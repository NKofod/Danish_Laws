Bekendtgørelse om  

 akkreditering af virksomheder til  

  

 certificering af personer, produkter og systemer, samt til  

  

 inspektion og til miljøverifikation (EMAS) I medfør af § 10, § 13, stk. 2, § 14  

 samt § 16, stk. 3, i lov om erhvervsfremme, jf. lovbekendtgørelse  

 nr.  

 992 af 8. december 2003, fastsættes:
Kapitel 1 Afgrænsning og definitioner Afgrænsning § 1.  

  

 Denne  

 bekendtgørelse finder anvendelse på virksomheder, dvs. private og offentlige  

 selskaber, institutioner, institutter, organisationer mv., der ansøger om  

 akkreditering, eller som er akkrediteret af DANAK, Den Danske Akkrediterings-  

 og Metrologifond, herefter DANAK, til at foretage certificering, inspektion  

 og  

 miljøverifikation.
 Stk. 2.  

  

 Bekendtgørelsen  

 finder yderligere, med de nødvendige modifikationer, anvendelse på personer  

 og  

 virksomheder, der er akkrediteret i en anden EU-medlemsstat, og som udfører  

 akkrediteret miljøverifikation her i landet, jf. kapitel 3.
Akkrediteringskriterier § 2.  

  

 Kravene  


  

 til akkreditering er udover denne  

 bekendtgørelse defineret i europæiske og internationale standarder eller  

 andre  

 normative dokumenter.
Desuden udsteder Sikkerhedsstyrelsen i tilslutning til  

 denne bekendtgørelse tekniske forskrifter med uddybning af enkelte  

 bestemmelser  

 og områder.
De tekniske forskrifter udstedes med status som bekendtgørelser  

 og  

 kan erhverves hos DANAK.
 Stk. 2.  

  

 For  

 miljøverifikation er standarderne nævnt i stk. 1 erstattet af  

 Europaparlamentets og Rådets forordning (EF) nr. 761/2001 om organisationers  

 frivillige deltagelse i en fællesskabsordning for miljøledelse og  

 miljørevision, herefter Rådsforordningen.
§ 3.  

  

 I  

 tilslutning til kravene nævnt i § 2 udsteder DANAK retningslinier med  

 fortolkning af bestemmelserne.
Retningslinierne udstedes med status som  

 vejledninger og kan erhverves hos DANAK.
Stk. 2.  

  

 Desuden  

 anvendes retningslinier udstedt af European co-operation for Accreditation,  

 International Accreditation Forum og International Laboratory Accreditation  

 Cooperation m.fl. med henblik på harmoniseret fortolkning af kravene til  

 akkreditering.
Retningslinierne kan erhverves hos DANAK.
Definitioner § 4.  

  

 Ved  

 certificering forstås bedømmelse, løbende overvågning og skriftligt  

 attestering  

 af, om et nærmere identificeret produkt, en service- eller tjenesteydelse, et  

 system eller en persons kvalifikationer opfylder angivne standarder eller  

 andre  

 normative krav.
 § 5.  

  

 Ved  

 inspektion forstås en undersøgelse af et produkt, en serviceydelse, en proces  

 eller et anlæg for overensstemmelse med specifikke krav eller  på basis  

 af  

 professionel dømmekraft  generelle krav.
 § 6.  

  

 Ved  

 miljøverifikation forstås en uafhængig undersøgelse og løbende overvågning af  

 en virksomheds miljøpolitikker og miljøprogrammer, miljøstyringssystemer,  

 procedurer for miljøgennemgang og miljørevision samt miljøredegørelser for  

 attestering af opfyldelse af relevante krav i Rådsforordningen.
Kapitel 2 Akkreditering § 7.  

  

 Akkreditering  

 af virksomheder til at certificere, til at foretage inspektion eller  

 miljøverifikation foretages af DANAK og meddeles for en periode på indtil 5  

 år.
 Stk. 2.  

  

 For at  

 blive akkrediteret og opretholde akkrediteringen skal ansøgere og  

 akkrediterede  

 virksomheder opfylde bestemmelserne i denne bekendtgørelse og i dokumenterne  

 nævnt i § 2.
 Stk. 3.  

  

 Endvidere  

 skal akkrediterede virksomheder opfylde vilkår, givet ved akkrediteringen.
 Stk. 4.  

  

 I særlige  

 tilfælde kan akkreditering meddeles på vilkår, jf. stk. 3, der afviger  

 fra  

 stk. 2, når det er påkrævet for at opfylde formålet med akkrediteringen.  

 Dette gælder dog ikke vilkår for miljøverifikatorer, der i medfør af  

 Rådsforordningen ikke kan fraviges.
 § 8.  

  

 Ansøgere og akkrediterede virksomheder er forpligtet til på begæring at give  

 DANAK alle nødvendige oplysninger til brug for DANAKs arbejde med  

 akkreditering.
 Stk. 2.  

  

 Ansøgere og  

 akkrediterede virksomheder kan ikke betinge sig, at visse forhold skal være  

 et  

 fortroligt anliggende mellem dem og andre, såfremt oplysningerne er  

 nødvendige  

 til brug for DANAKs arbejde med akkreditering.
 § 9.  



  

 DANAK offentliggør en fortegnelse over  

 akkrediteringer, der er i kraft.
 Stk. 2.  



  

 DANAK sender oplysninger til  

 EU-Kommissionen, når der er ændringer i registeret over miljøverifikatorer  

 med  

 henblik på udgivelse af en samlet EU-liste i De Europæiske Fællesskabers  

 Tidende.
Kapitel 3 Udenlandsk akkrediterede miljøverifikatorer § 10.  

  

 Miljøverifikatorer, der er akkrediteret i en anden EU-medlemsstat og følgelig  

 opført på den i § 9, stk. 2 anførte EU-liste, kan udføre  

 verifikationer her i landet under forudsætning af forudgående underretning  

 til  

 og eventuelt tilsyn af DANAK.
DANAK skal jf.
Rådsforordningen informeres  

 senest  

 4 uger før miljøverifikationen med de oplysninger, som er anført i  

 Rådsforordningen.
§ 11.  

  

 Konstaterer  

 DANAK ved tilsyn med en udenlandsk akkrediteret miljøverifikator mangler ved  

 miljøverifikationen, rapporteres dette til miljøverifikatoren med opfordring  

 til at afhjælpe manglerne.
DANAK rapporterer endvidere til det udenlandske  

 akkrediteringsorgan, som har akkrediteret miljøverifikatoren, og til den  

 danske  

 registreringsmyndighed.
 Stk. 2.  

  

 Når  

 miljøverifikatoren over for DANAK godtgør, at de i stk. 1 nævnte mangler  

 er afhjulpet tilfredsstillende, underretter DANAK den danske  

 registreringsmyndighed.
Kapitel 4 Bestemmelser for ansøgning om akkreditering § 12.  

  

 Ansøgning  

 om akkreditering indsendes til DANAK.
Ansøgningen skal angive de områder,  

 inden  

 for hvilke der søges om akkreditering, samt vedlægges dokumentation for  

 opfyldelse af bestemmelserne for akkreditering, jf. § 7, stk. 2.
§ 13.  

  

 DANAKs  

 bedømmelse af ansøgningen udføres af en ledende assessor og en eller flere  

 særlige sagkyndige.
Ansøgeren meddeles skriftligt, hvilke personer, der vil  

 foretage bedømmelsen.
Stk. 2.  

  

 Ønsker  

 ansøgeren af konkurrencemæssige eller lignende årsager ikke, at en udpeget  

 person deltager i sagsbehandlingen, kan ansøgeren rejse indsigelse mod  

 udpegningen til DANAK.
Indsigelsen skal være skriftlig og begrundet.
DANAK  

 afgør herefter, om der skal udpeges en anden person.
 § 14.  

  

 DANAK  

 udfærdiger en bedømmelsesrapport på grundlag af en gennemgang af  

 ansøgningsmaterialet, besøg hos ansøgeren og en bedømmelse af ansøgerens  

 praktiske udførelse af certificering, inspektion eller miljøverifikation.  

 Afvigelser fra akkrediteringskriterierne meddeles, og der aftales en  

 tidsfrist  

 for gennemførelse af korrigerende handlinger.
 Stk. 2.  

  

 Bedømmelsesrapporten  

 fremsendes til ansøgeren med anmodning om dennes bemærkninger inden for en  

 fastsat tidsfrist.
 § 15.  

  

 DANAK  

 afgør, om ansøgeren opfylder betingelserne for akkreditering på grundlag af  

 bedømmelsen herunder vurdering af om tilfredsstillende korrigerende  

 handlinger  

 for eventuelle konstaterede afvigelser fra akkrediteringskriterierne jf.  

 § 14 er gennemført.
Kapitel 5 Bestemmelser for akkrediterede virksomheder § 16.  

  

 Opretholdelse  

 af akkreditering er betinget af, at den akkrediterede virksomhed overholder  

 bestemmelser og vilkår for akkrediteringen, jf. § 7, stk. 2-4, at  

 den  

 nødvendige faglige kompetence opretholdes, samt at aktiviteterne har et  

 sådant  

 omfang, at den fornødne rutine kan opretholdes.
 Stk. 2.  



  

 Akkrediterede virksomheder har pligt  

 til at informere DANAK om alle ændringer i de forhold, der ligger til grund  

 for  

 akkrediteringen, og som kan have betydning for akkrediteringens  

 opretholdelse.
 § 17.  

  

 En  

 akkrediteret virksomhed skal efter anmodning udføre ydelser inden for  

 akkrediteringsområdet.
Stk. 2.  

  

 Pligten kan  

 begrænses, når særlige omstændigheder taler herfor.
Begrænsningen vil fremgå  

 af  

 akkrediteringsvilkårene.
 Stk. 3.  

  

 Den  

 akkrediterede virksomhed kan afslå at udføre en akkrediteret ydelse, hvis  

 ansøgeren har misbrugt den akkrediterede virksomheds eller DANAKs logo  

 eller  

 mærke; eller uberettiget eller på vildledende måde har henvist til  

 akkrediteret  

 certificering, inspektion eller verifikation.
 Stk. 4.  

  

 For  

 certificering af ledelsessystemer er pligten begrænset til certificering  

 inden  

 for den del af akkrediteringsområdet, hvor virksomheden råder over faglig  

 ekspertise til den konkrete opgave.
 Stk. 5.  

  

 Certificering,  

 inspektion og verifikation skal udføres inden for en rimelig tidsfrist, som  

 rekvirenten efter anmodning skal underrettes om.
Kapitel 6 Tilsyn, fornyelse, ændring, berostillelse,  

 suspendering og ophør af akkreditering samt klageregler og domstolsprøvelse  

 vedrørende akkreditering Tilsyn § 18.  

  

 DANAK  

 fører tilsyn med, at de akkrediterede virksomheder overholder de for  

 akkrediteringen gældende bestemmelser og vilkår jf. § 7, stk. 2-4.
 Stk. 2.  

  

 Akkrediterede  

 virksomheder er forpligtet til at modtage tilsynsbesøg på DANAKs  

 foranledning.  

 En akkrediteret virksomhed er forpligtet til at sikre, at et tilsynsbesøg på  

 begæring kan omfatte deltagelse i virksomhedens akkrediterede aktiviteter.
 Stk. 3.  

  

 Det  

 periodiske tilsyn med akkrediterede virksomheder foretages med ca. 12  

 måneders  

 interval, medmindre andet er fastsat i særlige vilkår for akkrediteringen.
 Stk. 4.  

  

 Det første  

 tilsynsbesøg foretages normalt 6-9 måneder efter akkrediteringens  

 ikrafttræden.
 Stk. 5.  

  

 Findes der  

 under tilsynet på virksomheden afvigelser fra bestemmelser og vilkår for  

 akkrediteringen, som ikke vurderes at have væsentlig negativ indflydelse på  

 de  

 akkrediterede ydelser, skal der i forbindelse med tilsynsbesøget aftales en  

 tidsfrist for afhjælpning af de fundne afvigelser.
 Stk. 6.  

  

 Ved  

 konstatering af afvigelser, der vurderes at medføre, at akkrediterede ydelser  

 ikke opfylder kriterierne for akkreditering, kan DANAK tilbagekalde eller  

 suspendere hele eller dele af en akkreditering.
 Stk. 7.  

  

 Det  

 periodiske tilsyn i akkrediteringens sidste løbeår kan erstattes af et  

 bedømmelsesbesøg, gennemført i forbindelse med en fornyelse af  

 akkrediteringen.
Fornyelse og ændring § 19.  

  

 Ansøgning om fornyelse og ansøgning om ændringer af akkrediteringsområde, mv.  

 sendes til DANAK                                                             .
 Stk. 2.  

  

 Det kan  

 aftales med virksomheden, at der ved ønske om fornyelse på samme vilkår ikke  

 skal rettes henvendelse til DANAK, og at ønske om ophør af akkreditering ved  

 udløb skal meddeles DANAK inden en bestemt termin.
 Stk. 3.  

  

 Bedømmelse  

 ved fornyelse af akkreditering foretages efter samme bestemmelser, som gælder  

 for behandling af nye ansøgninger, jf. kapitel 2 og kapitel 4, dog således,  

 at  

 der tages hensyn til den konkrete sags særlige forhold, og at den  

 akkrediterede  

 virksomheds aktiviteter har været under regelmæssigt tilsyn i tiden forud for  

 fornyelsesbehandlingen.
Stk. 4.  

  

 Ved  

 modtagelse af ansøgning om ændringer, der ikke har relation til tilsyns-  

 eller  

 fornyelsesbesøg, vurderer DANAK, om der som led i behandlingen af ansøgningen  

 er behov for et besøg hos den akkrediterede virksomhed.
I givet fald aftales  

 besøget med virksomheden, og der gives oplysning om eventuel udpegning af nye  

 særlige sagkyndige.
§ 20.  

  

 I  

 tilfælde af ændrede akkrediteringskriterier giver DANAK skriftlig meddelelse  

 til de akkrediterede virksomheder om ændringerne.
I meddelelsen angives en  

 tidsfrist for, hvornår de ændrede kriterier skal være opfyldt.
Berostillelse, suspendering og ophør § 21.  

  

 DANAK  

 kan tilbagekalde en akkreditering, hvis forudsætningerne herfor ikke længere  

 er  

 opfyldt, eller i tilfælde af grov eller oftere gentagen overtrædelse af  

 bestemmelser og vilkår, jf. § 7, stk. 2-4.
 Stk. 2.  

  

 En  

 akkrediteret virksomhed kan ansøge DANAK om at stille akkrediteringen eller  

 dele af akkrediteringsområdet i bero for en begrænset periode, hvis  

 virksomheden konstaterer, at et eller flere akkrediteringskriterier i en  

 bestemt periode ikke kan opfyldes.
 Stk. 3.  

  

 Hvor  

 omstændighederne tilsiger det, kan DANAK suspendere akkrediteringen eller  

 dele  

 af akkrediteringsområdet med tidsfrist for afhjælpning af de konstaterede  

 overtrædelser eller konstaterede manglende forudsætninger.
 Stk. 4.  

  

 Er de forhold,  

 der har foranlediget en berostillelse eller suspendering af akkrediteringen  

 eller dele af akkrediteringsområdet, ikke bragt i orden inden for en fastsat  

 tidsfrist, vil akkrediteringen blive tilbagekaldt for det område  

 berostillelsen  

 eller suspenderingen omfattede.
 § 22.  

  

 Ved  

 en akkrediterings ophør som følge af, at den akkrediterede virksomhed opsiger  

 akkrediteringen, eller fordi akkrediteringen tilbagekaldes, skal den  

 akkrediterede virksomhed omgående returnere akkrediteringsdokumentet til  

 DANAK.
 Stk. 2.  

  

 DANAK  

 offentliggør, at en akkreditering er ophørt.
 Stk. 3.  

  

 Tilbagekaldelse  

 af en akkreditering som miljøverifikator indebærer slettelse i listen over  

 verifikatorer, jf. § 9, stk. 2.
Klageregler og domstolsprøvelse § 23.  

  

 DANAKs  


  

 afslag på eller begrænsning af en  

 ansøgt akkreditering samt begrænsning eller suspendering af en allerede givet  

 akkreditering kan af den, afgørelsen vedrører, indbringes for Klagenævnet for  

 Udbud.
 Stk. 2.  

  

 Alle øvrige  

 afgørelser, DANAK træffer vedrørende akkreditering, kan indbringes for  

 Sikkerhedsstyrelsen.
 Stk. 3.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
§ 24.  

  

 Tilbagekaldelse  

 af en akkreditering i henhold til § 21, stk. 1 eller 4, kan af den,  

 afgørelsen vedrører, forlanges indbragt for domstolene.
Afgørelsen skal  

 indeholde oplysning om adgangen til at begære domstolsprøvelse og om fristen  

 herfor jf. stk. 2.
Stk. 2.  

  

 Begæring om  

 domstolsprøvelse i henhold til stk. 1 skal fremsættes inden 4 uger  

 efter,  

 at afgørelsen er meddelt den akkrediterede virksomhed.
Der anlægges sag mod  

 virksomheden i den borgerlige retsplejes former.
 Stk. 3.  

  

 Begæring om  

 domstolsprøvelse har ikke opsættende virkning, medmindre retten træffer anden  

 afgørelse herom.
Kapitel 7 Betegnelser og logo § 25.  

  

 Akkrediterede  

 virksomheder skal anvende betegnelse og logo i overensstemmelse med  

 bestemmelserne herfor.
 Stk. 2.  

  

 DANAK skal  

 godkende den akkrediterede virksomheds regler for, hvorledes DANAK-logo må  

 anvendes af certificerede virksomheder.
 Stk. 3.  

  

 Andre  

 virksomheder må ikke benytte betegnelse eller logo som anført i stk. 1  

 eller i øvrigt danske eller udenlandske betegnelser eller logoer, der er  

 egnet  

 til forveksling hermed.
 § 26.  

  

 Akkrediterede  

 miljøverifikatorer er herudover i medfør af bestemmelserne berettigede til at  

 tilføje ordet »miljøverifikator«.
 Stk. 2.  

  

 Andre end  

 akkrediterede miljøverifikatorer må ikke benytte den i stk. 1 nævnte  

 betegnelse eller i øvrigt danske eller udenlandske betegnelser, der er egnet  

 til forveksling af den i stk. 1 nævnte betegnelse.
Kapitel 8 Priser for DANAKs ydelser § 27.  

  

 DANAK  

 beregner sig betaling for sine ydelser i forbindelse med akkreditering.
DANAK  

 tager desuden betaling for tilsyn med miljøverifikatorer, akkrediteret i en  

 anden EU-medlemsstat.
Kapitel 9 Tavshedspligt og straf § 28.  

  

 Alle,  

 der medvirker ved eller er knyttet til behandlingen af akkrediteringssager,  

 er  

 forpligtet i henhold til straffelovens § 152a til over for uvedkommende  

 at  

 hemmeligholde, hvad de igennem deltagelsen i sagsbehandlingen bliver vidende  

 om.
 § 29.  

  

 Med  

 mindre højere straf er forskyldt efter anden lovgivning, straffes med bøde  

 den,  

 der afgiver urigtige eller vildledende oplysninger eller fortier oplysninger,  

 som skønnes nødvendige i forhold til sagens behandling og afgørelse.
 Stk. 2.  

  

 Med bøde  

 straffes den, der uden at være akkrediteret af DANAK anvender DANAKs  

 logo  

 eller betegnelse eller giver sig ud for at være akkrediteret ved at anvende  

 danske eller udenlandske betegnelser, som er egnet til forveksling med  

 DANAKs  

 logo eller betegnelse, eller som på anden måde udgiver sig for at være  

 akkrediteret af DANAK.
 Stk. 3.  

  

 Der kan  

 pålægges virksomheder (juridiske personer) strafansvar efter reglerne i  

 straffelovens 5. kapitel.
Kapitel 10 Ikrafttræden § 30.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 478 af 4. juni 1997 om akkreditering af  

 virksomheder  

 til certificering af personer, produkter og systemer, samt til inspektion,  

 bekendtgørelse nr. 643 af 7. juli 1994 om akkreditering til certificering af  

 miljøstyringssystemer og til miljøverifikation og bekendtgørelse nr. 675 af  

 21.  

 august 1997 om ændring af bekendtgørelse om akkreditering til certificering  

 af  

 miljøstyringssystemer og til miljøverifikation.
 Stk. 3.  

  

 Akkrediteringer,  

 udstedt i medfør af bekendtgørelserne, anført i stk. 2, forbliver i  

 kraft  

 indtil de ophører ved udløb, ændres eller tilbagekaldes af DANAK.
 § 31.  

  

 Bekendtgørelsen  

 gælder ikke for Færøerne og Grønland.
