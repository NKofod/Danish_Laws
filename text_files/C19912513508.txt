FORMÅL 1. Denne bestemmelse fastlægger Søværnets  

 Havarikommissions sammensætning, opgaver, vurderingsgrundlag og rapportering.
SØVÆRNETS HAVARIKOMMISSION SAMMENSÆTNING 2. Forsvarschefen udpeger en kommandør (operativ  

 linie) som formand for Søværnets Havarikommission.
 Til at indtræde i Søværnets Havarikommission udpeger Forsvarschefen efter  

 oplæg fra formanden for Søværnets Havarikommission:
- To kommandørkaptajner/orlogskaptajner (operativ linie), - to kommandørkaptajner/orlogskaptajner (teknisk linie), - en kommandørkaptajn/orlogskaptajn tjenestegørende i Forsvarskommandoen, - en orlogskaptajn (operativ linie), der samtidig fungerer som sekretær.
 Herudover udpeges:
- En orlogskaptajn (operativ linie), - en orlogskaptajn (teknisk linie), som suppleanter for henholdsvis kommandørkaptajner/orlogskaptajner  

 (operativ linie) og kommandørkaptajner/orlogskaptajner (teknisk linie).
 Den normale funktionsperiode i Søværnets Havarikommission er følgende:
- Formand og sekretær efter omstændighederne, - øvrige medlemmer og suppleanter 2 år.
 Kommissionens sammensætning til behandling af den enkelte sag er foruden  

 formand og sekretær normalt mindst:
- Ved sager af navigatorisk og sømandsmæssig art 2  

 kommandørkaptajner/orlogskaptajner (operativ linie) og 1  

 kommandørkaptajn/orlogskaptajn (teknisk linie), - ved sager af teknisk art 2 kommandørkaptajner/orlogskaptajner (teknisk  

 linie) og 1 komandørkaptajn/orlogskaptajn (operativ linie).
 Ved formandens forfald fungerer ældste kommandørkaptajn/orlogskaptajn  

 (operativ linie) som formand.
 Ved sekretærens forfald overtages dennes funktion af et andet medlem efter  

 formandens bestemmelse.
OPGAVER 3. Søværnets Havarikommission forestår behandling af  

 de fra Forsvarkommandoen modtagne skade- eller havarisager.
Disse omfatter  

 også skibsmateriel, som endnu ikke er indgået i flådens tal, men som er  

 bemandet med søværnets personel.
Søværnets Havarikommission behandler endvidere, efter anmodning fra  

 Miljøstyrelsen til Forsvarskommandoen og i henhold til Samarbejdsaftale  

 mellem Forsvarsministeriet og Miljøministeriet, skadesager, der involverer  

 Miljøstyrelsens fartøjer bemandet med personel i søværnet.
I disse tilfælde  

 suppleres kommissionen med to af Miljøstyrelsen udpegede medlemmer.
Kommissionen er nedsat for at tilgodese en ensartet og retfærdig  

 bedømmelse og behandling af modtagne skade- eller havarisager.
Behandlingen  

 skal således i videst muligt omfang omfatte en opklaring af årsagen til  

 skaden/havariet i den hensigt at give en vurdering af ansvarets placering  

 samt at drage lære af hændelsen.
Kommissionens formand er over for Forsvarschefen ansvarlig for, at  

 behandlingen af disse sager sker på en proceduremæssig ensartet og  

 omhyggelige måde.
Såfremt der er sager, som henvises til auditør, skal han  

 medvirke til, at det nødvendige samarbejde mellem kommisionen og auditøren  

 finder sted.
 Søværnets Havarikommission kan foretage en indledende behandling af sager,  

 når anmodning herom fremsættes via Forsvarskommandoen, og havaritilfældets  

 særlige karakter gør en sådan foreløbig og hurtig undersøgelse  

 hensigtsmæssig.
 4. I havarisager, hvor fly er impliceret, skal  

 Søværnets havarikommission assistere Forsvarets Flyvehavarikommission,  

 såfremt anmodning herom fremsættes.
VURDERINGSGRUNDLAG OG SAGSBEHANDLING 5. Kommissionens retsgrundlag omfatter: - Love,  

 anordninger og bestemmelser, - ordrer og direktiver, - vejledninger og  

 lærebogsmateriale m.v., - sædvaneregler, etableret hævd, herunder »god  

 orlogsskik«, »godt sømandskab«, almindelig anerkendt praksis  

 m.v. samt - forholdets natur.
6. I kommissionens vurderinger skal der lægges vægt  

 på: - Hensynet til sikkerhed for menneskeliv, - hensynet til materielle  

 værdier, - hensynet til søværnets freds- og krigsmæssige beredskab, -  

 hensynet til særlige forhold under eksempelvis krigsmæssige øvelser,  

 redningsoperationer og ligende, 7. Til sagernes opklaring er kommissionens formand på  

 Forsvarschefene vegne bemyndiget til: - At indkalde for kommissionen personel  

 fra søværnet for afgivelse at forklaring, redegørelse, udtalelse, oplysning  

 eller lignende i den udstrækning, det skønnes nødvendigt for sagernes  

 behandling, - at indkalde oplysninger fra søværnets myndigheder, såfremt  

 dette måtte vise sig ønskeligt for sagens rette belysning og - at lade den  

 samlede kommission eller enkelte medlemmer heraf foretage undersøgelser på  

 stedet, når dette skønnes påkrævet.
Det falder uden for kommissionens opgave  

 at tage stilling til sagernes strafferetslige afgørelse.
 RAPPORTERING OG INDBERETNINGER M.V.
 8. Efter behandling af hver enkelt sag afgiver  

 kommissionen rapport til Forsvarschefen:
 Rapporten skal indeholde:
- Vurderingsgrundlaget, - hændelsesforløbet, - eventuelle supplerende oplysninger i sagen, - kommissionens vurdering af årsagen til uheldet og af, om der er begået  

 fejl, og såfremt fejl er begået, hvem der har begået dem, og hvori de består, - eventuelle forslag til forebyggelse af gentagelsestilfælde, samt sådanne  

 øvrige redegørelser, som kan virke til belysning af sagen ved  

 Forsvarskommandoens videre behandling af denne.
Inden indsendelse skal det  

 implicerede personel have den endelige rapport - uden konklusion - til  

 eventuel udtalelse.
 9. I mindre sager, herunder sådanne sager som ikke  

 skønnes berettiget til optagelse i kommissionens årsberetning, kan  

 kommissionen afvige fra foranstående og udfærdige rapport i forkortet form.
10. Forsvarschefen vurderer den indgivne rapport.  

 Rapporten samt Forsvarschefens stillingtagen tilsendes herefter relevante  

 myndigheder, herunder pågældende rettergangschef, med henblik på  

 iværksættelse af eventuelle sikkerhedsmæssige og strafferetlige  

 foranstaltninger.
Der rapporteres til forsvarschefen om iværksatte  

 foranstaltninger.
 11. ÅRSRAPPORT.
 - Kommissionen udarbejder ved kalenderårets udgang en årsrapport til  

 Forsvarschefen over de i det forløbne år behandlede sager, bilagt en  

 skematisk oversigt omfattende blandt andet:
- Implicerede skibe, tjenestesteder m.v., - tid og sted - skadernes omfang, - reparationsudgifter for forsvarets regning, - uheldets årsag, - ansvarets placering samt - strafferetslig afgørelse.
 12. ÅRSBERETNING.
Såfremt antallet af sager af generel interesse berettiger det, udarbejder  

 kommission ved kalenderårets udgang en årsberetning over de i det forløbne  

 kalenderår af kommissionen behandlede og af Forsvarschefen afsluttede  

 væsentlige sager.
Skønnes antallet af sådanne sager for ringe, kan udsendelse  

 af årsberetning udskydes.
Beretningen fordeles efter Forsvarschefen nærmere  

 bestemmelse.
 Det i sagerne implicerede personels identitet må ikke fremgå af  

 beretningen.
ARKIV 13. Havarikommissionen fører selvstændigt arkiv.
SAGSBEHANDLENDE AFDELING 14. Kontrolstabens Inspektionsafdeling er  

 sagsbehandlende afdeling.
Telefonisk henvendelse kan ske til Inspektionssektionen, søværnet (KTI2).
IKRAFTTRÆDEN 15. Bestemmelsen træder i kraft ved modtagelsen.
