Betænkning afgivet af Sundhedsudvalget den 3. maj 2006 Betænkning over Forslag til folketingsbeslutning om en  

 national gigthandlingsplan [af Lone Møller (S) m.fl.] 1. Udvalgsarbejdet Beslutningsforslaget blev fremsat den 29. november 2005 og var  

 til 1. behandling den 24. januar 2006. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 13 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller beslutningsforslaget til  

  

 forkastelse.
 Dansk Folkepartis medlemmer af udvalget bemærker, at Dansk  

 Folkeparti er bevidst om, at mange mennesker i det danske samfund lider af  

 forskellige sygdomme i bevægeapparatet.
 Der findes ingen helbredende behandling for slidgigt, og der  

 mangler grundlæggende viden om sygdommens opståen, udvikling og forebyggelse.  

 Derfor er konsekvensen af den manglende viden, at patienter får oplyst, at  

 udviklingen af slidgigt ikke kan forebygges, og at man må lære at leve med  

 sygdommen.
 På den baggrund afsatte Dansk Folkeparti sammen med regeringen  

 15 mio. kr. på finansloven for 2006 for at få klarlagt, hvorledes der kan  

 sættes ind mod sygdommen: at der mere præcist og detaljeret kan laves en  

 diagnostik for slidgigt, at effekten af forskellige behandlingstiltag  

 vurderes  

 over tid, og at det afklares, i hvilket omfang forebyggende tiltag over for  

 udviklingen  

 af slidgigt har effekt.
 Når disse undersøgelser er afsluttet, kan der fremover efter  

 Dansk Folkepartis vurdering ske et markant løft til at hjælpe mennesker med  

 slidgift.
 Derfor kan Dansk Folkeparti på nuværende tidspunkt ikke støtte  

 beslutningsforslaget.
Det Radikale Venstres medlemmer af udvalget bemærker, at Det  

 Radikale Venstre er enig i behovet for at styrke indsatsen på gigtområdet.  

 700.000 danskere er berørt af muskel- og skeletsygdomme, herunder gigt.
Det  

 koster først og fremmest i menneskelige lidelser, men er også  

 samfundsøkonomisk  

 dyrt.
Det taler for at sætte yderligere ind på området.
Det Radikale Venstre vil investere langt mere ambitiøst i  

 folkesundheden end regeringen, der aldrig har fulgt systematisk op på sit  

 folkesundhedsprogram »Sund hele livet« og heller ikke sat midler af til det.  

 På  

 samme måde har regeringen valgt kun at give kommunerne sparsomme midler til  

 den  

 forebyggelsesopgave, de har fået som led i kommunalreformen.
Det giver  

 kommunerne meget ringe muligheder for at gøre den store forskel i forhold til  

 forebyggelse og sundhedsfremme.
Alt sammen er udtryk for en uholdbar  

 underprioritering, når det gælder indsatsen over for de store folkesygdomme,  

 herunder gigt.
Det Radikale Venstre ønsker, at en styrket indsats skal ske med  

 afsæt i en samlet national folkesundhedsstrategi, der omfatter forebyggelsen  

 og  

 behandlingen af samtlige folkesygdomme.
Af samme grund kan Det Radikale  

 Venstre  

 ikke støtte beslutningsforslaget.
En samlet strategi er for Det Radikale  

 Venstre afgørende, fordi Folketinget ellers svigter den helt nødvendige  

 prioritering af de trods alt knappe ressourcer, der er til rådighed i  

 sundhedsvæsenet.
Der er et stadig mere påtrængende behov for en samlet, åben  

 prioritering af ressourcerne, når det gælder de store folkesygdomme, der  

 konstant vokser i omfang og alvor.
Meget taler for, at gigt står i de  

 forreste  

 rækker, når der skal sættes ind.
Men gigt er så langtfra den eneste massive  

 udfordring.
Man kan f.eks. også pege på de psykiske lidelser, som Dansk  

 Psykiatrisk Selskab skønner rammer 20 pct. af den voksne befolkning i løbet  

 af  

 et enkelt år.
Alvorligt psykisk syge børn og unge oplever at vente på den  

 nødvendige behandling i måneder, hvis ikke år.
Også her er der tale om et  

 massivt samfundsproblem, der kalder på øjeblikkelig handling.
Det eneste saglige er at få det hele op på bordet og formulere  

 en langsigtet national folkesundhedsstrategi, hvor vi sætter klare, præcise  

 mål  

 for, hvor langt vi vil nå i forhold til de enkelte folkesygdomme set i  

 forhold  

 til de midler, vi så vælger at sætte af til de enkelte områder.
Det Radikale  

 Venstre ønsker et opgør med den drypvise fremgangsmåde, hvor Folketing og  

 regering mere eller mindre med bind for øjnene går i gang med det ene eller  

 det  

 andet område.
Indenrigs- og sundhedsministeren erkendte således også under  

 førstebehandlingen af beslutningsforslaget, at han fortryder den  

 diabetesplan,  

 som regeringen tidligere har lanceret, fordi regeringen nu er nået frem til,  

 at  

 der ikke skal udarbejdes nationale handlingsplaner for hver folkesygdom.  

 Erkendelsen understreger kun behovet for en gennemtænkt samlet strategi.
En strategi skal samle Folketing, regioner og kommuner om en  

 fælles indsats på de prioriterede områder.
Den skal sikre, at alle arbejder i  

 samme retning ud fra en gennemtænkt arbejdsdeling, hvor Folketinget beslutter  

 de overordnede mål, afsætter de nødvendige midler og stiller de nødvendige  

 værktøjer og handlemuligheder til rådighed for regioner og kommuner.
Det må  

 så  

 være op til regioner og kommuner at vælge metoderne.
Indsatsen på gigtområdet kan forbedres også inden for de  

 gældende rammer.
Sundhedsstyrelsens rapport »Kronisk sygdom.
Patient,  

 sundhedsvæsen og samfund« peger på en række tiltag, der kan forbedre  

 behandlingen af gigtpatienter.
Det handler f.eks. om at sikre bedre og mere  

 sammenhængende behandlingsforløb og styrke patienternes selvmonitorering og  

 egenbehandling.
Det Radikale Venstre ser frem til, at Sundhedsstyrelsen  

 snarest  

 får omsat rapporten til praktisk anvendelige anbefalinger og retningslinjer  

 til  

 brug for samtlige kronisk syge patienter.
 Et  

  

 mindretal  

  

 i  

 udvalget (S, SF og EL) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget bemærker, at  

 Socialdemokratiet ønsker en national gigthandlingsplan.
Det gør  

 Socialdemokratiet,  

 fordi tallene taler deres eget tydelige sprog. 700.000 danskere har en  

 gigtsygdom.
Gigt er en folkesygdom med store menneskelige konsekvenser i form  

 af kroniske smerter, kronisk træthed, fysiske handicap og nedsat  

 livskvalitet.  

 Hertil kommer store samfundsmæssige konsekvenser.
Gigtsygdom udgør den  

 næstdyreste sygdomsgruppe  kun overgået af psykiske sygdomme  og  

 koster ca.  

 34 mia. kr. om året. 20 pct. af ansøgningerne om førtidspension er begrundet  

 i  

 en sygdom i bevægeapparatet, mens 48 pct. af alle langtidssygemeldinger  

 knytter  

 sig til gigt.
Socialdemokratiet ønsker en koncentreret, koordineret og  

 målrettet indsats, fordi meget i dag kan gøres for at forebygge, behandle og  

 afhjælpe følgerne af gigt.
Socialdemokratiet mener ud fra erfaringerne fra  

 andre sygdomsområder, at en samlet national gigthandlingsplan er den bedste  

 måde at sikre, at der sker en samlet, koordineret indsats på gigtområdet.  

 Socialdemokratiet mener, at forebyggelse, diagnostik og forskning inden for  

 gigtområdet skal være overskrifterne i en handlingsplan.
Forebyggelse er meget vigtigt, så det kan sikres, at stigningen  

 i antallet af mennesker med gigt kan mindskes og følgerne af gigten kan  

 afbødes  

 for dem, der allerede har sygdommen.
Dette vil samtidig spare samfundet for  

 mange  

 penge.
Patientuddannelse er et vigtigt redskab til at forebygge følgerne af  

 gigt.
Patienterne får herigennem større viden om, hvordan de skal leve med  

 deres gigtsygdom, hvilket øger livskvaliteten og mindsker deres træk på  

 sundhedsvæsenet.
Et andet forebyggelsestiltag er tilskud til fodbehandling.  

 Et  

 sådant tilskud ydes ikke til leddegigtpatienter, på trods af at de har et  

 fagligt  

 veldokumenteret behov.
Fravælger patienterne fodbehandling, kan det i værste  

 fald medføre sår og infektioner, som i sidste ende kan betyde, at man er nødt  

 til at amputere forfoden.
En national gigthandlingsplan skal sikre, at de mange danske  

 gigtpatienter diagnosticeres hurtigere og bedre.
Diagnosticering eller  

 viderehenvisning til diagnosticering sker som oftest hos den alment  

 praktiserende læge.
Derfor skal handlingsplanen indeholde en strategi for  

 diagnosticering  

 og behandling af gigt i almen praksis.
Den skal sikre, at lægerne har den  

 fornødne viden og de fornødne redskaber, så gigtpatienterne kan leve med  

 færrest mulige smerter og et minimum af ledødelæggelser.
En anden stopklods  

 er  

 i den forbindelse de lange ventetider til udredning, herunder MR-scanning, i  

 sundhedsvæsenet.
Derfor bør der indføres standardiserede udredningsforløb, så  

 patienterne hurtigt får stillet en diagnose.
Slidgigt er den mest almindelige ledsygdom i Danmark, men  

 forskning inden for området er meget begrænset.
Derfor bør der afsættes øgede  

 midler til at styrke forskningen inden for slidgigt, således at den praktiske  

 behandling af sygdommen kan forbedres.
Denne indsats bør være en naturlig del  

 af handlingsplanen.
Der er allerede i dag en lang række tiltag, der kan iværksættes  

 for at forbedre forholdene for mennesker med gigt.
Kombineret med en  

 yderligere  

 forskningsindsats har vi virkelig muligheden for at forbedre livskvaliteten  

 for  

 mennesker med gigt samt forebygge, at flere får sygdommen.
Ministerens svar i  

 forbindelse med udvalgsarbejdet viser tydeligt, at der er behov for en  

 national  

 gigthandlingsplan.
Der er praktisk talt ingen initiativer målrettet  

 gigtområdet,  

 på trods af at vi fra andre sygdomsområder ved, at man når længst med en  

 koncentreret, koordineret og målrettet indsats.  

 Socialdemokratiet mener på baggrund heraf, at der  

 mere end nogen sinde  

 er grundlag og behov for en sammenhængende gigtbehandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 41 Bilagsnr.
Titel 1 Tidsplan for udvalgets behandling af beslutningsforslaget 2 1. udkast til betænkning 3 2. udkast til betænkning Oversigt over spørgsmål og svar vedrørende B 41 Spm.nr.
