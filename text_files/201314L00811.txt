Betænkning afgivet af Børne- og Undervisningsudvalget den 13. maj 2014 Betænkning over Forslag til lov om kommunernes overtagelse af de regionale lands- og landsdelsdækkende undervisningstilbud [af undervisningsministeren (Christine Antorini)]:
1. Udvalgsarbejdet Lovforslaget blev fremsat den 27. februar 2014 og var til 1. behandling den 10. april 2014. Lovforslaget blev efter 1. behandling henvist til behandling i Børne- og Undervisningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og undervisningsministeren sendte den 10. december 2013 dette udkast til udvalget, jf.
BUU alm. del  bilag 69. Den 27. februar 2014 sendte undervisningsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Dansk Blindesamfund.
 Undervisningsministeren har over for udvalget kommenteret den skriftlige henvendelse til udvalget.
Deputationer Endvidere har Dansk Blindesamfund mundtligt over for udvalget redegjort for dets holdning til lovforslaget.
Spørgsmål Udvalget har stillet 1 spørgsmål til undervisningsministeren til skriftlig besvarelse, som denne har besvaret.
2. Tilkendegivelse fra undervisningsministeren Det fremgår af folkeskoleloven og lov om specialundervisning for voksne, at kommunalbestyrelserne i regionen og regionsrådet skal indgå en årlig rammeaftale om de regionale undervisningstilbud.
Rammeaftalen fastlægger bl.a. regionsrådets forpligtelse til at stille et antal pladser til rådighed for kommunerne og taksterne for brug af disse pladser.
 Det er fastsat i bekendtgørelse nr. 381 af 28. april 2012 om rammeaftaler m.v. på specialundervisningsområdet, at den årlige rammeaftale består af en udviklingsstrategi, der skal være fastlagt senest den 1. juni året før rammeaftalens ikrafttræden, og en styringsaftale, der skal indgås senest den 15. oktober i året før rammeaftalens ikrafttræden.
I ministeren for børn, ligestilling, integration og sociale forholds lovforslag nr.
L 165 om ændring af lov om social service, lov om retssikkerhed og administration på det sociale område og forskellige andre love (Opfølgning på evaluering af kommunalreformen vedrørende det mest specialiserede socialområde og den mest specialiserede specialundervisning m.v.) er det foreslået, at tidsfristen for fastsættelse af udviklingsstrategien i den årlige rammeaftale ændres, således at tidsfristen rykkes fra den 1. juni til den 15. oktober i året før rammeaftalens ikrafttræden.
 Da de regionale lands- og landsdelsdækkende undervisningstilbud omfatter boafdelinger m.v., der drives i henhold til lov om social service, vil det være uhensigtsmæssigt, at der er forskellige bestemmelser om tidsfrister på det sociale område og på specialundervisningsområdet.
 Jeg har derfor til hensigt med hjemmel i de gældende bestemmelser i § 47, stk. 6, i folkeskoleloven og § 6 h, stk. 6, og § 7 d, stk. 2, i lov om specialundervisning for voksne at ændre reglerne om rammeaftaler på specialundervisningsområdet, således at tidsfristen for fastlæggelse af udviklingsstrategien rykkes fra den 1. juni til den 15. oktober i året før rammeaftalens ikrafttræden.
 Tidsfristen for fastlæggelse af udviklingsstrategien og tidsfristen for indgåelse af styringsaftalen vil herefter være den samme.
3. Indstillinger og politiske bemærkninger Udvalget indstiller lovforslaget til vedtagelse uændret.
 Det Konservative Folkeparti støtter lovforslaget, som udmønter den politiske aftale, som det Det Konservative Folkeparti indgik med regeringen og de øvrige af Folketingets partier som en opfølgning på kommunalreformen.
 Formålet med lovforslaget er at give de kommunalbestyrelserne mulighed for at overtage undervisningstilbud beliggende i kommunen  dog således at tilbuddet fortsat skal stå til rådighed for de øvrige kommuner, som i dag benytter tilbuddet, der f.eks. udbydes af regionerne.
Der er behov for at styrke sammenhængen mellem de specialiserede tilbud og den almindelige undervisning samt sikre, at beslutningerne træffes så tæt på borgeren som muligt.
Der etableres samtidig en national koordinationsstruktur, der skal sikre, at der er de fornødne specialiserede tilbud.
Der er udtrykt bekymring for, at tilbud forsvinder, uden der tages aktivt stilling til, om dette er rimeligt.
Det Konservative Folkeparti lægger stor vægt på, at den nationale koordinationsstruktur har fokus på dette og sikrer, at man ikke nedlægger specialiserede tilbud, der er efterspørgsel efter, indtil den ny struktur kommer på plads den 1. juli 2015.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Julie Skovsby (S) Karin Gaardsted (S) Annette Lind (S) Orla Hav (S) fmd.
Rasmus Horn Langhoff (S) Troels Ravn (S) Lotte Rod (RV) nfmd.
Jeppe Mikkelsen (RV) Marlene Borst Hansen (RV) Annette Vilhelmsen (SF) Trine Mach (SF) Rosa Lund (EL) Lars Dohn (EL) Henning Hyllested (EL) Karen Ellemann (V) Peter Juel Jensen (V) Finn Thranum (V) Louise Schack Elholm (V) Anni Matthiesen (V) Tina Nedergaard (V) Ulla Tørnæs (V) Alex Ahrendtsen (DF) Bent Bøgsted (DF) Marie Krarup (DF) Martin Henriksen (DF) Merete Riisager (LA) Thyra Frank (LA) Lene Espersen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 151 Bilagsnr.
