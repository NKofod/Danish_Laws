 I medfør af § 52, § 148 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, som ændret ved lov nr. 837  

 af 18. december 1991, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 170 af 28. april  

 1985 om specifikationer for flyvepladser, § 1, følgende:
1. Referencedokumenter 1.1 Annex 14 til Chicago-konventionen, Volume I, seneste udgave.
 1.2 BL 3-9, Bestemmelser om brand- og redningstjeneste, seneste udgave.
 1.3 BL 3-18, Bestemmelser om flyvepladsledelse på godkendte flyvepladser,  

 seneste udgave.
2. Definitioner Bane (Runway):
 Et på en landflyveplads afmærket, rektangulært område til brug ved landing  

 og start med luftfartøjer.
 Farve (Colour):
 I denne BL forstås ved farve de farver, der opfylder CIE-normerne, som er  

 beskrevet i ICAO Annex 14, Volume I, Appendix 1.
 Flyveplads (Aerodrome):
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyvepladschef (Aerodrome manager):
 Chef for flyvepladsledelsen.
 Flyveplads, offentlig (Aerodrome, public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Flyvepladsledelse (Aerodrome management):
 En organisation, som af Statens Luftfartsvæsen, er godkendt til at forestå  

 den daglige drift og det daglige tilsyn med pladsen eller det civile område  

 på en militær flyvestation.
 Forplads (Apron):
 Et på en landflyveplads afgrænset område, som er beregnet til  

 luftfartøjers ophold under optagning eller afsætning af passagerer eller  

 gods, tankning, parkering eller vedligeholdelse.
 Hindring (Obstacle):
 Enhver fast, midlertidig eller permanent, eller flytbar genstand eller  

 dele heraf, der befinder sig på et område, der er beregnet til luftfartøjers  

 manøvrering på jorden, eller gennemskærer en nærmere angivet flade, hvis  

 formål er at beskytte luftfartøjer under flyvning.
 Hindringsbegrænsende flader (Obstacle limitation surface):
 Flere flader, etableret omkring en flyveplads med det formål at skabe  

 hindringsfrihed for luftfartøjers manøvrering i forbindelse med start og  

 landing.
 Manøvreområde (Manoeuvring area):
 Den del af en flyveplads, der anvendes til luftfartøjers start, landing og  

 kørsel, bortset fra forpladsen.
 Rullevej (Taxiway):
 En vej, der er anlagt på en landflyveplads til brug for luftfartøjer under  

 kørsel fra en del af flyvepladsen til en anden, herunder:
 Rullevejssikkerhedszone (Taxiway strip):
 Et nærmere angivet område på begge sider af en rullevej, hvis formål er at  

 reducere risikoen for skader på luftfartøjer, der kører af rullevejen.
 Sikkerhedszone (Runway strip):
Et nærmere angivet område omkransende en bane og eventuelt en stopvej,  

 hvis formål er Standplads (Aircraft stand):
 Et nærmere udpeget område på en forplads beregnet til parkering af et  

 luftfartøj.
 Trafikområde (Movement area):
 Den del af en flyveplads, der anvendes til luftfartøjers start, landing og  

 kørsel, inklusive manøvreområde og forpladser.
 Visuelle vejrforhold (Visual meteorological conditions - VMC):
 Vejrforhold udtrykt i værdier for sigtbarhed, afstand fra skyer og  

 skydækkehøjde, der er lig med eller større end fastsatte minima.
3. Generelt 3.1 Anvendelsesområde Denne BL fastsætter bestemmelser om luftfartshindringer, i det følgende  

 benævnt hindringer, og afmærkning af sådanne.
3.2 Ansvar for hindringer inden for indflyvningsplanens område, jf.  

 luftfartslovens § 63 Anm.: Indflyvningsplanens område er det område ved en flyveplads, der  

 er beliggende inden for de hindringsfri fladers projektion på jorden.
3.2.1 Det påhviler den, der har fået tilladelse til at drive flyvepladsen,  

 i det følgende kaldet koncessionshaveren, jf.
BL 3-18, at sikre, at  

 hindringer fjernes.
Hvis Statens Luftfartsvæsen i særlige tilfælde tillader,  

 at fjernelse af en sådan hindring undlades, skal hindringen afmærkes i  

 overensstemmelse med bestemmelserne i denne BL.
På militære flyvepladser, der  

 benyttes til civil ruteflyvning, skal afmærkning inden for flyvepladsens  

 område dog foretages i overensstemmelse med de bestemmelser, der er fastsat  

 af Forsvaret.
 3.2.2 Det påhviler koncessionshaveren at skaffe sig kendskab til de  

 hindringer inden for det område, der er nævnt i pkt. 3.2, som ved deres  

 tilstedeværelse skønnes at frembyde fare for beflyvning af den pågældende  

 flyveplads.
3.2.3 Koncessionshaveren skal foretage indberetning til Statens  

 Luftfartsvæsen, hvis der ved henvendelse til ejeren ikke kan opnås fjernelse  

 eller afmærkning af hindringer.
Hvis hindringen er af en sådan art, at det er  

 farligt at benytte flyvepladsen eller dele heraf, skal koncessionshaveren i  

 den udstrækning, det er nødvendigt, sætte flyvepladsen eller de berørte dele  

 ud af drift uden at afvente Statens Luftfartsvæsens afgørelse.
3.2.4 Det påhviler flyvepladschefen at sikre, 3.3 Ansvar for hindringer uden for indflyvningsplanens område Det påhviler ejeren af en hindring, der er beliggende uden for  

 indflyvningsplanens område at sikre, at hindringer, der har en højde på 150 m  

 eller derover over terræn, samt hindringer, der har en højde på 100 m og  

 indtil 150 m, hvis dette kræves af Statens Luftfartsvæsen, afmærkes, og at  

 afmærkningen vedligeholdes.
For så vidt angår hindringer, der har en højde på  

 150 m eller derover, skal der etableres et kontinuerligt fungerende  

 overvågningssystem af hindringsafmærkningen.
For hindringer, der er anmeldt  

 til Statens Luftfartsvæsen før den 1. december 1970 og ikke siden ændret,  

 afholdes udgifterne til afmærkning og vedligeholdelse af statskassen.
 Anm.: Lov om luftfart fastsætter følgende:
 »§ 67.  Hindringer, som ligger uden for de for  

 flyvepladser godkendte planers område, men som ved deres højde skønnes at  

 frembyde fare for lufttrafikkens sikkerhed, kan af ministeren for offentlige  

 arbejder efter forhandling med forsvarsministeren forlanges fjernet eller  

 afmærket af luftfartsvæsenet.
 Stk. 2.  Udgiften - herunder eventuel erstatning til  

 ejeren eller brugeren - afholdes af statskassen.
§ 67 a.  Projekter til anlæg, der uden for de for  

 flyvepladser godkendte planers område agtes opført i en højde af 100 m eller  

 mere over terræn, skal anmeldes til luftfartsvæsenet.
Opførelsen af anlægget  

 må ikke påbegyndes, før der af luftfartsvæsenet er udstedt attest om, at  

 hindringen ikke skønnes at ville frembyde fare for lufttrafikkens sikkerhed.
Stk. 2.  Såfremt anlægget skønnes at ville frembyde fare  

 for lufttrafikkens sikkerhed, skal sagen af luftfartsvæsenet forelægges for  

 ministeren for offentlige arbejder, der træffer afgørelse om, hvorvidt  

 attesten kan udstedes.
Attesten kan betinges af, at hindringen afmærkes eller  

 dens højde nedsættes, og at udgifter herved afholdes af ejeren eller  

 brugeren.« 4. Afmærkning af hindringer 4.1 Generelt 4.1.1 Enhver hindring med en højde af 150 m eller derover skal afmærkes.
 4.1.2 Hindringer med en højde fra 100 m og indtil 150 m skal afmærkes,  

 hvis Statens Luftfartsvæsen finder det påkrævet.
 4.1.3 Hindringer, der gennembryder en hindringsbegrænsende flade, skal  

 afmærkes.
 4.1.4 Køretøjer og andre bevægelige genstande, som befinder sig på  

 manøvreområdet, bortset fra luftfartøjer, skal afmærkes, jf. pkt. 4.2. Hvis  

 flyvepladsen er godkendt til anvendelse om natten, skal køretøjer m.v.,  

 bortset fra luftfartøjer, være afmærket med hindringslys, jf. pkt. 4.3.
 Anm.: Afmærkning med hindringslys af udstyr til betjening af  

 luftfartøjer og køretøjer, der kun benyttes på forpladser, kan dog  

 undlades.
 4.1.5 Lysanlæg over terræn inden for trafikområdet skal afmærkes således,  

 at de fremtræder tydeligt om dagen.
4.1.6 Der skal ske afmærkning af hindringer Tabel 4-1 Hindringerne skal belyses, hvis flyvepladsen skal benyttes om natten.
4.2 Dagafmærkning af hindringer 4.2.1 Alle faste hindringer skal afmærkes med farve, jf. dog anmærkningen  

 til pkt. 4.3.1.1.
 4.2.2 Alle bevægelige hindringer skal afmærkes med farve eller flag.
 4.2.3 Hvor mindre end 1,5 m af en hindring gennemskærer en  

 hindringsbegrænsende flade, skal de øverste 1,5 m af hindringen afmærkes med  

 farve.
 4.2.3.1 Genstande inden for manøvreområdet, f.eks. belysningsmaster,  

 elskabe, udblæsningsskærme eller lignende, skal dog afmærkes med farve i  

 deres fulde højde eller mindst 8 m over jorden.
4.2.4 Hindringer med i det væsentlige ubrudte overflader, hvis største  

 vandrette og lodrette udstrækning overstiger 4,5 m, skal afmærkes med farve i  

 form af et rudemønster bestående af rektangler med sider på mindst 1,5 m og  

 højst 3 m, jf. figur 4-1. Hjørnerne skal have den mørkeste farve.
Orange og  

 hvid eller rød og hvid farve skal anvendes.
4.2.5 Hindringer skal afmærkes med påmalede bånd, hvis Båndene skal placeres vinkelret på den længste dimension og have en bredde  

 af 1/7 af den længste dimension eller en bredde af 30 m, hvis den længste  

 dimension overstiger 210 m.
Orange og hvid eller rød og hvid farve skal  

 anvendes.
De yderste bånd skal være af den mørkeste farve, jf. figur 4-1.
 Anm.: For at sikre et ulige antal bånd, så top- og bundbånd kan  

 blive ens, anbefales det at anvende båndbredder som angivet i tabel 4-2.
Tabel 4-2 Figur 4-1 Afmærkning af luftfartshindringer.
4.2.6 Hindringer, hvis vandrette eller lodrette udstrækning ikke  

 overstiger 1,5 m, skal afmærkes med en enkelt fremtrædende farve.
Orange  

 eller rød farve skal anvendes.
4.2.7 I tilfælde, hvor bevægelige hindringer afmærkes med en farve, skal  

 gul farve anvendes.
Tjenestekøretøjer skal altid være afmærket med gul farve.  

 Brand- og redningskøretøjer skal dog afmærkes i overensstemmelse med  

 bestemmelserne i BL 3-9.
4.2.8 Markeringer, der anbringes på eller i nærheden af hindringer, skal  

 anbringes på en fremtrædende plads, således at de giver et klart billede af  

 hindringen.
De skal kunne ses i klart vejr i en afstand af mindst 1000 m set  

 fra luften og mindst 300 m set fra jordoverfladen i alle retninger, hvorfra  

 et luftfartøj vil kunne komme i nærheden af hindringen.
Markeringernes form  

 skal være således, at de ikke kan forveksles med markeringer, der skal give  

 andre informationer, og de skal være således konstrueret, at den fare, som  

 hindringen frembyder, ikke forøges.
 4.2.9 En markering, der er anbragt på en luftledning, skal have form af en  

 kugle med en diameter af mindst 0,6 m.
4.2.10 Afstanden mellem 2 kugleformede markeringer eller mellem en  

 kugleformet markering og nærmeste mast må ikke overstige 30 m.
Hvor flere  

 luftledninger m.v. findes, skal en kugle ikke anbringes lavere end på niveau  

 med den højeste luftledning på den position, som skal afmærkes.
 4.2.11 En kugle skal bestå af orange/hvide eller rød/hvide halvkugler.
4.2.12 Flag, der anvendes til at afmærke genstande, skal anbringes  

 omkring, på toppen af eller ved hindringens højeste kant.
Hvor flag anvendes  

 til at afmærke større hindringer eller grupper af hindringer, der er anbragt  

 i nærheden af hinanden, skal de anbringes i en indbyrdes afstand af ikke over  

 15 m.
Flagene må ikke forøge den fare, som hindringen frembyder.
 4.2.13 Flag, der anvendes til at afmærke faste hindringer, skal have en  

 størrelse af mindst 0,6 x 0,6 m, og flag, der anvendes til at afmærke  

 bevægelige hindringer, skal have en størrelse af mindst 0,9 x 0,9 m.
 4.2.14 Flag, der anvendes til at afmærke faste hindringer, skal have  

 orange farve eller en kombination af 2 trekanter henholdsvis orange/hvid  

 eller rød/hvid.
4.2.15 Flag, der anvendes til at afmærke bevægelige hindringer, skal have  

 form af et rudemønster bestående af rektangler, hvis sider ikke er mindre end  

 0,3 m.
Farverne orange og hvid eller rød og hvid skal anvendes.
Figur 4-2 Afmærkning af luftfartshindringer 4.3 Natafmærkning af hindringer 4.3.1 Brug af hindringslys 4.3.1.1 Hindringer, som ifølge pkt. 4.1 skal afmærkes, skal forsynes med  

 lav-, middel- eller højintensive lys, eventuelt med en kombination af sådanne  

 lys.
En sådan afmærkning kan dog undlades på hindringer, hvis højde er mindre  

 end 100 m, og som er beliggende inden for indflyvningsplanen for  

 flyvepladser, der alene er godkendt til VMC-beflyvning om dagen.
 Anm.: Anvendelse af højintensive lys medfører, at dagafmærkning kan  

 undlades.
 4.3.1.2 Middel- eller højintensive lys skal anvendes, hvor brug af  

 lavintensive lys er utilstrækkelig, eller hvor der er behov for en tidlig  

 særskilt advarsel om hindringen.
 4.3.1.3 Hvor hindringen er af større omfang eller har en højde på mere end  

 45 m, skal middelintensive lys anvendes enten alene eller i forbindelse med  

 lavintensive lys.
 4.3.1.4 Højintensive lys skal anvendes for at angive hindringer med en  

 højde på 150 m eller derover over terræn, og hvor Statens Luftfartsvæsen i  

 øvrigt finder det påkrævet.
4.3.2 Placering af hindringslys 4.3.2.1 Et eller flere hindringslys skal anbringes på toppen af en  

 hindring, bortset fra skorstene.
Hvis toppen af en hindring befinder sig mere  

 end 45 m over det omgivende terræn, skal der yderligere placeres hindringslys  

 i mellemniveauer.
Disse yderligere hindringslys skal anbringes i samme  

 indbyrdes afstand mellem toplyset og det omgivende terræn.
Hvor lav- eller  

 middelintensive lys benyttes, må afstanden mellem lysene ikke overstige 45 m.
4.3.2.1.1 Øverste hindringslys på vindmøller kan enten anbringes på  

 vingetipperne eller på en mast, der opstilles i umiddelbar nærhed af  

 vindmøllen.
I sidstnævnte tilfælde skal hindringslyset placeres i højde med  

 vingetippernes højeste punkt.
 4.3.2.2 Hvor højintensive lys benyttes på andre hindringer end master, der  

 bærer luftledningsspænd, må afstanden mellem lysene ikke overstige 105 m.  

 Hvor højintensive lys benyttes på en mast, der bærer luftledningsspænd, skal  

 de anbringes i 3 niveauer, på toppen af masten, i niveau med spændets laveste  

 punkt og midtvejs mellem disse to niveauer.
 Anm.: I visse tilfælde vil denne bestemmelse gøre det nødvendigt, at  

 de to laveste lys ikke placeres på selve masten.
 4.3.2.3 Antallet og placering af hindringslysene på hvert niveau skal  

 fastsættes således, at hindringen er synlig fra alle horisontale retninger.  

 Hvis et hindringslys ligger i skygge af en nærliggende hindring, skal  

 yderligere lys anbringes på en sådan hindring for at bevare det almindelig  

 indtryk af den hindring, der skal belyses.
 4.3.2.4 Toplysene skal anbringes på en sådan måde, at de viser de højeste  

 punkter eller kanter i relation til den hindringfri flade, jf. figur 4-3. På  

 skorstene eller lignende skal toplysene anbringes mellem 1,5 m og 3 m under  

 toppen, jf. figur 4-4. Hvor det på antennemaster ikke er muligt at anbringe  

 et højintensivt lys på toppen, skal et sådant lys anbringes så højt som  

 muligt, og et middelintensivt lys skal anbringes på toppen.
4.3.2.5 På hindringer af større omfang skal toplys som minimum anbringes  

 på de højeste punkter eller kanter af de højeste hindringer i relation til  

 den hindringsfri flade for at vise konturerne og udstrækningen af  

 hindringerne.
Hvis 2 eller flere kanter ligger i samme højde, skal kanten  

 nærmest landingsarealet være afmærket.
Hvis lavintensive lys benyttes, skal  

 de anbringes i en indbyrdes afstand af ikke over 45 m.
Hvis middelintensive  

 lys benyttes, skal de være anbragt i en indbyrdes afstand af ikke over 900 m.
 4.3.2.6 Hvis terrænet hælder, og det højeste punkt over hindringsfladen  

 ikke er hindringens højeste punkt, skal der anbringes yderligere hindringslys  

 på hindringens højeste punkt.
 Figur 4-3 Afmærkning af luftfartshindringer.
 Figur 4-4 afmærkning af luftfartshindringer.
 figur 4-5 Hindringslys på bygninger.
4.3.3 Lavintensive lys 4.3.3.1 Lavintensive lys på faste genstande skal vise fast rødt lys af en  

 intensitet, som er tilstrækkelig til, at det fremtræder klart i relation til  

 intensiteten af nærliggende lys og den almindelige belysning, mod hvilken de  

 normalt ses.
I intet tilfælde må intensiteten være mindre end 10 cd rødt lys.
4.3.3.2 Lavintensive hindringslys på mobile genstande skal vise blink med  

 gult lys med en frekvens mellem 60 og 240 blink pr. minut.
Intensiteten skal  

 mindst være 40 cd gult lys.
Anm.: Det anbefales at undgå en intensitet, som blænder.
Nærmere  

 beskrivelse af lys, som er anvendelige, findes i Annex 14, Volume I,  

 Attachment 4, pkt. 14.
4.3.4 Middelintensive lys Middelintensive lys skal vise rødt blink med en frekvens mellem 20 og 60  

 blink pr. minut.
I tilfælde, hvor de anvendes i tilknytning til højintensive  

 lys, skal de dog vise blink med hvidt lys synkront med de højintensive lys.  

 Blinkenes effektive intensitet skal mindst være 1600 cd rødt, henholdsvis  

 hvidt lys.
4.3.5 Højintensive lys 4.3.5.1 Højintensive lys skal vise blink med hvidt lys.
 4.3.5.2 Den effektive intensitet af højintensive lys, der er anbragt på  

 genstande, bortset fra master, som bærer luftledningsspænd, skal kunne  

 variere afhængig af baggrundsluminansen som følger:
 4.3.5.3 Den effektive intensitet af højintensive lys, der er anbragt på  

 master, som bærer luftledningsspænd, skal kunne variere afhængig af  

 baggrundsluminansen som følger:
 4.3.5.4 Højintensive lys, der er anbragt på genstande, bortset fra master,  

 der bærer luftledningsspænd, skal vise blink samtidigt med en frekvens mellem  

 40 og 60 pr. minut.
4.3.5.5 Højintensive lys, der er anbragt på en mast, som bærer  

 luftledningsspænd, skal vise blink i rækkefølgen: Midterlys, øverste lys,  

 laveste lys.
Intervallerne mellem blinkene skal omtrentlig være som følger:
 Der skal udsendes 60 blink pr. minut.
 4.3.5.6 Højintensive lys anbragt på flere master i samme hindringssystem  

 skal vise synkrone blink.
5. Driftsbestemmelser 5.1 Hindringslys skal være i drift, når baggrundsluminansen er mindre end  

 500 cd/m2.
 5.2 Hindringslys på hindringer, der ikke er udstyret med anden form for  

 afmærkning, skal altid være i drift.
5.3 Hindringslys på en flyveplads, der efter Statens Luftfartsvæsens  

 opfattelse er af væsentlig betydning for en sikker afvikling af trafikken,  

 skal være tilsluttet nødstrømsforsyning.
Andre hindringslys på eller uden for  

 flyvepladsen skal så vidt muligt være tilsluttet nødstrømsforsyning.
 5.4 Hvis der opstår en fejl på en hindringsbelysning, skal udbedring  

 påbegyndes omgående og senest den førstkommende arbejdsdag for vanskeligt  

 tilgængelige hindringer.
 5.5 Driftsfejl skal omgående rapporteres til det internationale  

 NOTAM-kontor i Københavns Lufthavn, Kastrup, hvis fejlretningen ikke kan  

 afsluttes, inden der er gået en time.
 5.6 Når fejlretningen er afsluttet, skal dette også meddeles til det  

 internationale NOTAM-kontor i Københavns Lufthavn, Kastrup.
6. Ændringer af eksisterende hindringer Hel eller delvis fjernelse af hindringer skal rapporteres til Statens  

 Luftfartsvæsen. Ændringer af hindringer vedrørende hindringens vertikale  

 eller horisontale udstrækning og ændringer af hindringsafmærkningen skal  

 godkendes af Statens Luftfartsvæsen, inden arbejdet påbegyndes.
7. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Overtrædelse af bestemmelserne i afsnit 3 og afsnit 5 straffes med  

 bøde.
 9.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 14.
10. Ikrafttræden 10.1 Denne BL træder i kraft den 1. juni 1992.
 10.2 Godkendte afmærkninger af eksisterende hindringer bevarer deres  

 gyldighed indtil videre, medmindre Statens Luftfartsvæsen i det enkelte  

 tilfælde bestemmer andet.
