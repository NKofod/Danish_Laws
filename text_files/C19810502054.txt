Idet man henviser til stedfundne drøftelser, skal man herved fra den 1.  

 juli 1981 at regne i medfør af § 37 i lov nr. 293 af 10. juni 1981 om  

 anvendelse af Danmarks undergrund (undergrundsloven) til energistyrelsen  

 overdrage varetagelsen af det i lovens § 25, stk. 1, 1. pkt., omhandlede  

 tilsyn.
Ligeledes bemyndiges energistyrelsen til i henhold til lovens § 25,  

 stk. 1, 2. pkt., at meddele påbud om overholdelse af loven og forskrifter  

 udstedt i medfør heraf og til at meddele de i lovens § 26, stk. 1, 2. pkt.,  

 omhandlede pålæg.
 Udøvelsen af tilsynet skal ske under iagttagelse af de regler, der i  

 medfør af undergrundslovens § 25, stk. 2, måtte blive fastsat af  

 energiministeren, ligesom energistyrelsen forudsættes årligt at afgive en  

 beretning til energiministeren om tilsynets virksomhed.
 Endvidere skal man herved overdrage energistyrelsen at meddele de i  

 undergrundslovens § 28 omhandlede godkendelser.
 Klager over de af energistyrelsen trufne afgørelser vil som hidtil kunne  

 indbringes for energiministeren efter dansk forvaltningsrets almindelige  

 regler herom.
P.
M.
V.
