 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 ad Landbrugsministeriets bekendtgørelse af 14. september 1988 om udførsel  

 af fersk kød.
 Fersk kød direktivet (64/433/EØF) er blevet ændret senest ved Rådets  

 direktiv af 3. maj 1988 (88/288), og bekendtgørelsen samt nærværende  

 cirkulæreskrivelse er en følge af denne ændring.
 Opmærksomheden skal henledes på, at denne cirkulæreskrivelse er en ændring  

 af cirkulæreskrivelse af 12. februar 1985 (K.K. 1163-1983) om samme emne, og  

 at ændrede afsnit er markeret ved en lodret streg i margenen.
 Selvom direktivet omhandler EF-kød, har man ved transformeringen til dansk  

 ret fastholdt det hidtidige princip om, at kød til eksport fra de af  

 bekendtgørelsen omhandlede virksomheder skal hidrøre fra dyr, som er slagtet  

 i Danmark.
For de virksomheder, som har tilladelse til at anvende kød af udenlandsk  

 oprindelse, gælder også de særlige regler, som meddeles i forbindelse med  

 autorisationen.
Disse virksomheder tildeles fortsat autorisationsnummer  

 mellem 800 og 899. Kød fra sådanne virksomheder må ikke under nogen  

 omstændigheder indbringes på de af bekendtgørelsen omfattede virksomheder,  

 med undtagelse af de autoriserede frysehuse.
Direktivet medfører en yderligere harmonisering af handelen med fersk kød  

 inden for Fællesskabet, og nationale regler gælder herefter indtil videre kun  

 for - hakket eller tilsvarende findelt kød samt maskinudbenet kød, - oksehoveder og hovedkød (bortset fra tunge og hjerner, der regnes som  

 slagteaffald), - blod, - kød i stykker under 100 g, - hestekød til Grækenland.
 Om alle de nævnte emner kan indgås bilaterale aftaler, hvorom der i givet  

 fald vil blive informeret særskilt.
 Til de enkelte bestemmelser skal bemærkes følgende: § 2, stk. 1, nr. 2.
 Definitionen på fersk kød omfatter også kød, der er vacuumpakket eller  

 pakket i kontrolleret atmosfære. § 7, stk. 1, nr. 1.
Der er mulighed for eksport fra et slagteri af halve kroppe opskåret i  

 højst 3 engrosudskæringer.
Dette betyder, at eksport af blandt andet forender  

 og skinker lovligt kan foregå fra et slagteri og ikke kun fra en autoriseret  

 opskæringsvirksomhed. § 7, stk. 1, nr. 3.
 Af slagteaffald til eksport må kun lever af kvæg skiveskæres og denne  

 skiveskæring skal ske på en autoriseret opskæringsvirksomhed. § 7, stk. 1,  

 nr. 4.
 Angiver hvilke betingelser, fersk kød, der udføres fra et køle- eller  

 frysehus, skal opfylde. § 7, stk. 2.
 Angiver varekategorier, der som nævnt i indledningen ikke uden videre kan  

 udføres til fællesmarkedet, jf. dog stk. 3 og 4. § 7, stk. 2, nr. 3.
Teksten er ændret som konsekvens af de nævnte direktiver.
Det er således  

 forbudt at udføre kød, som indeholder forbudte stoffer eller som indeholder  

 tilladte stoffer i mængder, der overstiger de fastsatte grænser. § 7, stk. 2,  

 nr. 7.
Det er ikke muligt nærmere at angive, hvad der forståes ved »for unge  

 dyr«.Under forhandlingene om ændring af fersk kød direktivet var der  

 forslag om, at bestemmelsen skulle gælde for dyr, der var 10 døgn gamle eller  

 derunder.
Da en sådan bestemmelse imidlertid ikke kan kontrolleres, var der  

 enighed om at bruge betegnelsen »for unge« og overlade afgørelsen  

 til embedsdyrlægen. § 7, stk. 2, nr. 10.
 Det er ikke tilladt i Danmark at behandle dyr med kødmørnere. § 8, stk. 1.
 Gyldighed af passersedlen bortfalder med udløbet af 3. døgn efter  

 udstedelsesdagen. § 8, stk. 2.
 Udførselstilladelsen for dyrefoder skal ikke tilbagesendes til dyrlægen. §  

 11, stk. 2.
 Veterinærdirektoratet har til mærkning af de omhandlede varer foreskrevet  

 den såkaldte dyrefodermærkeseddel. § 12.
 Der kan på virksomheder, hvor indretningen og driften giver mulighed  

 herfor, efter særlig tilladelse fra Landbrugsministeriet, fremstilles  

 dyrefoder af sunde og friske dele af sund dyr, hidrørende fra virksomhedens  

 egen produktion. § 14.
Embedsdyrlægen skal notere væsentlige bemærkninger i forbindelse med  

 tilsynet med virksomheden og produktionen.
Bilag I.
Punkt 1, litra b.
 Anvendelse af trævægge er ikke tilladt, dog godkendes indtil videre  

 trævægge i fryselagre, der er opført før 1. januar 1983. Litra g.
Lofter i lokaler, hvor fersk kød udvindes, skal være rene og let kunne  

 rengøres.
Samme betingelser skal undersiden af tagbeklædningen opfylde, hvis  

 der ikke er noget loft.
Pkt. 5.
Køleanlæg skal være forsynet med et afløbssystem, således at fersk kød  

 ikke forurenes ved dryp af kondensvand.
Pkt. 11.
Det er præciseret, at hanerne til håndvaske heller ikke i folkelokaler må  

 være hånd- eller armbetjente.
Kapitel I.
Punkt 13, litra c.
Der er nu mulighed for at tømme, rense og viderebehandle maver og tarme i  

 slagtelokalet, når visse betingelser er opfyldt.
Litra e.
Der er mulighed for at nedlægge henholdsvis undlade at indrette  

 sanitetsslagtehus, såfremt der ved slagtning af syge eller ved den  

 slagtemæssige behandling af nødslagtede dyr træffes de nødvendige  

 foranstaltninger m.v. til at undgå forurening af kød og lokaler.
Litra 1.
På alle slagtesteder for svin skal der være lokaler og udstyr til  

 undersøgelse for trikiner i overensstemmelse med bestemmelserne i bilag 3.  

 Kapitel III.
Punkt 16, litra b.
For alle køle- og fryserum skal der være termograf eller fjerntermograf.  

 Kapitel IV.
Pkt. 18.
Der skal nu foretages regelmæssig kontrol af produktionshygiejnen på  

 virksomheden, bl.a. ved mikrobiologiske undersøgelse, jf.  

 Veterinærdirektoratets cirkulære af 15. marts 1988 (K.K. 256-1988) om  

 mikrobiologiske undersøgelser af fersk kød, fersk fjerkrækød og kødvarer m.m.  

 på de eksportautoriserede kødvirksomheder.
Pkt. 24.
 Enhver person, der arbejder med fersk kød skal have tilfredsstillende  

 helbredsattest og denne helbredsattest skal fornys hvert år, medmindre  

 Landbrugsministeriet godkender en anden helbredskontrolordning.
Veterinærdirektoratet vil senere ændre bestemmelserne vedrørende  

 helbredskontrol i overensstemmelse hermed.
Kapitel V.
Punkt 25.
Dyrene skal underkastes levende syn på ankomstdagen eller inden  

 påbegyndelse af den daglige slagtning.
Undersøgelsen skal gentages  

 umiddelbart inden slagtningen, hvis dyrene har været opstaldet natten over.
Det er præciseret, at ethvert dyr, der slagtes, skal være forsynet med et  

 identifikationsmærke, og at slagteriet skal stille nødvendig hjælp til  

 rådighed ved ante-mortem undersøgelsen.
Punkt 28.
Angiver hvilke dyr, der ikke må slagtes med henblik på eksport.
Kapitel  

 VI.
Punkt 32.
 Udtagning af organer skal være tilendebragt senest 45 minutter efter  

 bedøvelsen, og nyrene kan enten adskilles fra eller forblive i naturlig  

 forbindelse med slagtekroppen.
Peniser, der ikke udviser sygdomstegn eller læsioner, kan fjernes før  

 post-mortem-undersøgelsen.
Punkt 34.
Kvæg, der er over 6 måneder gamle, skal midtflækkes.
Hoveder skal kun  

 flækkes, når embedsdyrlægen af kødkontrolmæssige årsager finde anledning  

 dertil.
Kapitel VII.
Instruks af 16. september 1987 om udøvelse af kødkontrol er i  

 overensstemmelse med de bestemmelser, der er anført i dette kapitel.
Punkt  

 41, C.
Der henvises til Veterinærdirektoratet cirkulæreskrivelse af 27. december  

 1984 (K.K. 2594-1984) om metoder til undersøgelse for trikiner på de  

 eksportautoriserede slagterier.
Kapitel VIII.
Punkt 45, litra b.
Temperaturen i opskæringslokaler for fersk kød må ikke overstige +12  

 grader C.
Under udskæring, indpakning og emballering skal leve af kvæg have  

 en konstant centrumstemperatur på højst +3 grader C.
Litra c.
Der er mulighed for at konditionere kødet efter varm opskæring, idet kødet  

 efter opskæring og eventuel emballering straks skal transporteres til et  

 egnet kølerum.
Kapitel IX.
Punkt 47.
Specificerer nærmere, hvilke opgaver embedsdyrlægens kontrol omfatter.  

 Kapitel X.
Punkt 49, litra a.
 Kødproduktsundhedsmærket (DK-mærket) kan også anvendes til  

 sundhedsmærkning af fersk kød.
Det anbefales de slagterier, der selv producerer bacon og midterstykker,  

 at anvende DK-sundhedsmærket for at undgå dobbeltsundhedsmærkning af disse og  

 lignende varer.
Litra d.
Til kød fra orner samt kryptorcide og hermafroditiske svin skal anvendes  

 det særlige ornestempel.
Punkt 50.
Brysthindestempling kan undlades på alle slagtekroppe.
For slagtekroppe,  

 som vejer over 65 kg, skal der på hver halvdel stemples på følgende steder:
 lårets yderside, lænden, ryggen, bugen og skulderen.
Slagtekroppe, som vejer mindre end 65 kg, skal kun stemples på skuldrene  

 og ydersiden af lårene.
Punkt 51.
Lever af kvæg, svin og hovdyr skal brændemærkes, medens andet slagteaffald  

 enten skal farvestemples eller brændemærkes, dog kan slagteaffald, der er  

 indpakket eller emballeret undlades sundhedsmærket, såfremt indpakningen  

 henholdsvis emballagen er sundhedsmærket.
Punkt 52.
Opskåret eller parteret fersk kød skal sundhedsmærkes med farvestempel  

 eller brændstempel, medmindre det er Indpakket/emballeret, og  

 indpakningen/emballagen er forsynet med sundhedsmærke.
Punkt 54.
Der er ikke krav om, at etiketten med sundhedsmærket skal være forsynet  

 med løbenummer.
Punkt 56.
 Til hestekød skal anvendes et særligt mærke, der dog endnu ikke er fastsat  

 af Landbrugsministeriet.
Indtil videre må kun anvendes godkendt methylviolet stempelfarve, dog kan  

 Veterinærdirektoratet i særlige tilfælde og til særlige lande godkende andre  

 stempelfarver.
Punkt 59.
Udskårne levere af kvæg skal indpakkes hver for sig og en pakke må kun  

 indeholde et fuldstændigt, skiveskåret organ, der fremtræder i sin  

 oprindelige form.
Kapitel XI.
Punkt 61.
Der er mulighed for at undlade emballering af indpakket fersk kød, såfremt  

 indpakningen yder samme beskyttelse som emballage, f.eks. kraftige plastposer  

 eller coatede kartoner.
Punkt 62.
Der er mulighed for på nærmere angivne betingelser at foretage  

 emballeringen af fersk kød i opskæringslokalet.
Kapitel XIII.
Punkt 65.
 Centrumstemperaturen for frosset kød må højst være -12 grader C.  

 Opmærksomheden skal også henledes på, at visse 3.-lande kan have særlige  

 bestemmelser om temperaturer for frosset kød, som ved eksport til disse lande  

 skal iagttages.
 Opskåret fersk kød til indfrysning skal fryses umiddelbart efter  

 opskæringen.
Fersk kød, der fryses, skal være forsynet med angivelse af  

 indfrysningsmåned(er) og -år.
Bilag 2.
 EF-sundhedscertifikater for fersk kød omfatter nedennævnte formularer KK:
 Til Belgien kan anvendes KK EF 2F, 1985 eller 3H, 1985.
 Til Luxembourg anvendes KK EF 2F, 1985.
Indtil videre skal de hidtil gældende bagsidetilføjelser anvendes.
Bilag  

 3.
 Fastsætter betingelserne for indretning og drift af laboratorier til  

 undersøgelser for trikiner.
 Veterinærdirektoratets cirkulæreskrivelse af 12. februar 1985 (K.K.  

 1163-1983) om samme emne tilbagekaldes.
 P.V.V.
