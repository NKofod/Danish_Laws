 I medfør af § 1, stk. 4, og § 6, stk. 3, i lov nr. 236 af 7. juni 1972 om  

 film og biografer fastsættes følgende bestemmelser, hvorefter offentlige  

 filmforevisninger i visse tilfælde kan finde sted uden tilladelse og uden  

 betaling af billetafgift.
 § 1.  Der kan uden tilladelse afholes offentlige  

 foredrag, som er kombineret med filmforevisning, såfremt foredraget udgør den  

 bærende del af programmet, således at filmen kun indgår som et underordnet  

 led til underbygning og illustration af foredraget.
Stk. 2.  Forevisningen skal i reklamer og annoncer  

 betegnes som foredrag med angivelse af foredragsholderens navn på  

 fremtrædende plads.
Såfremt det tillige angives, at foredraget er ledsaget af  

 filmforevisning, må dette ikke fremhæves med større typer.
 Stk. 3.  Filmforevisningen er i sådanne tilfælde  

 fritaget for billetafgift i medfør af § 6, stk. 3, i lov nr. 236 af 7. juni  

 1972 om film og biografer.
 § 2.  Såfremt der ved en offentlig filmforevisning,  

 hvortil tilladelse er meddelt af politiet i medfør af § 1 i ovennævnte lov  

 alene vises rejsefilm, naturhistoriske eller geografiske film, der er  

 ledsaget af foredrag, kan sådanne filmforevisninger fritages for billetafgift  

 i medfør af ovennævnte lovs § 6, stk. 3, når følgende betingelser er opfyldt:
a.
Foredraget skal holdes enten af den, der har optaget filmen, en  

 rejsedeltager eller en på det pågældende område særlig sagkyndig person.
b.
Foredragsholderen skal personligt holde foredraget, og en mekanisk  

 gengivelse af dette er ikke tilstrækkelig.
c.
Filmen må ikke være forsynet med dansk tale eller forklarende danske  

 tekster.
d.
Forevisningen skal i reklamer og annoncer betegnes som film med  

 ledsagende foredrag med angivelse af foredragsholderens navn på fremtrædende  

 plads.
 Stk. 2.  Ansøgning om fritagelse for billetafgift  

 indsendes i disse tilfælde til ministeriet for kulturelle anliggender.
 § 3.  Overtrædelse af de i nærværende bekendtgørelse  

 fastsatte forskrifter straffes med bøde.
 § 4.  Ministeriet for kulturelle anliggenders  

 bekendtgørelse nr. 92 af 17. marts 1966 om offentlige film- og  

 fjernsynsforevisninger ophæves.
 Stk. 2.  Tilladelser givet i medfør af den i stk. 1  

 nævnte bekendtgørelse bevarer deres gyldighed.
 Ministeriet for kulturelle anliggender,  

 den 20. maj 1974.
 Nathalie Lind.
/E.
Thrane.
