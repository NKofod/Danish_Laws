 Behandling af sager om udvisning af  

 udlændinge.
Ved lov nr. 473 af 1. juli 1998 om  

 ændring af udlændingeloven og straffeloven har Folketinget blandt  

 andet vedtaget en række ændringer af bestemmelserne  

 vedrørende udvisning af udlændinge.
Loven er trådt i kraft  

 den 3. juli 1998 og finder for så vidt angår reglerne om  

 udvisning anvendelse, såfremt det forhold, der begrunder udvisningen,  

 er begået efter lovens ikrafttræden.
Udvisning ved dom Reglerne om udvisning ved dom findes fortsat i  

 udlændingelovens §§ 22 - 24.
 Rigsadvokaten har i meddelelse nr. 10/1998 fastsat  

 nærmere retningslinjer for behandlingen af disse sager.
 Der henvises endvidere til Kundgørelse B nr.  

 42.
Administrativ udvisning Efter de nye bestemmelser i udlændingelovens § 25, §  

 25 a og § 25 b kan Udlændingestyrelsen i en række tilfælde  

 træffe afgørelse om administrativ udvisning af udlændinge.  

 Udlændingestyrelsens afgørelse kan påklages til  

 Indenrigsministeriet.
 Udlændingelovens § 25 a indeholder en række  

 indskrænkninger og præciseringer i forhold til den tidligere  

 gældende bestemmelse i § 25.
 Bestemmelsen finder således alene anvendelse over  

 for udlændinge, der ikke har haft lovligt ophold her i landet i  

 længere tid end de sidste 6 måneder.
I forhold til de tidligere gældende bestemmelser kan  

 der ikke længere udvises på grund af ulovlig næring for - ulovligt gade- eller dørsalg, - overtrædelse af politivedtægten ved på offentlige  

 steder at drive betleri, - overtrædelse af politivedtægten ved på offentlige  

 steder at opfordre til utugt, - professionelt hasardspil, herunder behændighedsspil.
 For så vidt angår opfordring til utugt  

 på offentlige steder vil der i stedet kunne udvises på grund af  

 ulovligt arbejde.
 For så vidt angår professionelt hasard- og  

 behændighedsspil vil der, såfremt den pågældende  

 tidligere er straffet i Danmark eller i andre lande, kunne udvises på  

 grund af hensynet til den offentlige orden.
 Ernærer en udlænding sig helt eller delvis  

 på ulovlig vis, uden at udlændingen har begået  

 berigelseskriminalitet, vil der kunne ske udvisning på grund af  

 ulovligt arbejde.
 Efter de nye bestemmelser kan der træffes  

 afgørelse om administrativ udvisning på grund af  

 berigelseskriminalitet, der er omfattet af straffelovens § 276, § 277, § 278,  

 § 279, § 279 a, § 280, § 281, § 282, § 283 og § 284, samt ved indsmugling i  

 strid med toldlovens bestemmelser, jf. toldlovens § 73, stk. 2, jf. stk. 1,  

 nr. 1.
 Vedrørende overtrædelse af toldloven  

 forudsætter afgørelse om udvisning, at overtrædelsen er af  

 professionel karakter, dvs. at det unddragne afgiftsbeløb overstiger  

 2.000 kr., eller at udlændingen tidligere er straffet for tilsvarende  

 forhold, eller at overtrædelsen er sket med henblik på  

 videresalg.
 Det er præciseret i lovteksten, at beslutning om  

 administrativ udvisning forudsætter, at udlændingen er  

 dømt for overtrædelsen, eller over for politiet enten har  

 erkendt overtrædelsen eller er pågrebet under eller i umiddelbar  

 tilknytning til udøvelsen af det strafbare forhold.
Adgangen til udvisning på grund af ulovlig  

 besiddelse eller brug af euforiserende stoffer er opretholdt.
Der kan  

 således træffes afgørelse om administrativ udvisning, hvis  

 udlændingen af retten er dømt for ulovlig besiddelse af  

 euforiserende stoffer.
Der kan endvidere træffes afgørelse om  

 administrativ udvisning, hvis udlændingen over for politiet har erkendt  

 ulovlig besiddelse eller brug af euforiserende stoffer, eller hvis der i  

 øvrigt foreligger en særlig bestyrket mistanke herom, f.eks.  

 hvis den pågældende enten indvortes eller direkte på sin  

 person findes i besiddelse af euforiserende stoffer, eller såfremt den  

 pågældende antræffes stærkt narkotikapåvirket  

 og har friske stikmærker på kroppen.
 Der kan ikke længere træffes afgørelse  

 om udvisning alene som følge af alkoholmisbrug.
 Der kan efter lovændringer fortsat træffes  

 afgørelse om udvisning på grund af ulovligt ophold, jf.  

 udlændingelovens § 25 b, og hidtidig udvisningspraksis vil blive  

 videreført.
 Afvisningsreglerne i udlændingelovens §§ 28 og 29 er  

 ikke blevet ændret, men lovændringen indebærer, at der ikke  

 længere kan fastsættes et indrejseforbud i forbindelse med en  

 afgørelse om afvisning efter indrejsen.
De situationer, hvor der efter hidtidig praksis efter  

 indrejsen er blevet truffet afgørelse om afvisning med indrejseforbud,  

 er imidlertid nu omfattet af reglerne om administrativ udvisning.
Det vil  

 sige, at der efter lovændringen kan træffes afgørelse om  

 administrativ udvisning med indrejseforbud på grund af ulovligt ophold  

 eller arbejde, subsistensløshed og på grund af hensynet til den  

 offentlige orden samt sikkerheds- eller sundhedsmæssige grunde.
 EF/EØS statsborgere kan ikke udvises efter  

 bestemmelserne om ulovligt ophold/arbejde eller subsistensløshed.
EF/EØS statsborgere kunne tidligere afvises med  

 indrejseforbud, såfremt det offentlige måtte bekoste den  

 pågældendes rejse ud af landet.
Der kan fortsat træffes  

 afgørelse om afvisning i sådanne sager, men der kan ikke  

 fastsættes indrejseforbud i forbindelse med afvisningen.
Forelæggelse af sager for Udlændingestyrelsen Vurderer politiet, at der i en sag med en udlænding,  

 der er indrejst i Danmark, kan være spørgsmål om  

 administrativ udvisning, forelægges sagen for  

 Udlændingestyrelsen.
 I tilfælde, hvor der er rejst sigtelse for  

 overtrædelse af straffeloven, skal sagen altid forelægges  

 styrelsen.
 I den daglige åbningstid (mandag til torsdag fra kl.  

 8.15 til kl. 15.30 og fredag fra kl. 8.00 til kl.15.00) forelægges  

 sagen pr. telefax for det kontor i Udlændingestyrelsen, der behandler  

 sager vedrørende statsborgere fra det pågældende land.  

 Oplysninger om kontorinddeling og telefaxnumre fremgår af vedlagte  

bilag 1. Opmærksomheden henledes på, at der ikke kan ske  

 forelæggelse for Udlændingestyrelsen uden for åbningstiden  

 på hverdage.
I weekends og på helligdage kan en medarbejder fra  

 styrelsen kontaktes på en hjemmevagt.
Oplysning om telefonnummer  

 på den pågældende fås ved henvendelse til  

 Rigspolitichefen, Kommunikationscenteret, telefon 33 14 88 88, lokal 6402.  

 Forelæggelsen af sagen sker mundtligt, og styrelsen vil resolvere  

 mundtligt.
Resolutionerne vil blive eftersendt til politikredsen pr. telefax  

 den førstkommende hverdag sammen med oplysning om de oprettede  

 udlændingenumre.
 Denne ordning vil snarest muligt blive ændret,  

 således at styrelsens hjemmevagt i weekends og på helligdage vil  

 være i stand til at modtage forelæggelser af sager fra politiet  

 på telefax samt sende afgørelsen på telefax til den  

 politikreds, der har forelagt sagen.
De oplysninger, Udlændingestyrelsen skal have i  

 forbindelse med forelæggelsen, fremgår af det skema, der er  

 vedlagt (*) som bilag 2. De anførte oplysninger kan eventuelt  

 suppleres med et anklageskrift eller en rapport, hvis denne er kort og  

 overskuelig.
Der vil i disse tilfælde kunne meddeles aktindsigt i  

 rapporten.
 Udlændingestyrelsen sender afgørelsen om  

 udvisning med indrejseforbud til den politikreds, der har forelagt sagen.  

 Afgørelsen indeholder en blanket til forkyndelse mv. af  

 afgørelsen.
 Eksemplarer af de blanketter, der skal anvendes,  

 vedlægges (*) som bilag 3 og 4. Blanketten i bilag 4 anvendes i  

 den situation, hvor udlændingen har en verserende asylsag.
Politiets  forkyndelsesopgaver Forestår politikredsen selv udrejse/udsendelse af  

 udlændingen, forkynder politikredsen Udlændingestyrelsens  

 afgørelse, og slutdatoen for indrejseforbuddets gyldighed  

 anføres på forkyndelsesblanketten.
 Forkyndelsen skal ske ved anvendelse af tolk bortset fra  

 tilfælde, hvor det er utvivlsomt, at udlændingen forstår  

 dansk, og udlændingen skal have udleveret kopi af afgørelsen med  

 forkyndelsesblanketten.
 Politikredsen underretter ved fremsendelse pr. telefax af  

 styrelsens afgørelse med forkyndelsesblanketten  

 Udlændingestyrelsen og Rigspolitichefen, Afdeling E, Den centrale  

 Politiafdeling, om udsendelsen og udgifterne herved.
 Påklages styrelsens afgørelse, sendes kopi af  

 politirapporter til Udlændingestyrelsen.
 Har udlændingen verserende sager i andre  

 politikredse, skal disse underrettes, inden den pågældende  

 udsendes.
 Løslades udlændingen, inden styrelsens  

 afgørelse foreligger, fordi der ikke kan ske udsendelse på grund  

 af en verserende asylsag, orienteres udlændingen om, at der senere vil  

 ske forkyndelse af afgørelsen.
 Sagen sendes til hjemstedspolitikredsen med henblik  

 på forkyndelse af styrelsens afgørelse.
Ved senere udsendelse i asylsager, hvor udlændingen  

 har fået forkyndt en afgørelse om administrativ udvisning, skal  

 der i forbindelse med udsendelsen - som kan foretages af enten Den centrale  

 Politiafdeling eller en politikreds -ske forkyndelse af afgørelsen om  

 fastsættelse af indrejseforbud og dettes længde.
Denne  

 forkyndelse foretages af den politikreds/afdeling (Den centrale  

 Politiafdeling), som forestår udsendelsen.
 En politikreds, som forestår udsendelsen i en  

 asylsag, skal forinden udsendelsen rette henvendelse til Den centrale  

 Politiafdeling for at sikre sig, om der skal foretages en sådan  

 forkyndelse.
Skal Den centrale Politiafdeling i øvrigt  

 forestå udrejsen/udsendelsen, forkynder politikredsen ikke  

 udvisningen/slutdatoen for indrejseforbuddets gyldighed.
Forkyndelsen  

 varetages i denne situation af Den centrale Politiafdeling i forbindelse med  

 udrejsen/udsendelsen.
Den centrale Politiafdeling opdaterer et meddelt  

 indrejseforbud i Det centrale Kriminalregister, jf.
Kundgørelse B, nr.  

 42.
Fastsættelse og beregning af indrejseforbud Udlændingelovens § 32, stk. 1, 2. pkt., er  

 ændret således, at et indrejseforbud fremover regnes fra den 1. i  

 den førstkommende måned efter udrejsen eller udsendelsen.
Udlændingen skal i forbindelse med forkyndelsen af  

 afgørelsen om udvisning gøres bekendt med indrejseforbuddets  

 varighed, med at indrejseforbuddet regnes fra den 1. i den  

 førstkommende måned efter udrejsen eller udsendelsen og med  

 strafansvaret for overtrædelse heraf.
Politiet skal forkynde  

 indrejseforbuddet for den pågældende og i forbindelse med  

 forkyndelsen fastsætte indrejseforbuddets udløbstidspunkt.
 Efter lovændringen kan der ved administrativ  

 udvisning efter udlændingelovens § 25 a og § 25 b kun meddeles  

 indrejseforbud for 1 år, jf. lovens § 32, stk. 4.
 Rigspolitichefens rundskrivelser af 8. december 1993 og  

 17. august 1994 (HJ.NR. 1993-510-45) om behandling af sager om udvisning  

 eller afvisning af udlændinge ophæves.
 Forkyndelsesblanketterne P 612 -50, -60 og  61 udgår.
 (*) bilag 2, 3 og 4 ej medtaget.
Boye ------------------	Bilag 1 Forelæggelse af sager om administrativ udvisning af udlændinge  

 for Udlændingestyrelsen i den daglige åbningstid.
 1) Forelæggelse skal ske pr. telefax til følgende numre,  

 når sagen vedrører en udlænding, som ikke har  

 søgt asyl:
 * EU-sektionen - for statsborgere fra EU og EØS:
telefaxnr. 35 30 83 40 * 1. Opholdskontor - for statsborgere fra lande i Europa (uden for  

 EU/EØS), SNG-landene og Magreb-landene (Marokko, Algeriet og  

 Tunesien):
telefaxnr. 35 36 42 79 * 2. Opholdskontor - for statsborgere fra  

 Mellemøsten, Nord- og Sydamerika og visse lande i Asien (Afghanistan,  

 Pakistan, Indien og Sri Lanka):
telefaxnr. 35 36 50 29 * 3. Opholdskontor - for statsborgere fra Afrika, Australien, Oceanien og  

 visse lande i Asien (eksklusive Afghanistan, Pakistan, Indien og Sri  

 Lanka):
telefaxnr. 35 36 57 06 2) Forelæggelse skal ske pr. telefax til følgende numre,  

 når sagen vedrører en udlænding, som har  

søgt asyl:
 * 1. Asylkontor - for statsborgere fra Europa (inklusiv SNG-landene),  

 Nord-, Syd- og Mellemamerika, Australien, New Zealand og Japan:
Telefaxnr. 48 17 77 24 * 2. Asylkontor - for statsborgere fra Tyrkiet, Mellemøsten  

 (inklusiv Iran og Irak), Nordafrika (Marokko, Algeriet, Libyen, Egypten og  

 Tunesien):
Telefaxnr. 35 30 86 90 * 3. Asylkontor - for statsborgere fra øvrige Afrika, øvrige  

 Asien, Afghanistan, Pakistan og Fjernøsten (Kina, Sri Lanka m.v.):
