 Herved bekendtgøres lov nr. 183 af 26. maj 1965 om afgift  

 for ekspedition af udstykningssager, jf. lovbekendtgørelse nr. 122 af 25.  

 marts 1977, med de ændringer, som følger af lov nr. 842 af 18. december 1987.
 § 1.  For Matrikelvæsenets ekspedition af  

 udstykningssager svares en afgift på 4.500 kr. til statskassen for hvert  

 matrikelnummer, der fraskilles en samlet fast ejendom.
 Stk. 2.  For et matrikelnummer, der fraskilles en  

 landbrugsejendom og sammenlægges med en anden landbrugsejendom, jf. § 13 i  

 lov om landbrugsejendomme, svares dog kun en afgift på 1.350 kr.
§ 2.  Afgift svares ikke for fraskillelse af et  

 matrikelnummer, hvis værdi ikke overstiger 21.000 kr.
Boligministeren  

 fastsætter regler om godtgørelse af værdien.
Stk. 2.  Fraskilles flere matrikelnumre til samlet  

 anvendelse, svares afgift, som om det samlede fraskilte areal udgør eet matrikelnummer.
 § 2 a.  Boligministeren kan forhøje eller nedsætte de  

 i § 1 nævnte afgifter og den i § 2, stk. 1, nævnte værdigrænse, såfremt den  

 almindelige pris- og lønudvikling betinger det.
 § 3.  Afgift efter denne lov skal svares, selv om der  

 i anden lovgivning er hjemlet fritagelse for afgifter til det offentlige.
 Stk. 2.  Jordomlægninger, der opnår begunstigelser i  

 henhold til lov om jordfordeling mellem landejendomme, fritages for afgift  

 uanset bestemmelsen i stk. 1.
 § 4.  Afgiften kan kræves forudbetalt.
Stk. 2.  Ansvarlig for afgiften er vedkommende  

 landinspektør og den, på hvis vegne ansøgning om udstykning indgives.
I  

 Sønderjylland, hvor matrikulært arbejde udføres af de statslige  

 landinspektørkontorer, hæfter den, på hvis vegne udstykningen foretages.
 Stk. 3.  Boligministeren fastsætter de nærmere regler  

 for afgiftens indbetaling.
 § 5.  Loven træder i kraft den 1. juni 1965.
 Stk. 2.  (Overgangsbestemmelser udeladt).
 § 6.  Loven gælder ikke for Københavns og  

 Frederiksberg Kommuner, Færøerne og Grønland.
 Lov nr. 842 af 18. december 1987 indeholder følgende  

 ikrafttrædelsesbestemmelser:
 § 2.  Loven træder i kraft dagen efter bekendtgørelsen  

 i Lovtidende.
Stk. 2.  For udstykningssager, som indkommer til Matrikeldirektoratet inden den 1. januar 1988, svares udstykningsafgiften  

 efter de hidtidige bestemmelser.
 Stk. 3.  I Sønderjylland, hvor matrikulært arbejde  

 udføres af de statslige landinspektørkontorer, svares udstykningsafgift efter  

 de hidtidige bestemmelser, hvis udstykningen er rekvireret hos  

 landinspektørkontoret før den 1. december 1987.
