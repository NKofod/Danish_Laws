 Det meddeles herved, at skattedepartementet har bemyndiget  

 statsskattedirektoratet til i medfør af en tekstanmærkning, som er tiltrådt  

 af finansudvalget den 10. april 1985, at tilbagebetale børsstempelafgifter og  

 stempelafgifter, der er erlagt i forbindelse med dispositioner, som er  

 omgjort på grund af lov nr. 615 af 19.12.1984 om ændring af ligningslovens §  

 16B (aktiesalg til holdingselskaber).
 Anmodninger om godtgørelse af børsstempel og stempelafgift i disse sager  

 videresendes til statsskattedirektoratet, Meldahlsgade 5, 1613 København V.
 Det bemærkes, at stempelmyndighedernes kompetence til at træffe afgørelse  

 efter stempellovens § 29 ikke er indskrænket ved testanmærkningen.
