 I medfør af § 73 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 191 af 23. maj 1975 vedrørende  

 luftfartscertifikater (BL 6-02), følgende:
1. Referencedokumenter 1.1 BL 6-02, Ministeriet for Offentlige Arbejders bekendtgørelse nr. 191  

 af 23. maj 1975 vedrørende luftfartscertifikater, 1. udgave af 1. juli 1975.
 1.2 BL 6-05, Helbredskrav, seneste udgave, for tiden 2. udgave af 1. maj  

 1985.
 1.3 BL 6-62, Flyvetelefonistbevis/certifikat, seneste udgave, for tiden 1.  

 udgave af 1. juli 1975.
2. Rettighed 2.1 For at kunne udøve den/de art(er) af flyvekontroltjeneste ved den/de  

 lufttrafiktjenesteenhed(er), der er anført i certifikatet, i overensstemmelse  

 med de bestemmelser, der er fastsat herfor af Statens Luftfartsvæsen, skal  

 følgende betingelser være opfyldt:
 2.2 Den mulighed for at kunne udøve certifikatets rettighed, der er  

 fastsat i pkt. 2.1 b) ii), må kun bringes i anvendelse en gang inden for en  

 periode på 12 måneder.
3. Udstedelse 3.1 Flyveledercertifikat udstedes af Statens Luftfartsvæsen efter  

 ansøgning på hertil autoriseret formular, når ansøgeren opfylder  

 udstedelseskravene i denne BL, jf. pkt. 4.
 3.2 Flyveledercertifikat udstedes gældende for en eller flere af de  

 tjenester ved en lufttrafiktjenesteenhed, der er nævnt i pkt. 5, pkt. 6 og  

 pkt. 7, eventuelt med ret til at udøve radarkontroltjeneste, jf. pkt. 8.  

 Flyveledercertifikat kan udvides med ret til at udøve andre tjenester eller  

 til at udøve tjeneste ved en anden lufttrafiktjenesteenhed, jf. pkt. 10.
3.3 Flyveledercertifikat har en gyldighed på maksimum 25 måneder, når det  

 udstedes inden ansøgerens fyldte 40. år, og en gyldighed på maksimum 13  

 måneder, når det udstedes efter ansøgerens fyldte 40. år.  

 Flyveledercertifikatets gyldighedsperiode kan dog ikke overstige gyldigheden  

 af ansøgerens helbredsmæssige godkendelse, jf.
BL 6-05.
4. Udstedelseskrav 4.1 Ansøgeren må ikke være udelukket fra at erhverve flyveledercertifikat,  

 jf.
BL 6-02.
 4.2 Ansøgeren skal være fyldt 21 år.
 4.3 Ansøgeren skal have fast bopæl i Danmark eller være ansat af en dansk,  

 offentlig myndighed eller et dansk, privat foretagende, der har Statens  

 Luftfartsvæsens tilladelse til at etablere og drive den pågældende form for  

 flyvekontroltjeneste.
4.4 Ansøgeren skal være indehaver af flyvetelefonistbevis, jf.
BL 6-62.
4.5 Ansøgeren skal være helbredsmæssigt godkendt som flyveleder, jf.
BL  

 6-05.
 4.6 Ansøgeren skal med tilfredsstillende resultat have gennemgået den  

 teoretiske grunduddannelse og bestået den teoretiske grundprøve, der er  

 fastsat af Statens Luftfartsvæsen for erhvervelse af flyveledercertifikat.
 4.7 Ansøgeren skal med tilfredsstillende resultat have gennemgået den  

 teoretiske og praktiske uddannelse og bestået de teoretiske og praktiske  

 prøver, der kræves for at erhverve ret til at udøve den pågældende form for  

 flyvekontroltjeneste, jf. pkt. 5, pkt. 6, pkt. 7 og/eller pkt. 8.
5. Udstedelseskrav vedrørende flyveledercertifikat til  

 tårnkontroltjeneste 5.1 Ansøgeren skal opfylde betingelserne i pkt. 4.
 5.2 Ansøgeren skal med tilfredsstillende resultat have gennemgået den  

 teoretiske uddannelse og bestået den teoretiske prøve, der er fastsat af  

 Statens Luftfartsvæsen for erhvervelse af ret til at udøve  

 tårnkontroltjeneste.
5.3 Ansøgeren skal ved den lufttrafiktjenesteenhed, hvortil certifikatet  

 skal være gældende, gennemgå den praktiske uddannelse af mindst 3 måneders  

 varighed, der er godkendt af Statens Luftfartsvæsen, under  

 overvågning/instruktion af en instruktør, der er godkendt hertil af Statens  

 Luftfartsvæsen, og bestå den praktiske prøve, der er anordnet af Statens  

 Luftfartsvæsen.
Den praktiske uddannelse skal være afsluttet senest 12  

 måneder efter afslutningen af den teoretiske uddannelse.
6. Udstedelseskrav vedrørende flyveledercertifikat til  

 tårn- og indflyvningskontroltjeneste 6.1 Ansøgeren skal opfylde betingelserne i pkt. 4.
 6.2 Ansøgeren skal med tilfredsstillende resultat have gennemgået den  

 teoretiske uddannelse og bestået den teoretiske prøve, der er fastsat af  

 Statens Luftfartsvæsen for erhvervelse af ret til at udøve tårn- og  

 indflyvningskontroltjeneste.
6.3 Ansøgeren skal ved den lufttrafiktjenesteenhed, hvortil certifikatet  

 skal være gældende, gennemgå den praktiske uddannelse af mindst 5 måneders  

 varighed, der er godkendt af Statens Luftfartsvæsen, under  

 overvågning/instruktion af en instruktør, der er godkendt hertil af Statens  

 Luftfartsvæsen, og bestå den praktiske prøve, der er anordnet af Statens  

 Luftfartsvæsen.
Den praktiske uddannelse skal være afsluttet senest 12  

 måneder efter afslutningen af den teoretiske uddannelse.
7. Udstedelseskrav vedrørende flyveledercertifikat til  

 områdekontroltjeneste 7.1 Ansøgeren skal opfylde betingelserne i pkt. 4.
 7.2 Ansøgeren skal med tilfredsstillende resultat have gennemgået den  

 teoretiske uddannelse og bestået den teoretiske prøve, der er fastsat af  

 Statens Luftfartsvæsen for erhvervelse af ret til at udøve  

 områdekontroltjeneste.
7.3 Ansøgeren skal ved den lufttrafiktjenesteenhed, hvortil certifikatet  

 skal være gældende, gennemgå den praktiske uddannelse af mindst 6 måneders  

 varighed, der er godkendt af Statens Luftfartsvæsen, under  

 overvågning/instruktion af en instruktør, der er godkendt hertil af Statens  

 Luftfartsvæsen, og bestå den praktiske prøve, der er anordnet af Statens  

 Luftfartsvæsen.
Den praktiske uddannelse skal være afsluttet senest 12  

 måneder efter afslutningen af den teoretiske uddannelse.
8. Udstedelseskrav vedrørende flyveledercertifikat til  

 radarkontroltjeneste 8.1 Ansøgeren skal opfylde betingelserne i pkt. 4.
 8.2 Ansøgeren skal med tilfredsstillende resultat have gennemgået den  

 teoretiske uddannelse og bestået den teoretiske prøve, der er fastsat for  

 erhvervelse af ret til at udøve den pågældende form for flyvekontroltjeneste,  

 jf. pkt. 5.2, pkt. 6.2 eller pkt. 7.2.
 8.3 Ansøgeren skal med tilfredsstillende resultat have gennemgået den  

 teoretiske uddannelse og bestået den teoretiske prøve, der er fastsat af  

 Statens Luftfartsvæsen for erhvervelse af ret til at udøve  

 flyvekontroltjeneste under anvendelse af radar.
8.4 Ansøgeren skal ved den lufttrafiktjenesteenhed, hvortil certifikatet  

 skal være gældende, gennemgå den praktiske uddannelse, der er godkendt af  

 Statens Luftfartsvæsen, under overvågning/instruktion af en instruktør, der  

 er godkendt hertil af Statens Luftfartsvæsen, og bestå den praktiske prøve,  

 der er anordnet af Statens Luftfartsvæsen.
Den praktiske uddannelse skal være  

 afsluttet senest 12 måneder efter afslutningen af den teoretiske uddannelse.
9. Fornyelse 9.1 Efter andragende på hertil autoriseret formular vil et ikke-udløbet  

 flyveledercertifikat senest 24 måneder efter udstedelsesdatoen/seneste  

 fornyelsesdato kunne fornys af Statens Luftfartsvæsen, når følgende  

 betingelser er opfyldt:
 9.2 Fornyelse af flyveledercertifikat mere end 24 måneder efter dettes  

 udstedelsesdato/seneste fornyelsesdato, men senest 48 måneder efter samme  

 dato, er betinget af, at pkt. 9.1 a), b) og c) er opfyldt, samt af, at  

 ansøgeren påny har bestået de teoretiske og praktiske prøver, der er fastsat  

 for erhvervelse af den pågældende certificering, jf. pkt. 5, pkt. 6, pkt. 7  

 og pkt. 8.
 9.3 For fornyelse af et flyveledercertifikat senere end 48 måneder efter  

 certifikatets udstedelsesdato/seneste fornyelsesdato gælder de  

 udstedelseskrav, der er nævnt i pkt. 4.
10. Udvidelse 10.1 Efter andragende på hertil autoriseret formular vil  

 flyveledercertifikat kunne udvides af Statens Luftfartsvæsen med ret til at  

 udøve en anden form for flyvekontroltjeneste eller med ret til at udøve  

 radarkontroltjeneste, når følgende betingelser er opfyldt:
 10.2 Efter andragende på hertil autoriseret formular vil  

 flyveledercertifikat af Statens Luftfartsvæsen kunne udvides med ret til at  

 udøve samme tjeneste ved en anden lufttrafiktjenesteenhed, når ansøgeren ved  

 den lufttrafiktjenesteenhed, hvortil certifikatet skal være gældende, har  

 gennemgået en praktisk uddannelse af mindst en måneds varighed under  

 overvågning/instruktion af en instruktør, der er godkendt hertil af Statens  

 Luftfartsvæsen, og har bestået den praktiske prøve, der er anordnet af  

 Statens Luftfartsvæsen.
11. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
12. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
13. Straf Udøvelse af certifikatets rettighed, uden at de herfor fastsatte vilkår er  

 opfyldt, straffes i medfør af luftfartslovens § 149, stk. 10, med bøde eller  

 hæfte.
14. Ikrafttræden Denne BL træder i kraft den 1. april 1987.
V.
K.
H.
Eggers / S.
E.
Andresen fg.
