 Herved bekendtgøres Toldloven, jf. lovbekendtgørelse nr.  

 153 af 27. februar 1992, med de ændringer, der følger af lov nr. 362 af 14.  

 maj 1992, lov nr. 1019 af 19. december 1992, lov nr. 1020 af 19. december  

 1992 og lov nr. 1073 af 23. december 1992.
Toldområdet § 1.  (* 3) Det danske toldområde omfatter de danske  

 landområder, de indre territoriale vande, de ydre territoriale farvande i en  

 afstand af 4 sømil (7.408 m) fra kystlinien eller sådanne rette basislinier,  

 som er eller bliver fastsat, og luftrummet over de nævnte områder.
 Stk. 2.  EF's toldområde omfatter de områder, som er  

 fastsat i EF's bestemmelser herom, herunder det danske toldområde.
Stk. 3.  Tredjelande omfatter de områder, som ikke er  

 omfattet af EF's toldområde.
Grønland og Færøerne anses som tredjelande.
Toldtariffen § 2.  (* 3) Af varer, som indføres i danske  

 toldområde, og som efter EF's bestemmelser ikke er i fri omsætning i  

 Fællesskabernes medlemslande, svares told efter EF's fælles toldtarif,  

 medmindre andet er fastsat i loven eller i bestemmelser vedtaget af EF eller  

 i øvrigt følger af Danmarks forpligtelser som medlem af Fællesskaberne.
 § 3.  (* 3) Skatteministeren fastsætter de nærmere  

 administrative regler for toldfri indførsel eller indførsel mod nedsat told  

 af varer, der i henhold til EF's bestemmelser er undergivet mængdemæssige  

 begrænsninger i form af toldkontingenter.
 § 4.  (* 3) Skatteministeren kan fastsætte de nærmere  

 betingelser for indrømmelse af suspension af told og for varers henførsel til  

 positioner i EF's fælles toldtarif, når sådanne betingelser ikke er fastsat  

 af EF.
§§ 5-12. (Ophævet) Antidumpingtold og udligningstold § 13.  (* 3) Skatteministeren kan fastsætte regler,  

 der er nødvendige for anvendelsen af EF's bestemmelser om beskyttelse mod  

 dumping, præmier eller subventioner fra lande, der ikke tilhører EF.
 Stk. 2.  De statslige told- og skattemyndigheder kan  

 afkræve importører, eksportører, producenter, andre næringsdrivende og  

 erhvervsorganisationer de oplysninger, som er nødvendige for at opfylde  

 oplysningspligten over for Fællesskaberne i henhold til de bestemmelser, der  

 nævnes i stk. 1. De statslige told- og skattemyndigheder kan endvidere i det  

 omfang, formålet gør det nødvendigt, efterse de pågældendes forretningsbøger,  

 øvrige regnskabsmateriale og korrespondance m.v.
§ 14.  (Ophævet) Toldværdi og toldvægt § 15.  (* 3) Tolden af værditoldpligtige varer  

 beregnes på grundlag af varernes toldværdi i overensstemmelse med EF's  

 bestemmelser herom.
 Stk. 2.  (* 3) Skatteministeren kan pålægge herværende  

 virksomheder at give oplysninger om indenlandske priser på indførte varer og  

 om transportomkostninger m.v. i de tilfælde, hvor det i EF's bestemmelser om  

 toldværdi er pålagt medlemsstaterne at give oplysning herom til  

 Fællesskaberne.
 § 16.  (* 3) Tolden af vægttoldpligtige varer beregnes  

 på grundlag af varernes toldvægt i overensstemmelse med de almindelige  

 bestemmelser til EF's toldtarif.
Toldfrihed og toldnedsættelse A.
Toldfrihed § 17.  (* 3) Toldfrihed indrømmes efter EF's  

 bestemmelser herom.
 Stk. 2.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1.
 § 18.  (* 3) Fritaget for told er endvidere:
 1. Proviant og andre fornødenheder, der medbringes af  

 skibe og fly ved ankomst fra tredjelande, og som er bestemt til forbrug om  

 bord under skibets eller flyets rejse til og fra det danske toldområde og  

 under dets ophold her, i det omfang de statslige told- og skattemyndigheder  

 finder passende under hensyn til skibets eller flyets art, antallet af  

 besætningsmedlemmer og passagerer og opholdets varighed.
 2. Skibsproviant, der tilhører søfolk, der har været  

 påmønstret et strandet skib, og som udleveres de pågældende til deres eget  

 forbrug.
 Stk. 2.  (* 3) Toldfriheden efter stk. 1, nr. 1,  

 ophører, såfremt skibet eller flyet, efter at have udlosset den ved ankomsten  

 medbragte ladning eller landsat de medførte passagerer, laster varer eller  

 tager passagerer om bord udelukkende til steder i det danske toldområde eller  

 - bortset fra kortvarige værftsophold og lignende - forbliver i det danske  

 toldområde.
 § 19.  (* 3) Fritaget for told er endvidere varer, der  

 som returvarer genindføres i det danske toldområde, når toldfritagelsen  

 følger af EF's bestemmelser herom.
§ 20.  (* 3) (Ophævet) § 21.  (* 3) Afgiftsfritagelse for varer, som rejsende  

 medfører ved indrejse i danske toldområde, fastsættes i overensstemmelse med  

 EF's bestemmelser herom.
 Stk. 2.  Afgiftsfriheden bortfalder, såfremt varerne  

 efter indførslen anvendes i strid med de for afgiftsfriheden gældende vilkår.  

 I sådanne tilfælde skal varerne straks angives for de statslige told- og  

 skattemyndigheder.
 Stk. 3.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1 og 2.
 § 22.  Skatteministeren kan, i det omfang det er  

 nødvendigt eller hensigtsmæssigt for at opfylde traktatmæssige forpligtelser,  

 fastsætte regler om told- og afgiftsfrihed for:
 1. Fremmede staters herværende diplomatiske  

 repræsentationer og de til sådanne repræsentationer knyttede personer.
 2. Fremmede staters herværende konsulære  

 repræsentationer og de til sådanne repræsentationer knyttede personer.
 3. Internationale organisationer og institutioner, som  

 Danmark er medlem af, og de til sådanne organisationer knyttede personer,  

 herunder sagkyndige, som udfører hverv for de pågældende organisationer eller  

 institutioner, samt medlemsstaternes repræsentanter i og udsendinge til  

 sådanne organisationer og institutioner.
§ 23.  Regeringen kan indgå traktater om afgiftsfrihed  

 for varer, herunder transportmidler, maskiner, redskaber og dyr, samt  

 elektricitet, der i den lokale grænsetrafik indføres til forbrug eller  

 midlertidig anvendelse her i landet.
Indførselen skal foretages af offentlige  

 myndigheder i den stat, med hvilken traktaten afsluttes, af personer, der har  

 bopæl i en toldgrænsezone, der ved traktaten er etableret i den nævnte stat,  

 af selskaber eller af foreninger, der er hjemmehørende i en sådan zone.
 Stk. 2.  Skatteministeren fastsætter regler med henblik  

 på opfyldelsen af traktater, der indgås i medfør af stk. 1.
B.
Midlertidig toldfrihed m.v.
 § 24.  (* 3) Midlertidig toldfrihed indrømmes efter  

 EF's bestemmelser herom.
 Stk. 2.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1.
 § 24 a.  (* 3) Midlertidigt fritaget for told er  

 endvidere erhvervskøretøjer, der er hjemmehørende i Finland, Norge og  

 Sverige, uanset at disse midlertidigt anvendes til transport i det danske  

 toldområde.
§ 25.  (* 3) (Ophævet) C.
Toldnedsættelse § 26.  (Ophævet) § 27.  (* 3) Der kan indrømmes bevilling til under  

 toldkontrol at forarbejde varer inden fortoldningen efter EF's bestemmelser  

 herom.
D.
Generelle bestemmelser § 28.  Told- og afgiftsfrihed efter dette kapitel  

 bortfalder, såfremt varerne efter indførselen anvendes i strid med de for  

 told- og afgiftsfriheden gældende regler.
§ 29.  (* 3). (Ophævet) § 30.  De statslige told- og skattemyndigheder kan  

 såvel i enkelte tilfælde som ved stående bevillinger fastsætte de nærmere  

 bestemmelser om fremgangsmåden og kontrollen ved indrømmelse af toldfrihed og  

 toldnedsættelse efter dette kapitel og kan herunder bestemme, i hvilke  

 tilfælde de her omhandlede forhold skal bekræftes ved varemodtagerens  

 skriftlige erklæring, samt hvilken dokumentation der i øvrigt skal  

 fremlægges.
§§ 31-50. (Ophævet) Aktiv og passiv forædling § 51.  (* 3) Bevilling til aktiv forædling og  

 bevilling til passiv forædling indrømmes efter EF's bestemmelser herom.
 Stk. 2.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1.
§§ 52-53 a. (Ophævet) Toldgodtgørelse § 54.  (* 3) Der kan indrømmes godtgørelse af told i  

 særlige tilfælde efter EF's bestemmelser herom.
 § 55.  De statslige told- og skattemyndigheder  

 fastsætter de nærmere kontrolforanstaltninger vedrørende toldgodtgørelse.
 Stk. 2.  De statslige told- og skattemyndigheder  

 kontrollerer anmodninger om udbetaling af toldgodtgørelse og er berettiget  

 til, i det omfang denne kontrol nødvendiggør det, at foretage eftersyn af de  

 pågældende ansøgeres virksomhed og lagerbeholdning samt at efterse deres  

 lagerregnskab, forretningsbøger og øvrige regnskabsmateriale.
§§ 56-68. (Ophævet) Toldkontrol og toldbehandling § 69.  * 3) De statslige told- og skattemyndigheder  

 opkræver told og afgifter af varer, som ikke er i fri omsætning i EF's  

 toldområde, og som indføres i det danske toldområde, og fører den fornødne  

 kontrol i forbindelse hermed.
 Stk. 2.  De statslige told- og skattemyndigheder  

 opkræver eller tilbagebetaler afgifter af varer, som udføres fra det danske  

 toldområde med henblik på udførsel fra EF's toldområde, og fører den fornødne  

 kontrol i forbindelser hermed.
Stk. 3.  De statslige told- og skattemyndigheder  

 opkræver punktafgifter af spiritus og tobak, som rejsende medfører i mængder  

 ud over dem, som afgiftsfrit kan indføres til privat forbrug ved indrejse i  

 det danske toldområde fra et andet sted i EF's toldområde.
Myndighederne  

 foretager den fornødne kontrol i forbindelse hermed.
Tilsvarende gælder for  

 mineralolie, som rejsende medfører til privat forbrug på anden måde end i  

 køretøjets brændstoftank eller i en egnet reservedunk ved indrejse i det  

 danske toldområde fra et andet sted i EF's toldområde.
 Stk. 4.  De statslige told- og skattemyndigheder  

 opkræver punktafgifter af spiritus og tobak, der forsendes til privatpersoner  

 i det danske toldområde fra privatpersoner et andet sted i EF's toldområde,  

 og fører den fornødne kontrol i forbindelse hermed.
 § 69 a.  (* 3) Toldskyld opstår og skal betales efter  

 EF's bestemmelser herom.
 § 70.  (* 3) De statslige told- og skattemyndigheder  

 har ret til uhindret at færdes overalt langs kysterne, i havne, i lufthavne,  

 på landingssteder, i tog og på offentlige veje samt til at foretage  

 eftersøgning af varer i pakhuse ved kyster, i havne og i lufthavne.
Stk. 2.  De statslige told- og skattemyndigheder har ret  

 til uhindret adgang overalt langs landegrænsen.
Er tilstødende arealer  

 indhegnet eller afspærret, må ejerne træffe sådanne foranstaltninger, at de  

 statslige told- og skattemyndigheder til enhver tid er sikret uhindret  

 passage.
§ 71.  (* 3) Fly og skibe i det danske toldområde og  

 andre befordringsmidler i trafik mellem det danske toldområde og tredjelande  

 samt befordringsmidler, hvori transporteres uberigtigede varer, er undergivet  

 de statslige told- og skattemyndigheders kontrol.
De statslige told- og  

 skattemyndigheder har ret til overalt i de nævnte befordringsmidler at  

 foretage de undersøgelser, der er nødvendige for kontrollens udøvelse.
 Stk. 2.  Sejlende skibe skal på de statslige told- og  

 skattemyndigheders forlangende stoppe op.
 Stk. 3.  Fly i trafik mellem det danske toldområde og  

 tredjelande samt fly, der medbringer uberigtigede varer i trafik mellem det  

 danske toldområde og et andet sted i EF's toldområde, må kun lande på og afgå  

 fra landingspladser, der er godkendt af de statslige told- og  

 skattemyndigheder (toldlufthavne). Skatteministeren kan for særlige arter af  

 fly på nærmere fastsatte vilkår dispensere herfra.
 Stk. 4.  Virksomheder, der driver trafik med fly og  

 skibe, eller befordringsmidlets fører har pligt at give og dokumentere de for  

 kontrollens udøvelse nødvendige oplysninger om befordringsmiddel, besætning,  

 passagerer og ladning m.v. samt til at påvise og åbne eller afdække alle  

 adgange til lasten, rum og gemmer.
Stk. 5.  Førere af befordringsmidler skal ved ankomst  

 til det danske toldområde fra et tredjeland og før afgang fra det danske  

 toldområde til et tredjeland anmelde sig til de statslige told- og  

 skattemyndigheder.
Sådan anmeldelse kan også ske ved en dertil bemyndiget  

 person.
Skatteministeren kan på nærmere fastsatte vilkår fritage førere af  

 visse kategorier af befordringsmidler for anmeldelsespligten.
Stk. 6.  Losning og lastning af varer samt landsætning  

 og ombordtagning af passagerer må kun finde sted i de havne, der er godkendt  

 af de statslige told- og skattemyndigheder.
Disse myndigheder kan, når  

 særlige omstændigheder taler derfor, tillade, at losning og lastning finder  

 sted andre steder.
Stk. 7.  De statslige told- og skattemyndigheder kan  

 uden udgift for myndighederne stille særlige krav til anlæg og indretning af  

 de i stk. 6 nævnte steder, hvor varer losses eller lastes.
De nævnte  

 myndigheder kan herunder kræve, at der uden udgift for disse stilles egnede  

 indretninger til rådighed for fysisk undersøgelse af varer, der er losset  

 eller skal lastes, og de eventuelle transportmidler, der har medbragt eller  

 skal medbringe varer.
 Stk. 8.  De statslige told- og skattemyndigheder  

 bestemmer, hvor landsætning af passager til det danske toldområde kan finde  

 sted.
 Stk. 9.  Ved oprettelse af passagerruter mellem steder i  

 udenlandet og steder i det danske toldområde samt ved godkendelse af de i  

 stk. 3 nævnte landingspladser kan de statslige told- og skattemyndigheder  

 kræve, at der uden udgift for disse stilles fornødent udstyrede lokaler og  

 indretninger til rådighed for eftersyn af passagerer m.v.
 Stk. 10.  De statslige told- og skattemyndigheder kan  

 kræve, at der på steder, hvor varer lastes eller losses, eller hvor  

 passagerer landsættes eller tages om bord, i fornødent omfang og uden  

 udgifter for myndighederne foretages afspærringer, der ikke må passeres uden  

 myndighedernes tilladelse.
 Stk. 11.  Skatteministeren kan med samtykke fra  

 trafikministeren bestemme, at havnemyndigheder og luftfartsmyndigheder skal  

 underrette de statslige told- og skattemyndigheder om de oplysninger, som  

 myndighederne er i besiddelse af i forbindelse med skibes og flys ankomst og  

 afgang.
 Stk. 12.  Skatteministeren fastsætter de nærmere regler  

 om de statslige told- og skattemyndigheders kontrol med og toldbehandling af  

 de i stk. 1 nævnte befordringsmidler og kan herunder bestemme, hvor, på  

 hvilken måde og på hvilke vilkår toldbehandlingen skal finde sted.
 § 72.  Skatteministeren fastsætter regler om, hvorvidt  

 samt i hvilket omfang og på hvilke vilkår skibe og fly kan medføre told- og  

 afgiftsfri proviant og andre fornødenheder til brug om bord eller til salg  

 til passagerer m.v.
 § 73.  (* 3) Personer, som rejser mellem tredjelande  

 og det danske toldområde, skal ved indrejsen i og udrejsen fra det danske  

 toldområde uopfordret standse op for toldkontrol og skal i øvrigt standse op  

 for toldkontrol, når de statslige told- og skattemyndigheder forlanger det.
 Stk. 2.  De i stk. 1 nævnte personer har pligt til over  

 for de statslige told- og skattemyndigheder at angive samtlige medbragte  

 varer i overensstemmelse med de i § 76, stk. 1-3, 5 og 7, fastsatte regler og  

 til at give de oplysninger, der er nødvendige for kontrollens udøvelse.
 Stk. 3.  Personer, som indrejser fra andre EF-lande  

 eller fra tredjelande, og som har været om bord på skibe eller i fly, som  

 befinder sig i tog, eller som færdes på offentlige veje, ved landegrænsen,  

 langs kysterne, i havne, i lufthavne eller på landingssteder, skal, når de  

 statslige told- og skattemyndigheder forlanger det, standse op for  

 toldkontrol.
Stk. 4.  De i stk. 1 og 3 nævnte personer og personer om  

 bord på skibe og i fly skal, når de statslige told- og skattemyndigheder  

 forlanger det, opgive navn og bopæl.
Myndighederne kan kræve disse  

 oplysninger dokumenteret.
 Stk. 5.  De i stk. 1 og 3 nævnte personer skal påvise  

 alle rum og gemmer i bagage m.v. og deres eventuelle befordringsmidler samt,  

 i det omfang de statslige told- og skattemyndigheder ønsker det, udpakke  

 bagage m.v.
Stk. 6.  De statslige told- og skattemyndigheder har ret  

 til at forfølge og standse personer, der unddrager sig eller antages at  

 unddrage sig toldkontrol, og som medfører eller antages at medføre  

 uberigtigede varer.
Myndighederne har endvidere ret til i sådanne tilfælde at  

 foretage undersøgelse i huse, befordringsmidler m.v., når dette sker i  

 umiddelbar fortsættelse af forfølgelsen.
 § 74.  (* 3) De statslige told- og skattemyndigheder  

 er berettiget til at foretage eftersyn på personer, som med henblik på  

 kontrol standses i henhold til bestemmelserne i § 73.
 Stk. 2.  Eftersyn på personer skal ske med størst mulig  

 hensynsfuldhed og må ikke være videregående, end de kontrolmæssige formål  

 nødvendiggør.
Stk. 3.  (* 3) Eftersyn, der ikke begrænses til den ydre  

 beklædning, må kun foretages, når der findes rimelig grund til at antage, at  

 vedkommende ulovligt medfører varer m.v. skjult på sin person, og kun efter  

 ordre fra den øverste tilstedeværende repræsentant for de i stk. 1 nævnte  

 myndigheder.
Den, der skal efterses, kan kræve, at eftersynet overværes af et  

 vidne udpeget af ham.
Eftersynet må kun udføres og overværes af personer af  

 samme køn som den person, der skal efterses.
 § 75.  Skatteministeren fastsætter de nærmere regler  

 om de statslige told- og skattemyndigheders kontrol med og toldbehandling af  

 personer og kan herunder bestemme, hvor og på hvilken måde toldbehandlingen  

 skal finde sted.
 Stk. 2.  (* 3) Skatteministeren kan i det omfang, det er  

 foreskrevet i de af Danmark tiltrådte mellemfolkelige aftaler eller i  

 bestemmelser fastsat af EF, eller når de kontrolmæssige forhold tillader det,  

 fravige § 73, stk. 1, 2 og 5, og § 74.
 § 76.  (* 3) Varer, som ikke er fri omsætning i EF, og  

 som indføres i det danske toldområde, skal angives for de statslige told- og  

 skattemyndigheder.
 Stk. 2.  Varer, som udføres fra det danske toldområde  

 med henblik på udførsel fra EF's toldområde, skal angives for de statslige  

 told- og skattemyndigheder.
 Stk. 3.  Varer, for hvilke toldfrihed eller midlertidig  

 toldfrihed bortfalder, skal angives for de statslige told- og  

 skattemyndigheder.
Stk. 4.  Spiritus og tobak, som rejsende medfører i  

 mængder ud over dem, som afgiftsfrit kan indføres til privat forbrug, skal  

 angives for de statslige told- og skattemyndigheder ved indrejse i det danske  

 toldområde fra et andet sted i EF's toldområde.
Tilsvarende gælder for  

 mineralolie, som rejsende medfører på anden måde end i køretøjets  

 brændstoftank eller i en egnet reservedunk ved indrejse i det danske  

 toldområde fra et andet sted i EF's toldområde.
 Stk. 5.  Skatteministeren fastsætter de nærmere regler  

 om kontrol med og toldbehandling af de i stk. 1-3 nævnte varer i  

 overensstemmelse med EF's bestemmelser herom.
 Stk. 6.  Skatteministeren fastsætter de nærmere regler  

 om afgiftsberigtigelse af de i stk. 4 nævnte varer.
 Stk. 7.  Den, der angiver varer til toldbehandling i  

 henhold til stk. 1-3, skal afgive sådanne oplysninger og erklæringer om  

 varernes art og beskaffenhed m.v., der er nødvendige for kontrollen med  

 udenrigshandelsstatistikken og med de særlige indførsels-, udførsels- og  

 transitbestemmelser, som af valutamæssige, sundhedsmæssige,  

 sikkerhedsmæssige, veterinære, plantepatologiske eller andre grunde er  

 fastsat for visse varer.
Stk. 8.  Overskrides en i medfør af stk. 5 fastsat frist  

 for angivelse af varer til fortoldning eller udførsel, giver de statslige  

 told- og skattemyndigheder skriftligt den angivelsespligtige en frist til at  

 indsende angivelsen.
Indsendes angivelsen herefter ikke, kan told og afgifter  

 ansættes på grundlag af en skønsmæssig ansat mængde eller værdi og efter de  

 satser, der var gældende den dag, hvor varerne senest kunne være angivet  

 rettidigt til fortoldning.
§ 77.  (* 3) Er varemodtageren ikke i stand til ved  

 fortoldningen at fremlægge de nødvendige dokumenter til bekræftelse af  

 varernes art og sammensætning, mængde, værdi eller oprindelse m.v., eller  

 indeholder dokumenterne ikke de nødvendige oplysninger, kan der indrømmes ham  

 en efter forholdene afpasset frist til at tilvejebringe de nævnte dokumenter  

 eller til at berigtige disse.
De nærmere regler for, hvorledes de på varerne  

 hvilende told- og afgiftsbeløb i sådanne tilfælde betales eller sikres,  

 fastsættes af skatteministeren efter EF's bestemmelser herom.
§ 78.  (* 3) Ved toldbehandling af varer er de  

 statslige told- og skattemyndigheder berettiget til at foretage enhver  

 undersøgelse af varerne, der er nødvendig for kontrollens udøvelse, og til  

 uden erstatning at udtage prøver af varerne i det omfang, det er nødvendigt  

 for at undersøge deres beskaffenhed.
Det påhviler den, der skal angive  

 varerne eller den, der handler på hans vegne, at foretage det for  

 undersøgelsen af varerne nødvendige arbejde (ud- og indpakning m.v.).
Stk. 2.  (* 3) De statslige told- og skattemyndigheder  

 er berettiget til at foretage eftersyn i lokaler, der benyttes af personer,  

 som har ind- eller udført eller forestået ind- eller udførsel af varer, som  

 skal toldbehandles i det danske toldområde.
Myndighederne er endvidere  

 berettiget til at efterse de pågældendes varebeholdning, forretningsbøger,  

 øvrige regnskabsmateriale samt korrespondance m.v.
De pågældende personer og  

 de hos dem beskæftigede skal yde myndighederne bistand ved foretagelsen af  

 eftersynet.
 Stk. 3.  I øvrigt har de statslige told- og  

 skattemyndigheder altid ret til at foretage eftersyn af varer, for hvilke  

 told og de afgifter, der afregnes i forbindelse med indførslen, ikke er  

 betalt.
 Stk. 4.  (* 3) Det i stk. 2 nævnte materiale skal på  

 begæring af de statslige told- og skattemyndigheder udleveres eller indsendes  

 til disse.
 § 79.  Skatteministeren fastsætter regler til  

 gennemførelse af de toldmæssige bestemmelser i de af Danmark tiltrådte  

 mellemfolkelige aftaler om internationale transporter af varer samt de  

 nærmere regler om transport og opbevaring af uberigtigede varer.
 Stk. 2.  De statslige told- og skattemyndigheder kan  

 kræve, at uberigtigede varer sættes under toldlukke, eller at varerne eller  

 deres emballage forsynes med identitetsmærke.
Stk. 3.  De statslige told- og skattemyndigheder er  

 berettiget til at lade uberigtigede varer, som ikke på betryggende måde kan  

 sættes under toldlukke, toldledsage eller toldbevogte.
Udgifterne herved kan  

 pålægges den, for hvis regning varerne transporteres eller opbevares.
 Stk. 4.  (* 3) Toldlukke må ikke uden de statslige told-  

 og skattemyndigheders tilladelse fjernes i det danske toldområde eller om  

 bord i skibe eller fly i fart mellem steder i det danske toldområde.
 § 80.  (* 3) De statslige told- og skattemyndigheder  

 kan meddele butikker i toldlufthavne, i fly og på skibe bevilling til  

 fritagelse for told og afgifter af uberettigede varer og af varer, for hvilke  

 der kræves godtgørelse af eller fritagelse for told og afgifter, når de  

 pågældende varer er bestemt til fly- eller skibspassagerer, der udrejser af  

 det danske toldområde.
Stk. 2.  Skatteministeren bestemmer, hvilke varer der  

 kan tilføres butikker i toldlufthavne, i fly og skibe.
Skatteministeren  

 fastsætter endvidere de nærmere regler om de statslige told- og  

 skattemyndigheders kontrol med butikker i toldlufthavne, i fly og på skibe og  

 om disse myndigheders kontrol med og toldbehandling af varer, der tilføres og  

 fraføres de nævnte butikker.
Stk. 3.  Skatteministeren kan i overensstemmelse med  

 EF's regler bestemme, hvilken mængde told- og afgiftsfri varer der kan  

 tillades solgt til hver passagerer fra butikker i toldlufthavne, i fly og på  

 skibe.
Overstiger salget de fastsatte mængder, skal der svares afgift af  

 dette.
Ministeren kan endvidere bestemme, at told- og afgiftsfri varer ikke  

 må sælges til passagerer til visse steder.
Stk. 4.  Skatteministeren kan bestemme, hvilken mængde  

 told- og afgiftsfri varer der kan tillades solgt til hver passager i  

 tredjelandstrafik fra butikker i toldlufthavne, i fly og på skibe.
Ministeren  

 kan endvidere bestemme, at told- og afgiftsfri varer ikke må sælges til  

 passagerer til visse steder.
 § 81.  De statslige told- og skattemyndigheder kan  

 inddrage en bevilling, der er udstedt i medfør af § 80, stk. 1, såfremt  

 virksomhedens indehaver eller de i virksomheden beskæftigede personer  

 overtræder bestemmelserne i § 80 eller de i medfør af § 80 fastsatte  

 bestemmelser eller tilsidesætter vilkårene i bevillingen.
 Stk. 2.  En bevilling, der er udstedt i medfør af § 80,  

 stk. 1, bortfalder, såfremt bevillingshaveren mister rådigheden over sit bo  

 eller standser sine betalinger.
§ 82.  (* 3) Varemodtagere, der er hjemmehørende i  

 EF's toldområdet, og som i erhvervsmæssigt øjemed i det danske toldområde  

 indfører varer, der ikke er fri omsætning i EF's toldområde, skal anmelde sig  

 til registrering hos de statslige told- og skattemyndigheder.
Ved indførsel  

 af varer i erhvervsmæssigt øjemed forstås indførsel, der foretages af en  

 virksomhed i eller for dennes bedrift.
Anmeldelse til registrering samt  

 anmeldelse af ændringer i registrerede forhold skal ske, før vareindførsel  

 foretages.
 Stk. 2.  Vareafsendere, der er hjemmehørende i EF's  

 toldområdet, og som fra det danske toldområde i erhvervsmæssigt øjemed  

 udfører varer med henblik på udførsel fra EF's toldområde, skal anmelde sig  

 til registrering hos de statslige told- og skattemyndigheder efter disses  

 nærmere bestemmelser.
§ 83.  Afregningsperioden for told af varer, der  

 indføres i erhvervsmæssigt øjemed af varemodtagere, der er registreret efter  

 § 82, er måneden.
Tolden af varer, der er fortoldet i afregningsperioden,  

 skal indbetales til de statslige told- og skattemyndigheder senest den 16. i  

 måneden efter afregningsperioden.
Udgør tolden under 50 kr., kan indbetaling  

 af beløbet undlades.
 Stk. 2.  (* 3) Kredit efter stk. 1 er betinget af, at  

 varemodtageren stiller sikkerhed i overensstemmelse med EF's bestemmelser  

 herom.
 Stk. 3.  Sikkerheden kan stilles ved:
 1. Deltagelse i de statslige told- og  

 skattemyndigheders sikkerhedsstillelsesordning.
 2. Anden sikkerhedsstillelse.
Stk. 4.  Skatteministeren fastsætter nærmere regler om  

 de statslige told- og skattemyndigheders sikkerhedsstillelsesordning,  

 herunder størrelsen af det bidrag, der skal betales af varemodtagere, der  

 deltager i ordningen.
Bidraget betales efter reglerne for betaling af told,  

 jf. stk. 1.
 Stk. 5.  Skatteministeren fastsætter nærmere regler om  

 sikkerhedsstillelsen efter stk. 3, nr. 2.
§ 84.  (* 3) (Ophævet) § 85.  (* 2) Afregningsperioden for merværdiafgift af  

 varer, der indføres i erhvervsmæssigt øjemed af varemodtagere, der er  

 registreret efter § 82, er måneden.
Afgiften af varer, der er fortoldet i  

 afregningsperioden, skal indbetales til de statslige told- og  

 skattemyndigheder senest den 16. i måneden efter afregningsperioden.
Udgør  

 afgiften under 50 kr., kan indbetaling af beløbet undlades.
 § 86.  (* 3) Told og afgifter af varer, der indføres  

 fra tredjelande til privat brug, skal betales ved fortoldningens afslutning.  

 Er varerne i postvæsenets eller jernbanens værge, betales tolden og  

 afgifterne dog i forbindelse med varernes udlevering.
 Stk. 2.  (* 3) Told og merværdiafgift af varer, der  

 indføres i erhvervsmæssigt øjemed af varemodtagere, der er hjemmehørende uden  

 for EF's toldområde, skal betales ved fortoldningens afslutning.
Stk. 3.  (* 3) Told og merværdiafgift af varer, der i  

 erhvervsmæssigt øjemed indføres til en varemodtager, hvis bo er under  

 konkursbehandling eller tvangsakkordforhandling, eller hvis dødsbo behandles  

 efter kapitel III i lov om skifte af dødsbo og fællesbo, skal betales ved  

 fortoldningens afslutning.
Det samme gælder, hvis varemodtageren ved  

 eksekution er fundet ude af stand til for tiden at betale sin gæld, hvis han  

 har standset sine betalinger eller er under frivillig akkord eller  

 likvidation.
 Stk. 4.  (* 3) Told og merværdiafgift af varer, der  

 indføres til varemodtagere, som efter § 91 ikke har adgang til kredit, skal  

 betales ved fortoldningens afslutning.
 Stk. 5.  Told af varer, for hvilke der ikke er stillet  

 sikkerhed efter § 83, stk. 2, skal betales til de statslige told- og  

 skattemyndigheder senest den 5. hverdag efter fortoldningsdagen.
Stk. 6.  (* 4) Overskrides fristen i stk. 5, pålægges  

 det den, hvem betalingen påhviler, at betale en afgift på 230 kr. for den  

 pågældende fortoldningsekspedition.
Afgiften betales efter reglerne for  

 betaling af told, jf. § 83, stk. 1.
 Stk. 7.  Betales told og afgifter i de i stk. 1-5 nævnte  

 tilfælde ikke ved fortoldningens afslutning, kan de statslige told- og  

 skattemyndigheder tage varerne i bevaring eller forlange dem genudført.
 Stk. 8.  Betales told og afgifter af varer, der er taget  

 i bevaring efter stk. 7, ikke inden 3 måneder efter fortoldningens  

 afslutning, bortsælges varerne ved behørigt bekendtgjort offentlig auktion.  

 Varer, der efter de statslige told- og skattemyndigheders skøn er ukurante  

 eller urealisable, kan dog efter fristens udløb destrueres under toldkontrol.  

 Nettoprovenuet af auktionssalget tilfalder statskassen, medmindre  

 varemodtageren inden 1 år efter auktionen begærer auktionskøbesummen  

 udbetalt, i hvilket tilfælde den udbetales med fradrag af told og afgifter  

 samt påløbne omkostninger ved opbevaring og salg.
Stk. 9.  Varer, der i medfør af § 87, nr. 2, er afstået  

 til fordel for statskassen, bortsælges ligeledes ved behørigt bekendtgjort  

 offentlig auktion.
Varer, der efter de statslige told- og skattemyndigheders  

 skøn er ukurante eller urealisable, kan dog destrueres under toldkontrol.  

 Nettoprovenuet af auktionssalget tilfalder statskassen.
 § 87.  Toldskyld opstår ikke for:
1. Varer, som inden frigivelsen efter nærmere af de  

 statslige told- og skattemyndigheder fastsatte regler tillades tilintetgjort  

 under de statslige told- og skattemyndigheders kontrol.
Omkostningerne ved  

 tilintetgørelsen afholdes af ekspeditøren eller varemodtageren.
2. Varer, som inden frigivelsen tillades afstået til  

 fordel for statskassen.
Afståelsen må ikke medføre udgifter for statskassen.
 § 88.  (* 3) Godtgørelse eller regulering af told og  

 merværdiafgift for varemodtagere, der har kredit efter §§ 83 og 85, sker ved  

 fradrag i varemodtagernes tilsvar af henholdsvis told og merværdiafgift efter  

 de nævnte bestemmelser.
Stk. 2.  (* 3) Såfremt begæring om godtgørelse eller  

 regulering efter stk. 1 er de statslige told- og skattemyndigheder i hænde  

 senest den 10. dag i en afregningsperiode, foretages fradraget i  

 varemodtagerens tilsvar af told og merværdiafgift for den pågældende  

 afregningsperiode.
I andre tilfælde foretages fradraget i tilsvaret for den  

 følgende afregningsperiode.
Stk. 3.  Overstiger det samlede godtgørelses- eller  

 reguleringsbeløb told- eller afgiftstilsvaret, udbetales det overskydende  

 beløb til varemodtageren.
Overskydende beløb under 50 kr. udbetales ikke.
 § 89.  (* 2) Betales skyldig told efter § 83 eller §  

 86, stk. 5, bidrag efter § 83, stk. 4, skyldige merværdigafgifter efter § 85,  

 afgift efter § 86, stk. 6, beløb efter § 108 a, stk. 2, eller  

 ekspeditionsafgift efter § 124 a ikke rettidigt, skal der betales 1,3 pct. i  

 månedlig rente for hver påbegyndt måned fra den 1. dag efter  

 afregningsperiodens udløb.
 Stk. 2.  (* 2) Rentebeløb efter stk. 1 fastsættes altid  

 til mindst 50 kr.
 Stk. 3.  (* 5) Der skal betales et gebyr på 65 kr. for  

 erindringsskrivelser vedrørende betaling af told og afgifter.
Stk. 4.  Ubetalte told-, afgifts- og rentebeløb, bidrag  

 efter § 83, stk. 4, afgift efter § 86, stk. 6, beløb efter § 108 a, stk. 2,  

 og ekspeditionsafgift efter § 124 a kan inddrives ved indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelser i reglerne.
 § 90.  (* 3) Krav om tilbagebetaling af for meget  

 opkrævet told samt krav om efterbetaling af for lidt opkrævet told forældes  

 efter EF's bestemmelser herom.
 Stk. 2.  De regler, der efter stk. 1 gælder for  

 forældelse af krav vedrørende told, finder tilsvarende anvendelse på krav om  

 tilbagebetaling og efterbetaling af beløb, der ved varers fortoldning er  

 opkrævet for meget eller for lidt i forbrugsafgifter.
 § 91.  (* 3) De statslige told- og skattemyndigheder  

 kan fratage en varemodtager retten til kredit efter §§ 83 og 85, såfremt den  

 pågældende gentagne gange ikke har overholdt den i medfør af § 76, stk. 5,  

 fastsatte frist for angivelse til fortoldning eller genudførsel af  

 registrerede varer, eller såfremt han gentagne gange ikke har indbetalt  

 skyldige told- og afgiftsbeløb rettidigt.
§ 92.  (Ophævet) § 93.  (* 3) For de på varerne hvilende told- og  

 afgiftsbeløb hæfter følgende personer:
 1. Den, der i det danske toldområde indfører eller  

 lader indføre varer, som ikke er i fri omsætning i EF's toldområde.
 2. Den, der råder over varer, for hvilke der er  

 meddelt betinget told- og afgiftsfrihed.
 3. Den, der råder over varer, som i uberigtiget stand  

 eller mod told- og afgiftsgodtgørelse er under udførsel fra det danske  

 toldområde med henblik på udførsel fra EF's toldområde.
 4. Føreren eller ejeren af et befordringsmiddel, hvor  

 uberigtigede varer eller betinget told- og afgiftsfri varer transporteres.  

 Tilsvarende gælder den person, der har rådighed over et sådant  

 befordringsmiddel.
 Stk. 2.  Told- og afgiftsbeløbene ansættes af de  

 statslige told- og skattemyndigheder på grundlag af samtlige foreliggende  

 oplysninger om de pågældende varer.
 § 94.  De statslige told- og skattemyndigheder kan  

 træffe aftale med havne, fragtcentraler o. lign. om at stille fornødne  

 indretninger til rådighed for registrering (godsregistrering) af indførte  

 varer samt til brug ved udførselskontrol.
 § 95.  Skatteministeren fastsætter de nærmere regler  

 for de statslige told- og skattemyndigheders kontrol med og toldbehandling af  

 bjærgede fartøjer, fly og gods.
Frihavne og toldoplag § 96.  (* 3) Ved en frihavn forstås et i det danske  

 toldområde beliggende afspærret havneområde, der bevogtes af de statslige  

 told- og skattemyndigheder, og som med hensyn til told og afgifter betragtes  

 som udland.
 Stk. 2.  Frihavne kan kun oprettes ved lov.
 § 96 a.  (* 3) Opbevaring af varer i frihavne uden  

 betaling af told sker i overensstemmelse med EF's bestemmelser herom.
 § 97.  (* 3) Reglerne i §§ 71-79 finder tilsvarende  

 anvendelse på trafikken og vareførslen mellem frihavne og den øvrige del af  

 det danske toldområde.
 § 98.  (* 3) Frihavnsvirksomhed og de på  

 frihavnsområdet beliggende virksomheder og lagre er underkastet de  

 bestemmelser, der fastsættes af de statslige told- og skattemyndigheder eller  

 andre statslige myndigheder om kontrol såvel ved frihavnsområdets grænser som  

 på frihavnsområdet, til beskyttelse af told- og afgiftsinteresser og  

 varetagelse af de opgaver, der i øvrigt er pålagt de statslige told- og  

 skattemyndigheder, herunder kontrollen med varers indførsel og udførsel.
 Stk. 2.  De statslige told- og skattemyndigheder  

 fastsætter de nærmere bestemmelser om bevogtning af frihavne og om den af  

 toldmæssige grunde nødvendige regulering af trafikken til og fra frihavne.
 Stk. 3.  De statslige told- og skattemyndigheder har ret  

 til overalt på et frihavnsområde at foretage undersøgelse af  

 befordringsmidler samt eftersyn på personer, når dette sker under iagttagelse  

 af reglerne i § 74, stk. 2 og 3.
 § 99.  Frihavnens ejer skal vederlagsfrit opføre og  

 vedligeholde gitre og andre afspærringer, som efter de statslige told- og  

 skattemyndigheders skøn er nødvendige for bevogtningen.
Stk. 2.  Frihavnens ejer skal endvidere opføre og  

 vedligeholde de for de statslige told- og skattemyndigheder nødvendige  

 bygninger og lokaler.
Toldvagthuse og toldlokaler ved havneindløb, toldporte  

 og brovægte stilles vederlagsfrit til rådighed for de statslige told- og  

 skattemyndigheder.
For benyttelsen af andre bygninger og lokaler betaler de  

 statslige told- og skattemyndigheder en afgift, der fastsættes efter  

 kostprisprincippet.
 Stk. 3.  Sædvanlig indre vedligeholdelse af de i stk. 2  

 nævnte bygninger og lokaler påhviler de statslige told- og skattemyndigheder.
 § 100.  I en frihavn kan, medmindre andet er særligt  

 foreskrevet, opbevares varer af enhver beskaffenhed uanset deres mængde og  

 oprindelse, og uanset hvilket land de kommer fra eller er bestemt til.
§ 101.  (Ophævet) § 102.  (Ophævet) § 103.  (Ophævet) § 104.  Personlig brug eller forbrug i en frihavn af  

 varer, der er tilført denne i uberigtiget stand eller mod fritagelse for  

 eller godtgørelse af afgifter, er, bortset fra tilladt forbrug af proviant i  

 skibe, forbudt.
Køb, modtagelse, salg eller levering af de foran nævnte varer  

 til personlig brug eller forbrug i en frihavn er ligeledes forbudt.
 § 105.  Skatteministeren kan fastsætte regler om, i  

 hvilket omfang og på hvilke betingelser højt beskattede varer, der særlig må  

 befrygtes at kunne gøres til genstand for indsmugling, kan indføres til en  

 frihavn samt opbevares på og fraføres lagre i en frihavn.
 § 106.  Etablering af detailudsalg og  

 industrivirksomheder samt udlejning af lokaler og pladser til andet formål  

 end handels- og industrivirksomhed må kun finde sted efter tilladelse fra de  

 statslige told- og skattemyndigheder.
 § 107.  (* 3) Oplæggelse af varer på toldoplag,  

 herunder i provianteringsvirksomheder, sker i overensstemmelse med EF's  

 bestemmelser herom.
 § 108.  De statslige told- og skattemyndigheder kan i  

 følgende tilfælde meddele tilladelse til oprettelse af toldoplag til  

 opbevaring af indførte varer i ikke afgiftsberigtiget stand:
 1. Hos pakhusforretninger i havne, der er basishavne,  

 og hvor der ikke findes frihavn, samt på andre steder, hvor der er særligt  

 behov derfor.
 2. Hos varemodtagere til opbevaring af følgende varer:
a. (* 3) Varer, der skal opbevares midlertidigt i det danske toldområde,  

 og som ikke ejes af personer, der er bosat i dette område.
Varerne må ikke  

 under opbevaringen sælges eller udbydes til salg til virksomheder i det  

 danske toldområde.
Når særlige omstændigheder taler derfor, kan de statslige  

 told- og skattemyndigheder fritage varerne for genudførsel, mod at afgifter  

 af varerne betales.
b.
Rå eller ufabrikeret tobak og tobaksaffald, der ikke ved indførslen  

 angives til bearbejdning før fortoldningen efter de herom gældende  

 bestemmelser.
 c. (* 3) Dele, tilbehør og materiel til fremstilling, reparation eller  

 udrustning af fly, når de indføres af virksomheder, der genudfører den  

 overvejende del af de indførte varer til steder uden for det danske  

 toldområde, og når omstændighederne i øvrigt i særlig grad taler herfor.
 d. (* 3) Materiel, som indføres fra steder uden for det danske toldområde  

 og midlertidigt opbevares i det danske toldområde med henblik på udførsel til  

 brug ved efterforskning og produktion af olie og gas i koncessionsområder  

 uden for det danske toldområde eller med henblik på udførsel til steder uden  

 for det danske toldområde efter sådan brug eller med henblik på destruering  

 under de statslige told- og skattemyndigheders kontrol.
 § 108 a.  De statslige told- og skattemyndigheder kan  

 meddele provianteringsvirksomheder bevilling til fritagelse for afgifter af  

 varer, for hvilke der kræves godtgørelse af eller fritagelse for afgifter,  

 eller som tilføres fra andre provianteringsvirksomheder.
 Stk. 2.  (* 3) Provianteringsvirksomheder kan meddeles  

 bevilling for varer, der er bestemt til eksport, til proviantering af skibe  

 og fly i det danske toldområde eller til brug for diplomatiske  

 repræsentationer og internationale organisationer i dette toldområde.
 § 108 b.  Skatteministeren fastsætter de nærmere  

 bestemmelser om oprettelse, indretning og benyttelse af toldoplag og  

 provianteringsvirksomheder, om tidspunktet for betaling af afgifter af varer,  

 der fraføres toldoplag og provianteringsvirksomheder, om bevillingshaverens  

 hæftelse og sikkerhedsstillelse for afgifter af de tilførte varer, om  

 tilbagekaldelse og bortfald af sådanne bevillinger samt om de statslige told-  

 og skattemyndigheders kontrol med varer, der tilføres og fraføres toldoplag  

 eller provianteringsvirksomheder.
Andre bestemmelser § 109.  (* 3) Det påhviler de statslige told- og  

 skattemyndigheder efter anmodning i fornødent omfang at yde bistand med  

 oplysninger og attestation, når der i tredjelande kan opnås toldlempelse  

 eller andre fordele for varer, der udføres fra det danske toldområde, såfremt  

 varerne er ledsaget af et dokument vedrørende oprindelse, toldgodtgørelse  

 m.v.
 Stk. 2.  Skatteministeren kan på nærmere fastsatte  

 betingelser autorisere organisationer, der fremsætter anmodning herom, til at  

 udstede de i stk. 1 nævnte dokumenter.
Stk. 3.  (* 3) I tilfælde, hvor en stat, der indrømmer  

 toldpræference for varer, der er indført herfra til den pågældende stats  

 område, ønsker iværksat en undersøgelse af rigtigheden af dokumenter  

 vedrørende oprindelse, toldgodtgørelse og toldmæssig status for sådanne  

 varer, samt i øvrigt i tilfælde, hvor der er fremkommet forhold, som giver  

 rimelig grund til at iværksætte en sådan undersøgelse, kan de statslige told-  

 og skattemyndigheder afkræve en næringsdrivende oplysninger om forhold, der  

 er af betydning for undersøgelsen, samt, i det omfang forholdene nødvend iggør det, efterse hans forretningslokaler, regnskabsmateriale og  

 korrespondance m.v.
Dette gælder også virksomheder, der er beliggende i en  

 frihavn i det danske toldområde.
 Stk. 4.  Skatteministeren fastsætter de nærmere regler  

 vedrørende de statslige told- og skattemyndigheders virksomhed i medfør af  

 stk. 1 og 3.
 Stk. 5.  Skatteministeren kan på nærmere fastsatte  

 betingelser autorisere her i landet hjemmehørende sammenslutninger til at  

 udstede dokumenter (carneter), som over for myndigheder i andre stater  

 garanterer for betaling af told og afgifter af varer, der i medfør af en af  

 Danmark tiltrådt mellemfolkelig aftale udføres herfra til midlertidig  

 anvendelse i eller til transitering af en sådan stat.
 Stk. 6.  (* 3) Skatteministeren kan fastsætte sådanne  

 regler om godkendelse af kautionister, der er nødvendige for anvendelsen af  

 EF's regler om fællesskabsforsendelse.
§ 110.  (* 3) De i denne lov eller i medfør heraf  

 fastsatte regler vedrørende toldkontrol og toldbehandling skal kunne bringes  

 i anvendelse uden for det danske toldområde i det omfang, det fastsættes ved  

 mellemfolkelig aftale.
Skatteministeren bekendtgør omfanget af sådanne  

 udvidelser.
 § 111.  Inden for rammerne af denne lovs bestemmelser  

 kan skatteministeren indgå overenskomster med fremmede stater om samarbejde  

 til bekæmpelse af smugleri og træffe nødvendige foranstaltninger til sådanne  

 overenskomsters gennemførelse.
 Stk. 2.  (* 3) Skatteministeren kan bestemme, at  

 toldbevogtningspersonale fra en fremmed stat, med hvilket der træffes aftale  

 om fælles bevogtning til bekæmpelse af ulovlig vareindførsel eller -udførsel,  

 under udøvelsen af sin virksomhed på de i aftalen omfattede dele af dansk  

 toldområde, skal have samme beføjelser og nyde samme retsbeskyttelse, som  

 tilkommer det personale fra de statslige told- og skattemyndigheder, der  

 varetager de nævnte opgaver.
 Stk. 3.  I de tilfælde, hvor der i denne lov er fastsat  

 særlige bestemmelser om kontrol og straf m.v. vedrørende højt beskattede  

 varer, fastsætter skatteministeren, hvilke varer der skal anses som sådanne.
 § 112.  (* 3) Inden for rammerne af konventionen af 7.  

 september 1967 mellem EF's medlemsstater om gensidig bistand mellem deres  

 toldadministrationer kan de statslige told- og skattemyndigheder yde bistand  

 til toldadministrationerne i de nævnte stater og i andre stater, der har  

 tiltrådt konventionen.
 Stk. 2.  (* 3) Toldtjenestemænd fra de i stk. 1  

 omhandlede stater, der i overensstemmelse med konventionen befinder sig på  

 dansk territorium, nyder herunder samme retsbeskyttelse og er undergivet  

 samme strafansvar, som gælder for ansatte ved de danske told- og  

 skattemyndigheder.
 Stk. 3.  Skatteministeren fastsætter de nærmere regler  

 om de statslige told- og skattemyndigheders bistand efter stk. 1.
 § 113.  Politiet yder de statslige told- og  

 skattemyndigheder bistand efter regler, der fastsættes efter forhandling  

 mellem skatteministeren og justitsministeren.
 § 114.  Skatteministeren fastsætter de statslige told-  

 og skattemyndigheders ekspeditionstid og kan fastsætte gebyrer for  

 toldforretninger, der foretages uden for ekspeditionstiden.
 § 114 a.  4) Skatteministeren kan fastsætte gebyrer  

 for godkendelsesbeviser, som udstedes af de statslige told- og  

 skattemyndigheder til brug som dokumentation for, at et vejkøretøj eller en  

 container opfylder de fastsatte krav i toldkonventionen om international  

 godstransport på grundlag af TIR-carneter (TIR-konventionen) af 14. november  

 1975.
 § 115.  Ved afgivelse af begæringer, angivelser,  

 deklarationer, erklæringer m.v. skal benyttes blanketter, hvis rubricering og  

 tekniske udformning bestemmes af de statslige told- og skattemyndigheder.  

 Blanketterne anskaffes af publikum.
§ 116.  (Ophævet) § 116 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed.
 Stk. 3.  Ministeren kan på eget initiativ tage en  

 afgørelse, der er truffet af de statslige told- og skattemyndigheder, op til  

 nærmere undersøgelse og afgørelse.
 § 116 b.  (* 2) Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på told-, afgifts-  

 og rentebeløb, bidrag efter § 83, stk. 4, afgift efter § 86, stk. 6, gebyrer  

 efter § 89, stk. 3, beløb efter § 108 a, stk. 2, ekspeditionsafgift efter §  

 124 a og administrative bøder efter kapitel 11. Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af toldbeløb m.v.
 Bestemmelser om straf m.v.
 § 117.  Med bøde straffes den, der forsætligt eller  

 groft uagtsomt:
 1. (* 3) Undlader for de statslige told- og  

 skattemyndigheder at angive varer, der indføres til eller udføres fra det  

 danske toldområde eller fraføres eller tilføres en frihavn eller et toldoplag  

 i det danske toldområde, når en sådan angivelse er foreskrevet i denne lov  

 eller de i medfør af loven fastsatte forskrifter.
 2. Fjerner varer, der er under toldlukke.
 3. Bruger eller forbruger uberigtigede varer, jf. dog  

 §§ 18 og 104.
 4. Bruger eller forbruger varer, der er fritaget for  

 told og afgifter efter § 80.
 5. Sælger eller på anden måde overdrager varer, der er  

 fritaget for told og afgifter efter § 80, i strid med de for told- og  

 afgiftsfriheden fastsatte betingelser.
 6. Tilbagefører fra et befordringsmiddel eller på  

 anden måde tilbageholder varer, der er angivet til udførsel mod godtgørelse  

 af eller fritagelse for told eller afgifter uden at angive dette for de  

 statslige told- og skattemyndigheder.
 Stk. 2.  Er handlingen foretaget med forsæt til at undgå  

 betaling af told eller afgifter, straffes den som smugleri med bøde, hæfte  

 eller fængsel indtil 2 år, medmindre højere straf er forskyldt efter  

 borgerlig straffelovs § 289.
 Stk. 3.  På samme måde som anført i stk. 2 straffes den,  

 der forsætligt eller groft uagtsomt sælger eller på anden måde overdrager,  

 køber eller på anden måde erhverver, modtager, transporterer eller opbevarer  

 indsmuglede varer.
 Stk. 4.  Overtrædelse af stk. 1-3 eller borgerlig  

 straffelovs § 289 medfører pligt til at betale de på varerne hvilende told-  

 og afgiftsbeløb.
 § 118.  (* 3) Forefindes i befordringsmidler, der er  

 ankommet til det danske toldområde, told- eller afgiftspligtige varer, som  

 ikke er optaget i ladningsdokumenterne, og som ikke behørigt er angivet for  

 de statslige told- og skattemyndigheder, anses varerne som forsøgt indsmuglet  

 af disses ejer, medmindre denne sandsynliggør, at der ikke har foreligget  

 forsøg på indsmugling.
 Stk. 2.  (* 3) Træffes et fartøj på under 120 tons netto  

 inden for det danske toldområde med højt beskattede varer om bord til et  

 told- og afgiftsbeløb af mindst 1.500 kr., anses forsøg på indsmugling at  

 foreligge, medmindre der skabes overvejende sandsynlighed for, at fartøjet  

 ikke sejler i smuglerøjemed.
§ 119.  Anvendelse af dansk fartøj til erhvervsmæssigt  

 smugleri af alkoholholdige varer til de fremmede stater, som har ratificeret  

 den i Helsingfors den 19. august 1925 undertegnede konvention om bekæmpelse  

 af smugleri af alkoholholdige varer, medfører, medmindre forholdet er  

 omfattet af borgerlig straffelovs § 289, straf efter § 117 for såvel ejeren  

 eventuelt rederen, som for befragteren af fartøjet og dettes fører, for så  

 vidt disse vidste eller burde vide, at fartøjet blev anvendt til smugleri.  

 Som smugleri anses også overlosning af varerne uden for de pågældende staters  

 toldområder under omstændigheder, som gør det overvejende sandsynligt, at  

 varerne agtes indsmuglet i et af disse.
Fartøjet hæfter for forskyldte bøder.
 § 120.  Med bøde straffes den, der, uden at forholdet  

 er omfattet af § 117 eller borgerlig straffelovs § 289, forsætligt, groft  

 uagtsomt eller i gentagne tilfælde inden for 2 år over for de statslige told-  

 og skattemyndigheder til brug i toldforhold:
 1. Foretager en urigtig angivelse.
 2. Fremlægger urigtige eller mangelfulde dokumenter  

 eller regnskaber.
 3. I øvrigt afgiver urigtige eller vildledende  

 oplysninger.
 Stk. 2.  Er handlingen foretaget med forsæt til at undgå  

 betaling af told eller afgift eller for at opnå uberettiget fritagelse for  

 eller godtgørelse af told eller afgift, straffes den med bøde, hæfte eller  

 fængsel indtil 1 år, under skærpende omstændigheder indtil 2 år.
 § 121.  På samme måde som anført i § 120 straffes den,  

 der forsætligt eller groft uagtsomt:
 1. (* 3) Udsteder eller foranlediger udstedt et i en  

 væsentlig henseende urigtigt dokument vedrørende oprindelse af varer, der er  

 udført fra det danske toldområde, for at opnå toldmæssige fordele i et andet  

 land i kraft af en mellem dette land og EF indgået associerings- eller  

 handelsaftale.
 2. Afgiver urigtige oplysninger eller beviser for at  

 opnå de statslige told- og skattemyndigheders eller autoriserede  

 organisationers bistand i forbindelse med udstedelsen af de i § 109 nævnte  

 dokumenter.
 Stk. 2.  Med hensyn til forældelse af strafansvar for  

 overtrædelse af stk. 1, hvorved nogen unddrager sig betaling af told eller  

 afgift til et andet land, eller som er egnet til at medføre, at nogen  

 uberettiget fritages for betaling af sådanne beløb, finder borgerlig  

 straffelovs § 93, stk. 2, 2. pkt., tilsvarende anvendelse.
 § 122.  Med bøde, hæfte eller fængsel indtil 6 måneder  

 straffes den, der, uden at forholdet er omfattet af § 117 eller borgerlig  

 straffelovs § 289, forsætligt eller groft uagtsomt:
 1. (* 3) Bryder eller fjerner eller gør uvirksomt et  

 toldlukke eller identitetsmærke, der er anbragt af de statslige told- og  

 skattemyndigheder i Danmark eller toldmyndighederne i et andet land, der er  

 medlem af EF.
 2. Bryder eller fjerner eller gør uvirksomt et  

 toldlukke eller identitetsmærke, der er anbragt af toldmyndighederne i et  

 andet land i medfør af en mellemfolkelig aftale om internationale transporter  

 af varer, som Danmark har tiltrådt.
 3. (* 3) Bryder eller fjerner eller gør uvirksomt et  

 lukke, der efter bestemmelse af de statslige told- og skattemyndigheder i  

 Danmark eller toldmyndighederne i et andet land, der er medlem af EF, er  

 anbragt af andre end disse myndigheder.
 4. Undlader at opfylde en pligt til at frembyde varer,  

 der er under toldlukke, for de statslige told- og skattemyndigheder.
 § 123.  Med bøde straffes den, der forsætligt eller  

 groft uagtsomt:
 1. Undlader at give oplysninger, som de statslige  

 told- og skattemyndigheder kan afkræve ham efter § 13, stk. 2, § 71, stk. 4,  

 og § 109, stk. 3.
 2. Undlader at efterkomme et i medfør af § 15, stk. 2,  

 § 70, stk. 2, eller § 71, stk. 4, 7 og 8 eller 9, meddelt påbud.
 3. (* 3) Overtræder eller forsøger at overtræde § 71,  

 stk. 2, 3, 5, 6 og 9, § 73, stk. 1-5, § 76, stk. 3 og 7, § 78, stk. 1, 2 og  

 4, og § 82.
 4. (* 3) Overtræder eller forsøger at overtræde  

 ordens- og kontrolforskrifter i de af EF udstedte forordninger på  

 toldlovgivningens område.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3.  (* 3) Der kan pålægges en virksomheds ejer  

 bødeansvar for overtrædelse af §§ 120- 122 og denne paragrafs stk. 1, hvis  

 overtrædelse begås på virksomhedens vegne, selv om overtrædelsen ikke kan  

 tilregnes ejeren som forsætlig eller uagtsom.
Er virksomheden et  

 aktieselskab, andelsselskab eller lignende, kan der pålægges selskabet som  

 sådant bødeansvar.
Bestemmelsen finder tilsvarende anvendelse ved  

 overtrædelse af de i medfør af loven fastsatte forskrifter.
Der fastsættes  

 ingen forvandlingsstraf.
 § 124.  Skønnes en overtrædelse ikke at ville medføre  

 højere straf end bøde, kan de statslige told- og skattemyndigheder  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
Stk. 2.  Med hensyn til personer, der er forhyret med  

 skibe i udenrigsfart, samt personer, der ikke er bosiddende her i landet, kan  

 de statslige told- og skattemyndigheder træffe en foreløbig afgørelse om bøde  

 og efterbetaling.
Den, som afgørelsen vedrører, kan inden for en frist af 14  

 dage efter, at afgørelsen er meddelt ham, kræve den indbragt for domstolene.  

 Afgørelsen skal indeholde oplysning om adgangen til domstolsprøvelse og om  

 fristen herfor.
Sagens indbringelse for retten foranlediges af de statslige  

 told- og skattemyndigheder.
Den pågældende kan ikke ved at kræve sagen  

 indbragt for domstolene befri sig for forpligtelse til at efterkomme de  

 statslige told- og skattemyndigheders afgørelse, indtil rettens afgørelse  

 måtte foreligge.
 Stk. 3.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 4.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 5.  Sager angående overtrædelse af § 117 og §§  

 120-123 behandles som politisager.
Retsmidlerne i retsplejelovens kapitel 73  

 kan anvendes i samme omfang som i statsadvokatsager.
 § 124 a.  (* 3) Overskridelse af en i medfør af § 76,  

 stk. 5, fastsat frist for angivelse af varer til fortoldning eller udførsel  

 straffes ikke, medmindre forholdet er omfattet af § 117, men det pålægges  

 den, hvem angivelsespligten påhviler, at betale en ekspeditionsafgift for  

 hver angivelse, der indgives for sent.
 Stk. 2.  Ekspeditionsafgiften betales efter reglerne for  

 betaling af told, jf. §§ 83 og 86.
 Stk. 3.  (* 4) Ekspeditionsafgiften udgør 550 kr.  

 Skatteministeren fastsætter de nærmere regler om fremgangsmåden ved  

 pålæggelse og opkrævning af ekspeditionsafgiften.
 Stk. 4.  De statslige told- og skattemyndigheder kan  

 fritage for betaling af ekspeditionsafgift efter stk. 1, når det på grund af  

 særlige omstændigheder findes rimeligt.
 § 125.  I tilfælde, hvor der ved overtrædelse af denne  

 lov eller de i medfør af loven fastsatte bestemmelser er gjort brug af en af  

 de statslige told- og skattemyndigheder meddelt bevilling eller tilladelse,  

 kan bevillingen eller tilladelsen inddrages.
§ 126.  Varer, der forefindes under smugleri eller  

 forsøg herpå eller i forbindelse med undersøgelse efter § 73, stk. 6, tages i  

 bevaring af de statslige told- og skattemyndigheder eller af politiet på de  

 statslige told- og skattemyndigheders vegne.
I øvrigt kan indsmuglede varer  

 eller andre varer, med hensyn til hvilke told eller afgift er unddraget eller  

 søgt unddraget det offentlige, tages i bevaring eller beslaglægges af de  

 nævnte myndigheder under iagttagelse af de i §§ 824 og 825 i lov om rettens  

 pleje fastsatte regler om beslaglæggelse af ting, der findes at burde  

 konfiskeres.
Stk. 2.  Når skyldige told-, afgifts- og bødebeløb og  

 sagsomkostninger er betalt, udleveres varer, der er taget i bevaring eller  

 beslaglagt, under iagttagelse af de gældende almindelige  

 indførselsforskrifter til den, hos hvem de er taget i bevaring eller  

 beslaglagt, eller til anden, der godtgør at være berettiget til varerne.
Er  

 varerne ikke afhentet inden 2 måneder efter udløbet af den måned, i hvilken  

 sagen er endeligt afgjort, bortsælges de af de statslige told- og  

 skattemyndigheder ved behørigt bekendtgjort offentlig auktion.
Varer, der  

 efter de statslige told- og skattemyndigheders skøn er ukurante eller  

 urealisable, kan dog efter fristens udløb destrueres under toldkontrol.
Af  

 det ved auktionen indkomne beløb dækkes først det offentliges omkostninger  

 ved opbevaring og salg og derefter skyldige told-, afgifts- og bødebeløb og  

 sagsomkostninger.
Et eventuelt overskud udbetales til ejeren, såfremt han  

 melder sig inden forløbet af 3 år efter auktionen og behørigt godtgør sin  

 ejendomsret til de bortsolgte varer.
 Stk. 3.  De statslige told- og skattemyndigheder kan  

 efter ansøgning forlænge den i stk. 2, 2. pkt., nævnte frist, dog højst til 1  

 år.
 Stk. 4.  Med hensyn til sikring og inddrivelse af  

 bødekrav og sagsomkostninger finder stk. 2 kun anvendelse med de  

 begrænsninger, som er fastsat i borgerlig straffelovs § 76 vedrørende  

 konfiskation efter samme lovs § 75, stk. 2.
§ 127.  (* 3) Befordringsmidler, der har været anvendt  

 ved indsmugling eller forsøg på indsmugling af højt beskattede varer eller  

 til befordring af sådanne indsmuglede varer i det danske toldområde, kan  

 tilbageholdes af de statslige told- og skattemyndigheder eller af politiet på  

 de statslige told- og skattemyndigheders vegne, indtil de told-, afgifts- og  

 bødebeløb og sagsomkostninger, der er forskyldt af ejeren eller af fører,  

 mandskab eller andre i tjeneste på befordringsmidlet, er betalt, eller der er  

 stillet sikkerhed for betalingen.
Sker dette ikke inden 2 måneder efter  

 sagens endelige afgørelse, kan der søges fyldestgørelse i befordringsmidlet.
Stk. 2.  Med hensyn til de nævnte myndigheders  

 iværksættelse af tilbageholdelsen finder de i §§ 824 og 825 i lov om rettens  

 pleje fastsatte regler om beslaglæggelse af ting, der findes at burde  

 konfiskeres, tilsvarende anvendelse.
Tilbageholdelse kan kun ske, såfremt det  

 er påkrævet for at sikre betaling af de nævnte beløb.
Var den, der havde  

 rådighed over befordringsmidlet under dettes benyttelse ved indsmugling m.v.,  

 uberettiget i besiddelse af det, kan tilbageholdelse ikke ske.
 Ikrafttrædelsesbestemmelser m.m.
§§ 128 og 129. (Udeladt) Lov nr. 362 af 14. maj 1992 om ændring af toldloven og momsloven  

 (Afkortning af kredittider) indeholder følgende ikrafttrædelses- og  

 overgangsbestemmelser:
§ 3 Stk. 1.  Loven træder i kraft dagen efter bekendtgørelse  

 i Lovtidende.
 Stk. 2.  § 1 har virkning fra og med den  

 afregningsperiode, der påbegyndes 1. juli 1992, jf. dog stk. 3, og § 2 for  

 afregninger, der skal angives eller betales fra og med den 1. juli 1992.
Stk. 3.  § 1, nr. 1, har virkning fra den 1. juli 1992.  

 I perioden 1. juli-31. december 1992 er indbetalingsfristen dog den 22. i  

 måneden.
Det bemærkes, at loven blev bekendtgjort i Lovtidende den 16. maj  

 1992.
 Lov nr. 1019 af 19. december 1992 om ændring af toldloven og momsloven  

 (Ændringer om følge af EF's indre Marked) indeholder følgende  

 ikrafttrædelsesbestemmelse:
§ 3 Loven træder i kraft den 1. januar 1993.
 Lov nr. 1020 af 19. december 1992 om ændringen af toldloven og momsloven  

 (Betalingsbestemmelser) indeholder følgende ikrafttrædelsesbestemmelser:
§ 6 Loven træder i kraft dagen efter lovens bekendtgørelse i Lovtidende.
Det  

 bemærkes, at loven blev bekendtgjort i Lovtidende den 21. december 1992.
 Lov nr. 1073 af 23. december 1992 om ændring af forskellige skatte- og  

 afgiftslove (Forhøjelse af gebyr for erindringsskrivelser) indeholder  

 følgende ikrafttrædelsesbestemmelser:
§ 25 Loven træder i kraft den 1. april 1993.
Skatteministeriet, den 9. februar 1993 Ole Stavad / Thor Karup (* 1) Denne lovbestemmelse indeholder bemærkninger om ikrafttrædelses- og  

 overgangsbestemmelser for love, der er vedtaget efter 1. januar 1992.  

 Bemærkninger om ikrafttrædelses- og overgangsbestemmelser for tidligere  

 vedtagne love kan findes i lovbekendtgørelse nr. 153 af 27. februar 1992  

 eller tidligere bekendtgørelser af toldloven.
 (* 2) Lov nr. 362 af 14. maj 1992 indeholder bestemmelser om afkortning af  

 kredittider.
 (* 3) Lov nr. 1019 af 19. december 1992 indeholder bestemmelser, der er en  

 følge af EF's indre marked.
 (* 4) Lov nr. 1020 af 19. december 1992 indeholder bestemmelser om  

 betaling.
 (* 5) Lov nr. 1073 af 23. december 1992 indeholder bestemmelser om  

 forhøjelse af gebyr for erindringsskrivelser.
