I medfør af § 30, stk. 1, § 45, stk. 1, § 47 og § 61 i lovbekendtgørelse nr. 566 af 15. august 1989 om kemiske stoffer og produkter, fastsættes:
Område § 1.  Import, salg og anvendelse af bekæmpelsesmidler,  

 der indeholder virksomme stoffer nævnt i bilaget, er forbudt.
Tilsyn § 2.  Miljøstyrelsen fører tilsyn med, at denne  

 bekendtgørelse overholdes.
Straffebestemmelser § 3.  Medmindre højere straf er forskyldt efter anden  

 lovgivning, straffes den, der overtræder reglerne i bekendtgørelsens § 1 med  

 bøde, hæfte eller fængsel i indtil et år.
§ 4.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
Ikrafttrædelsesbestemmelser § 5.  Bekendtgørelsen træder i kraft den 31. marts  

 1992.
 Stk. 2.  Samtidig ophæves bekendtgørelse nr. 459 af 5.  

 september 1984 om salg, import og anvendelse af bekæmpelsesmidler, der  

 indeholder DDT som aktivt stof og bekendtgørelse nr. 603 af 28. november 1973  

 om omsætning og anvendelse af kviksølvholdige bekæmpelsesmidler til bejdsning  

 af korn og frø, ændret ved bekendtgørelse nr. 341 af 17. juni 1976.
Miljøministeriet, den 26. marts 1992 Per Stig Møller / Hans Jurgen Stehr BILAG BILAG OVER VIRKSOMME STOFFER, DER IKKE MÅ INDGÅ I BEKÆMPELSESMIDLER Benævnelse på de i § 1, stk. 1 omhandlede virksomme stoffer eller grupper  

 af virksomme stoffer.
A.
Kviksølvforbindelser.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 79/117, EF-Tidende 1979 L 33 s. 36, Kommissionens direktiv nr.  

 83/131, EF-Tidende 1983 L 91 s. 35, Kommissionens direktiv nr. 85/298,  

 EF-Tidende 1985 L 154 s. 48, Rådets direktiv nr. 86/214, EF-Tidende 1986 L  

 152 s. 45, Rådets direktiv nr. 86/355, EF-Tidende 1986 L 212 s. 33, Rådets  

 direktiv nr. 87/181, EF-Tidende 1987 L 71 s. 33, Kommissionens direktiv nr.  

 87/477, EF-Tidende 1987 L 273 s. 40, Rådets direktiv nr. 89/365, EF-Tidende  

 1989 L 158 s. 58, Kommissionens direktiv nr. 90/335, EF-Tidende 1990 L 162 s.  

 37, Rådets direktiv nr. 90/533, EF-Tidende 1990 L 296 s. 63, Kommissionens  

 direktiv nr. 91/118, EF-Tidende 1991 L 92 s. 42.
