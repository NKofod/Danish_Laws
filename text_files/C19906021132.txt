 Folketinget har den 18. januar 1990 vedtaget lov om ændring af lov om  

 registreringsafgift af motorkøretøjer m.v. (afgiftsnedsættelse for  

 campingbiler og afgiftsfritagelse for ekstraudstyr m.v.).
Af bemærkningerne til lovforslaget fremgår det bl.a., at en campingbil  

 skal have en tilladt totalvægt på over 2000 kg og skal være indrettet til  

 ophold og beboelse.
Bilen skal have en passende lofthøjde og være indrettet  

 med soveplads, køkken, vand- og spildevandstank m.m.
Beboelsesdelen kan  

 eventuelt være aftagelig.
 I den anledning meddeles følgende om campingbilers indretning og udstyr  

 m.v.:
 1. Bil med en totalvægt på ikke over 3500 kg  

 kategoriseres som personbil til højst 9 personer føreren medregnet (personbil  

 M1).
 Bilen skal opfylde bestemmelserne til personbil M1, med følgende  

 undtagelser fra Detailforskrifter for Køretøjer:
 Seleforankringer ved andre fremadvendende sæder end første sæderække skal  

 ikke opfylde pkt. 10.02.021(2), men være solidt fastgjort til køretøjets  

 faste dele.
 Bagrude skal ikke opfylde pkt. 10.03.021(4) om afrimnings- og  

 afdugningsanordning.
 Bremserne skal opfylde pkt. 5.03.020 om fadingkrav til varebil N1.
 Undtagelserne om seleforankringer og bremsefading gælder alene biler, der  

 registreres 1. gang inden d. 1. april 1992.
Bilen registreres som art: Personbil anvendelse: Beboelse.
 2. Bil, som har en typegodkendt totalvægt på mere end  

 3500 kg, kategoriseres som personbil til mere end 9 personer føreren  

 medregnet (personbil M2/M3).
 Bilen skal opfylde bestemmelserne til personbil M2/M3. Såfremt bilen efter  

 fabrikantens oplysninger er beregnet til transport af højst 9 personer  

 føreren medregnet, skal bilen ikke opfylde følgende bestemmelser i  

 Detailforskrifter for Køretøjer, pkt.
 9.07. Udgange.
 10.01.022. Sæder m.v.
 10.03.022(3). Afdugning af sideruder.
 10.06. Ildslukkere.
Bilen registreres som art: Stor personbil anvendelse: Beboelse passagerantal: Det antal passagerer bilen ifølge fabrikantens oplysninger  

 er beregnet til at transportere.
 Det bemærkes, at en stor personbil er typegodkendelsespligtig, er  

 underkastet periodisk syn og kræver »stort« kørekort.
 Denne meddelelse erstatter meddelelse nr. 1565 af 12. februar 1990 og er i  

 forhold til denne alene ændret for så vidt angår fadingkrav.
 P.M.V.
 E.B.
 Ib Rasmussen.
