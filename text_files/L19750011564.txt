 Ved kgl. resolution af 14. april 1975 har Danmark tiltrådt den af  

 Europarådet den 22. juli 1964 i Strasbourg vedtagne konvention om  

 udarbejdelse af en europæisk farmakope.
 Konventionen har følgende ordlyd:
KONVENTION om udarbejdelse af en europæisk farmakope Regeringerne i Kongeriget Belgien, Den franske Republik,  

 Forbundsrepublikken Tyskland, Den italienske Republik, Storhertugdømmet  

 Luxembourg, Kongeriget Nederlandene, Det schweiziske Forbund og Det forenede  

 Kongerige Storbritannien og Nordirland, er i betragtning af, at parterne i Bruxellestraktaten af 17. marts 1948, som  

 ændret den 23. oktober 1954, har besluttet at styrke de samfundsmæssige bånd,  

 der knytter dem sammen, og at handle i fællesskab, både ved direkte  

 rådslagning og i særlige institutioner, for at øge levestandarden og fremme  

 en harmonisk social udvikling i de respektive lande; i betragtning af, at de sociale aktiviteter, der omfattes af  

 Bruxellestraktaten, og som indtil 1959 blev udført af Bruxellestraktatens  

 organisation og Den vesteuropæiske Union (Western European Union), nu  

 fortsættes inden for Europarådets rammer i overensstemmelse med beslutning af  

 21. oktober 1959 af Rådet for Den vesteuropæiske Union og resolution (59) 23,  

 tiltrådt den 16. november 1959 af Europarådets ministerkomite; i betragtning af, at Det schweiziske Forbund siden den 6. maj 1964 har  

 deltaget i arbejdet vedrørende det offentlige sundhedsvæsen, der har fundet  

 sted i overensstemmelse med den førnævnte resolution; i betragtning af, at Europarådets mål er at knytte sine medlemmer nærmere  

 sammen med henblik på at styrke økonomisk og socialt fremskridt gennem  

 vedtagelse af overenskomster og ved fælles handling inden for økonomiske,  

 sociale, kulturelle, videnskabelige, juridiske og administrative områder; i betragtning af, at medlemmerne så vidt muligt har bestræbt sig på at  

 virke for fremskridt inden for såvel den sociale sektor som inden for det  

 hermed beslægtede offentlige sundhedsvæsen og at de har påtaget sig en  

 harmonisering af de enkelte landes nationale love til de førnævnte  

 bestemmelser; i betragtning af, at sådanne forholdsregler nu mere end nogensinde er  

 nødvendige med henblik på fabrikation, udbredelse og distribution af medicin  

 i Europa; som er overbevist om det ønskelige og nødvendige i en harmonisering af  

 specifikationer for medicinske substanser, som i deres oprindelige form eller  

 som farmaceutiske præparater er af fælles interesse og betydning for de  

 europæiske folk; som er overbevist om det nødvendige i en fremskyndelse af udarbejdelsen af  

 specifikationer for det voksende antal nye medicinske substanser, der kommer  

 på markedet; under hensyn til, at dette mål bedst nås gennem progressiv etablering af  

 en fælles farmakope for de pågældende europæiske lande, blevet enige om følgende:
Artikel 1 Udarbejdelse af en europæisk farmakope De kontraherende parter påtager sig:
Artikel 2 Instanser, der skal udarbejde den europæiske farmakope Udarbejdelsen af den europæiske farmakope skal varetages af følgende:
Artikel 3 Sammensætning af sundhedskomiteen Med henblik på denne konventions formål skal sundhedskomiteen sammensættes  

 af nationale delegationer udpeget af de kontraherende parter.
Artikel 4 Sundhedskomiteens funktioner 1. Sundhedskomiteen skal føre almindeligt tilsyn med  

 komissionens virksomhed, og til dette formål skal kommissionen til  

 sundhedskomiteen afgive referat af hvert af dens møder.
2. Alle beslutninger af anden art end tekniske og  

 proceduremæssige, der tages af kommissionen, skal forelægges sundhedskomiteen  

 til godkendelse.
Hvis sundhedskomiteen ikke kan godkende eller kun delvis kan  

 godkende en beslutning, skal komiteen henvise sagen til kommissionen til  

 fornyet behandling.
 3. Sundhedskomiteen skal under hensyntagen til  

 anvisningerne fra kommissionen, jfr. artikel 6 d), fastsætte de tidsfrister,  

 inden for hvilke beslutninger af teknisk art i forbindelse med den europæiske  

 farmakope skal gennemføres i de respektive deltagerlande.
Artikel 5 Medlemskab af kommissionen 1. Kommissionen sammensættes af nationale delegationer  

 udpeget af de kontraherende parter.
Hver delegation skal bestå af højst tre  

 medlemmer, udvalgt under hensyn til deres sagkundskab inden for kommissionens  

 virksomhed.
Hver kontraherende part kan udnævne et tilsvarende antal  

 sagkyndige suppleanter.
 2. Kommissionen fastsætter sin egen forretningsorden.
3. Kommissionen vælger ved hemmelig afstemning en  

 formand blandt sine medlemmer.
Formandens mandat og reglerne vedrørende  

 fornyelse af dette mandat, skal fremgå af kommissionens forretningsorden,  

 idet dog den første formands mandat skal vare tre år.
I sin funktionstid kan  

 formanden ikke være medlem af nogen national delegation.
Artikel 6 Kommissionens virksomhed Med forbehold af bestemmelserne i artikel 4 i denne konvention, er  

 kommissionens virksomhed følgende:
Artikel 7 Kommissionens beslutninger 1. Hver af de nationale delegationer nævnt i artikel 5  

 1) har een stemme.
 2. I tekniske spørgsmål, herunder også den rækkefølge  

 i hvilken de i artikel 6 omtalte monografier skal udarbejdes, skal  

 kommissionens beslutninger vedtages enstemmigt af de delegationer, der  

 stemmer, og af et flertal af de delegationer, der er berettiget til at sidde  

 i kommissionen.
 3. Alle andre beslutninger skal vedtages med to  

 tredjedels flertal af de afgivne stemmer og af et flertal af de delegationer,  

 der er berettiget til at sidde i kommissionen.
Artikel 8 Kommissionens sæde og møder 1. Kommissionens møder finder sted i Strasbourg,  

 Europarådets sæde.
 2. Formanden indkalder kommissionen til møde efter  

 behov, dog mindst to gange årligt.
 3. Møderne finder sted for lukkede døre;  

 forhandlingerne foregår på et af Europarådets officielle sprog.
 4. Sundhedskomiteen har ret til at udpege en  

 observatør til deltagelse i kommissionens møder.
Artikel 9 Kommissionens sekretariat Kommissionen får et sekretariat, hvis leder og tekniske stab udnævnes af  

 Europarådets generalsekretær efter indstilling fra kommissionen og i  

 overensstemmelse med de administrative regler for Europarådets stab.  

 Sekretariatets øvrige medlemmer udnævnes af generalsekretæren efter  

 rådslagning med sekretariatets leder.
Artikel 10 Finansielle forhold 1. Sekretariatets udgifter og alle øvrige udgifter ved  

 gennemførelsen af denne konvention dækkes af de deltagende lande i  

 overensstemmelse med bestemmelserne i denne artikels stk. 2.
 2. Indtil indgåelsen af en særaftale med dette formål,  

 vedtaget af alle de deltagende parter, skal den økonomiske administration af  

 aktiviteterne under denne konvention ske i overensstemmelse med de i  

 budgettet for Partial Agreement gældende bestemmelser for den del af det  

 sociale område, som angår den virksomhed, til hvilken der henvises i den i  

 indledningen til denne konvention nævnte resolution (59) 23.
Artikel 11 Ikrafttræden 1. Denne konvention skal ratificeres eller godkendes  

 af de undertegnende regeringer.
Ratifikations- eller godkendelsesinstrumenter  

 deponeres hos Europarådets generalsekretær.
 2. Denne konvention træder i kraft tre måneder efter  

 datoen for deponeringen af det ottende ratifikations- eller  

 godkendelsesinstrument.
Artikel 12 Tiltrædelser 1. Efter denne konventions ikrafttræden kan  

 Europarådets ministerkomite, i dette tilfælde kun med medlemmer fra de  

 kontraherende parter, opfordre enhver anden medlemsstat i Rådet til at  

 tiltræde denne konvention under sådanne former, som man finder egnede.
 2. Seks år efter det nævnte tidspunkt kan  

 ministerkomiteen opfordre andre europæiske stater, der ikke er medlemmer af  

 Europarådet, til at tiltræde denne konvention under sådanne former, som man  

 finder egnede.
 3. Tiltrædelse finder sted ved deponering af et  

 tiltrædelsesinstrument hos Europarådets generalsekretær, og tiltrædelse får  

 virkning tre måneder efter deponeringsdatoen.
Artikel 13 Gyldighedsområde 1. En regering kan ved undertegnelsen eller ved  

 deponeringen af ratifikationsgodkendelses- eller tiltrædelsesinstrumentet  

 angive, i hvilket eller hvilke territorier denne konvention har gyldighed.
 2. En regering kan ved deponeringen af ratifikations-,  

 godkendelses- eller tiltrædelsesinstrumentet eller senere ved erklæring til  

 Europarådets generalsekretær udvide konventionen til også at gælde et eller  

 flere nærmere angivne territorier, hvis internationale anliggender  

 vedkommende regering varetager, eller på hvis vegne den er berettiget til at  

 handle.
 3. En sådan erklæring kan for de i erklæringen nævnte  

 territorier trækkes tilbage i henhold til de i denne konventions artikel 14  

 nævnte bestemmelser.
Artikel 14 Varighed 1. Denne konvention gælder på ubestemt tid.
 2. Enhver af de kontraherende parter kan ved en  

 meddelelse til Europarådets generalsekretær opsige konventionen.
 3. En sådan opsigelse træder i kraft seks måneder  

 efter datoen for generalsekretærens modtagelse af meddelelsen.
Artikel 15 Meddelelser Europarådets generalsekretær skal give de kontraherende parter meddelelse  

 om Artikel 16 Supplerende overenskomster Supplerende overenskomster, der nærmere fastsætter gennemførelsen af  

 bestemmelserne i konventionen, kan vedtages.
Artikel 17 Midlertidig gyldighed Indtil denne konvention træder i kraft i overensstemmelse med  

 bestemmelserne i artikel 11, samtykker de undertegnende lande, for ikke at  

 sinke konventionens gennemførelse, i at give konventionen midlertidig  

 gyldighed fra datoen for undertegnelsen i overensstemmelse med de respektive  

 konstitutionelle regler.
 Til bekræftelse heraf har undertegnede, der er behørigt befuldmægtigede  

 dertil, underskrevet denne konvention.
Udfærdiget i Strasbourg den 22. juli 1964 på engelsk og fransk, begge  

 tekster af samme gyldighed, i et eksemplar, som skal deponeres i Europarådets  

 arkiver.
Generalsekretæren skal sende bekræftede genparter til hver af de  

 undertegnende og tiltrædende stater.
 Konventionen trådte i kraft den 8. maj 1974. Danmarks  

 tiltrædelsesinstrument deponeredes den 18. april 1975 hos Europarådets  

 generalsekretær, og konventionen trådte herefter i medfør af artikel 12, stk.  

 3 i kraft for Danmarks vedkommende den 19. juli 1975.
 Konventionen finder ikke anvendelse for Færøerne.
 Foruden Danmark har følgende lande tiltrådt eller ratificeret  

 konventionen: Belgien, Frankrig, Island, Italien, Luxembourg, Nederlandene,  

 Forbundsrepublikken Tyskland, Schweiz, Storbritannien og Sverige.
 Udenrigsministeriet, den 29. september  

 1975.
K.B.
Andersen.
