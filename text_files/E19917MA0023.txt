 Styrelsen er blevet gjort opmærksom på nogle tilfælde, hvor udenlandske  

 rederier er momsregistreret ved flere skibsmæglere, således at fx en mægler  

 kun afholder udgifter og fratrækker købsmomsen, mens en anden mægler kun  

 afregner salgsmomsen.
 Denne ordning er ikke i overensstemmelse med den siden marts 1987 gældende  

 praksis, idet der principielt kun er fradragsret for købsmoms, der vedrører  

 en momspligtig omsætning (i samme registreringsforhold).
 Den anvendte metode har den uheldige kontrolmæssige konsekvens, at  

 momsregnskabet for et enkelt udenlandsk rederis transport mellem danske havne  

 føres i to uafhængige momsregnskaber.
 Regionerne er anmodet om at foranledige, at skibsmæglere, der er  

 momsregistreret for udenlandske rederier, fører momsregnskabet for hele den  

 indenlandske transport omfattende både laste- og lossehavnen, dvs. den  

 samlede købsmoms og salgsmoms (moms af fragtbeløbet).
