 I medfør af § 40, stk. 5, og § 101, stk. 3-4 i realkreditloven, jf.
lov nr. 841 af 20. december 1989, samt Boligministeriets bekendtgørelse af 15. januar 1990 om henlæggelse af beføjelser til Finanstilsynet, fastsættes:
Generelle bestemmelser § 1.  Lån kan ydes til opførelse samt om- og  

 tilbygning m.v. på grundlag af ejendommens forventede værdi (forhåndslån).
 Stk. 2.  Indekslån, type IS, kan ikke ydes som  

 forhåndslån, såfremt der ydes offentlig støtte til ydelsesbetalingen.
 § 2.  Værdiansættelsen og lånemålingen sker efter  

 reglerne i henholdsvis Finanstilsynets bekendtgørelse om  

 realkreditinstitutters værdiansættelse og Boligministeriets bekendtgørelse om  

 udmåling af realkreditlån.
§ 3.  Realkreditinstituttet skal løbende kontrollere  

 udviklingen i byggeriet ved bebyggelser, hvor den samlede realkreditbelåning  

 overstiger 25 mio. kr.
Ved tolagsbelåning udøves kontrollen af  

 enhedsprioriteringsinstituttet.
 § 4.  Frister efter realkreditloven regnes fra det  

 tidspunkt, hvor et forhåndslån overgår til endeligt lån.
Tilbud om forhåndslån § 5.  Inden afgivelse af tilbud om forhåndslån i  

 ejendomme skal realkreditinstituttet være i besiddelse af følgende  

 dokumenter, som skal opbevares på lånesagen:
Stk. 2.  Inden afgivelsen af tilbud om forhåndslån  

 ansætter realkreditinstituttet efter besigtigelse en værdi af ejendommen på  

 grundlag af de i stk. 1 anførte oplysninger.
Ved om- eller  

 tilbygningsarbejder m.v. ansættes en værdi henholdsvis før og efter disses  

 udførelse.
Det påhviler realkreditinstituttet kritisk at efterprøve låntagers  

 oplysninger om den forventede anskaffelsessum, salgspris, nettolejeindtægt  

 eller fremtidige driftsforhold på grundlag af tilgængelige statistiske  

 oplysninger om gennemsnitlige opførelsessummer, salgspriser eller  

 lejeindtægter for ejendomme af tilsvarende karakter i det pågældende  

 geografiske område.
Før tilbud om forhåndslån til hoteller eller lignende  

 skal instituttet kritisk efterprøve lånsøgers budgetforudsætninger.
Specielt  

 skal de forudsatte enhedspriser og belægningsprocenter samt  

 overskudsprocenterne på værelser, restaurant m.v. nøje vurderes.
 § 6.  Realkreditinstituttet skal såvel i selve  

 lånetilbudet som i pantebrevet tage forbehold om, at realkreditlånet kan  

 kræves indfriet eller nedbragt i de tilfælde, der omfattes af § 11, stk. 3,  

 §§ 12-13 og § 15.
Udbetaling af forhåndslån § 7.  Lånet kan udbetales, når realkreditinstituttet  

 har modtaget dokumentation for, at følgende betingelser er opfyldt:
 Stk. 2.  Dokumentationen for, at betingelserne efter  

 stk. 1 er opfyldt, opbevares på lånesagen.
Sikkerhed for forhåndslån § 8.  Som tilstrækkelig sikkerhed for lånet anses  

 alene Stk. 2.  Såfremt debitor er stat eller kommune, kan  

 forhåndslån ydes uden den i stk. 1, nævnte sikkerhedsstillelse.
 § 9.  Ved garantistillelse for forhåndslån fra et  

 pengeinstitut eller forsikringsselskab skal benyttes den garantierklæring,  

 der er optrykt som bilag til denne bekendtgørelse.
Stk. 2.  Ved pant i obligationer skal disse være af  

 samme type (konvertibilitet, indeksering m.v.) og rentevilkår og have den  

 samme eller kortere løbetid som de obligationer, der ligger bag lånet.  

 Endvidere skal obligationerne opgjort til kursværdi ved lånets udbetaling,  

 mindst udgøre et beløb svarende til den pålydende værdi af de obligationer,  

 der ligger bag lånet.
Hvis realkreditinstituttet har pant i obligationer i  

 samme serie, som de obligationer, der ligger bag lånet, kan de pantsatte  

 obligationer dog opgøres til pålydende værdi.
 Stk. 3.  Pant i en kontantbeholdning eller  

 pengeinstitutindestående skal mindst udgøre et beløb svarende til den  

 pålydende værdi af de obligationer, der ligger bag lånet med tillæg af et  

 beløb svarende til 1 års ydelse på det ydede lån.
 § 10.  Opdeler realkreditinstituttet et samlet  

 realkreditlån for et projekt bestående af flere ejendomme opført med salg for  

 øje i lån til hver ejendom, skal den stillede sikkerhed ligeledes opdeles,  

 således at der er tilstrækkelig sikkerhed for hvert lån, jf. §§ 8-9.
Endelig belåning § 11.  Når realkreditinstituttet ved besigtigelse har  

 konstateret, at byggeriet af en ejendom, hvori der er ydet forhåndslån, er  

 afsluttet, ansættes en værdi af ejendommen uden hensyntagen til  

 værdiansættelsen før lånets udbetaling.
Stk. 2.  Værdiansættelsen foretages efter bestemmelserne  

 i Finanstilsynets bekendtgørelse om værdiansættelse.
Ved  

 rentabilitetsberegninger anvendes kapitaliseringsfaktoren på  

 værdiansættelsestidspunktet, ligesom den på dette tidspunkt skønnede  

 normbruttoleje anvendes, såfremt den faktiske leje ikke kan opgøres.
Ved  

 værdiansættelsen skal realkreditinstituttet straks være i besiddelse af kopi  

 af indgåede entreprisekontrakter.
 Stk. 3.  Konstateres det efter en værdiansættelse i  

 henhold til stk. 2, at lånet ikke har sikkerhed inden for den i  

 realkreditloven fastsatte maksimale lånegrænse for den pågældende  

 ejendomskategori, skal realkreditinstituttet straks kræve lånet nedbragt, så  

 det i forhold til den kontante salgspris opnår den krævede sikkerhedsmæssige  

 placering.
 § 12.  Hvis en ejendom opført med salg for øje sælges  

 til en pris, der er lavere end den ved forhåndslånets bevilling ansatte  

 værdi, skal realkreditinstituttet straks kræve lånet nedbragt, så det i  

 forhold til den kontante salgspris opnår sikkerhed inden for den i  

 realkreditloven fastsatte lånegrænse for den pågældende ejendomskategori.
§ 13.  Hvis værdien af en ejendom til udleje er ansat  

 ved hjælp af en skønnet normbruttoleje, jf.
Finanstilsynets bekendtgørelse om  

 realkreditinstitutters værdiansættelse § 12, stk. 2, og § 21, stk. 1, og  

 denne ikke opnås, skal realkreditinstituttet straks kræve lånet nedbragt, så  

 det under hensyntagen til den faktiske opnåede nettoleje opnår sikkerhed  

 inden for den i realkreditloven fastsatte lånegrænse for den pågældende  

 ejendomskategori.
Såfremt mindst 80 pct. af etagearealet er udlejet, kan  

 værdien af ejendommens uudlejede areal ansættes på basis af en forholdsmæssig  

 andel af bruttolejen for det udlejede areal i henhold til indgåede  

 kontrakter.
§ 14.  Dokumentation for udgifter til udført arbejde  

 vedrørende nybyggeri eller om- og tilbygning m.v. i form af fakturaer,  

 revisorattesterede byggeregnskaber eller lignende skal for samtlige  

 ejendomskategorier være modtaget af realkreditinstituttet inden den endelige  

 fastsættelse af lånebeløbet.
Lånebeløbet fastsættes efter bestemmelserne i  

 Boligministeriets bekendtgørelse om udmåling af realkreditlån.
 § 15.  Realkreditinstituttet skal kræve lånet  

 indfriet, hvis byggeriet ikke er påbegyndt inden 6 måneder eller afsluttet  

 inden 2 år efter udbetalingen af lånet, med mindre der er en fyldestgørende  

 grund til fristoverskridelsen.
 Stk. 2.  Realkreditinstituttet kan kun helt  

 undtagelsesvis forlænge fristen for påbegyndelse med mere end 3 måneder og  

 fristen for afslutning med mere end 1 år.
Garantifrigivelse § 16.  Realkreditinstituttet kan først frigive den  

 sikkerhed, der er stillet for forhåndslånet, når det er konstateret, at lånet  

 ikke skal kræves nedbragt i henhold til § 11, stk. 3, §§ 12-13 og § 15 samt §  

 5, stk. 4, i Finanstilsynets bekendtgørelse om realkreditinstitutters  

 værdiansættelse.
Stk. 2.  For projekter bestående af flere ejendomme kan  

 den stillede sikkerhed frigives etapevis i takt med færdiggørelsen af  

 selvstændige funktionsdygtige enheder af byggeriet, forudsat  

 færdiggørelsesarbejderne på hver af disse højst andrager 5 pct. af  

 belåningsværdien af den pågældende enhed.
Stk. 1 finder tilsvarende  

 anvendelse ved frigivelse af sikkerhed vedrørende de enkelte ejendomme.
 Stk. 3.  For øvrige projekter kan etapevis frigivelse af  

 den stillede sikkerhed kun ske, når ejendommen er funktionsdygtig, og  

 færdiggørelsesarbejderne højst andrager 5 pct. af belåningsværdien.
Straffebestemmelser § 17.  Med bøde straffes den, der overtræder § 1, stk.  

 2, § 3, §§ 5-7, §§ 9-10, § 11, stk. 3 og §§ 12-16.
 Stk. 2.  Er overtrædelsen efter stk. 1 begået af et  

 realkreditinstitut, kan der pålægges realkreditinstituttet som sådant  

 bødeansvar.
 Ikrafttræden m.v.
 § 18.  Bekendtgørelsen træder i kraft den 1. august  

 1991.
 Stk. 2.  Bekendtgørelsen gælder også for lånetilbud, der  

 erstatter lånetilbud afgivet før 1. august 1991.
 Stk. 3.  Udbetaling af forhåndslån i henhold til tilbud  

 afgivet før 1. august 1991 skal ske efter reglerne i § 5 og § 6 i  

 Boligstyrelsens bekendtgørelse nr. 365 af 24. juni 1988 om forhåndslån.
 Stk. 4.  Frigivelse af sikkerhed for forhåndslån,  

 udbetalt i henhold til tilbud afgivet før 1. august 1991, skal ske efter  

 reglerne i Boligstyrelsens bekendtgørelse nr. 365 af 24. juni 1988 om  

 forhåndslån § 11, stk. 1, og nærværende bekendtgørelses § 16, stk. 2-4,  

 såfremt tilbudsvilkårene giver mulighed herfor.
 Stk. 5.  Samtidig ophæves bekendtgørelse nr. 365 af 24.  

 juni 1988 om forhåndslån, jf. dog stk. 3-4.
 § 19.  Såfremt særlige forhold tilsiger det, kan  

 Finanstilsynet fastsætte regler, hvorefter bekendtgørelsens bestemmelser  

 fraviges i forbindelse med långivning i udlandet.
Finanstilsynet, den 14. juni 1991 Eigil Mølgaard / Ebbe Røjgaard Bilag Garantierklæring vedrørende forhåndslån I anledning af, at (realkreditinstituttets navn) har bevilget forhåndslån  

 i ovennævnte ejendom, afgiver undertegnede følgende garantierklæring:
Vi garanterer indtil lånet overgår til endeligt lån som  

 selvskyldnerkautionist for, at forpligtelserne ifølge pantebrevet opfyldes, at eventuelle forfaldne terminsydelser på lån hos  

 (realkreditinstitut) i samme ejendom betales og at eventuel berammet tvangsauktion begæret på grundlag af ikke  

 betalte ydelser på foranstående rettigheder afværges.
Endvidere garanterer vi som selvskyldnerkautionist for lånets indfrielse  

 helt eller delvist, når (realkreditinstitut) fremsætter anmodning herom, hvis byggeriet ikke er påbegyndt inden 6 måneder fra dato, eller hvis det ikke inden 2 år fra lånets udbetaling godtgøres, at  

 byggearbejderne er afsluttet på lovlig vis, eller hvis ejendommen efter fuldførelsen ikke frembyder den efter  

 (realkreditinstituttets) skøn fornødne sikkerhed under hensyntagen til de  

 lånegrænser, der var gældende på tilbudstidspunktet, og de vilkår, der var  

 indeholdt i tilbudet.
Garantien kan opsiges af os med 3 måneders varsel, og i så fald garanterer  

 vi som selvskyldnerkautionist for, at lånet omgående vil blive indfriet, når  

 (realkreditinstitut) fremsætter anmodning herom.
Endvidere omfatter vor  

 garanti samtlige omkostninger, som (realkreditinstitut) påføres i forbindelse  

 med en retsforfølgning mod pantet eller lånet.
