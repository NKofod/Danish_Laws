 Folketinget har ved 3. behandling den 19. december 1997 vedtaget:
 L 122: Forslag til lov om ændring af lov om social bistand og lov om aktiv  

 socialpolitik (Rådighedsvurdering).
Lovforslaget er medtaget som bilag til denne skrivelse.
Teksten svarer til  

 den vedtagne lov. (* 1) Ændringerne i bistandsloven træder i kraft den 1. april 1998.
 Ændringerne i lov om aktiv socialpolitik træder i kraft den 1. juli 1998.
Formålet med lovændringerne Lovændringerne har til formål at styrke reglerne om, at  

 kontanthjælpsmodtagere skal stå til rådighed for arbejdsmarkedet og for  

 formidling af arbejde.
Indholdet af lovændringerne Kommunerne får en pligt til at sørge for, at kontanthjælpsmodtagere, der  

 alene har ledighed som problem, bliver tilmeldt til arbejdsformidlingen.  

 Samtidig får kommunerne en pligt til at sørge for at give meddelelse til  

 arbejdsformidlingen, når personen ophører med at modtage hjælp.
 Socialministeren har bemyndigelse til at fastsætte regler om tilmelding og  

 afmelding til arbejdsformidlingen.
 Kommunerne får endvidere en pligt til at foretage en vurdering af, om en  

 kontanthjælpsmodtager, der afslår et formidlet arbejde eller udebliver fra en  

 formidlingssamtale eller en kontaktdato på arbejdsformidlingen, fortsat  

 opfylder betingelserne for at modtage hjælp ved at udnytte sine  

 arbejdsmuligheder.
 Lovændringerne skal ses i sammenhæng med den samtidig vedtagne ændring af  

 lov om en aktiv arbejdsmarkedspolitik (L 127: Forslag til lov om ændring af  

 lov om en aktiv arbejdsmarkedspolitik og lov om arbejdsløshedsforsikring m.v.  

 (Tilmelding af kontanthjælpsmodtagere, aktivering ved raskmelding)). Denne  

 lovændring medfører, at arbejdsformidlingen skal give underretning til  

 kommunen, hvis en tilmeldt kontanthjælpsmodtager afslår et formidlet arbejde  

 eller udebliver fra en formidlingssamtale eller en kontaktdato på  

 arbejdsformidlingen.
