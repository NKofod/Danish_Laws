Samtlige kommunalbestyrelser Sammen med denne skrivelse udsender Bygge- og Boligstyrelsen  

 bekendtgørelse nr. 51 af 4. februar 1993 om tilskud til forbedringsarbejder  

 m.v. i helårsboliger og fritidsboliger.
 Bekendtgørelsen er udstedt med hjemmel i § 9 i lovbekendtgørelse nr. 52 af  

 4. februar 1993. Samtidig ophæves Bygge- og Boligstyrelsens bekendtgørelse  

 nr. 479 af 25. juni 1991, idet den dog bevarer sin gyldighed for arbejder,  

 der er påbegyndt før den 1. januar 1993.
 Den nye bekendtgørelse omfatter i det væsentlige følgende ændringer:
 Ad § 1.
 Positivlisterne over tilskudsberettigede arbejder er ændret således, at  

 der til alle typer boliger nu ydes tilskud efter listen i stk. 1.
 I henhold til stk. 5 kan tilskud kun ydes til boliger, som er registreret  

 i BBR, og efter stk. 6. har kommunalbestyrelsen pligt til at kontrollere  

 BBR-registreringen.
 Tilskud kan ikke ydes til boliger, som indgår helt eller delvist i  

 hotelvirksomhed jf. stk. 7.
 Ad. § 2.
Hovedreglen er, at tilskud kun kan meddeles til helårsboliger, hvor  

 ansøgeren er tilmeldt folkeregistret.
Undtagelse herfra er  

 »flyttesituationen«, hvor ansøgeren har købt eller indgået  

 lejekontrakt om en bolig, men hvor ansøgeren ikke er flyttet ind i boligen og  

 dermed tilmeldt folkeregistret endnu.
Kommunalbestyrelsen kan i denne situation meddele tilsagn om tilskud.
Det  

 er en betingelse, at der ikke til boligen er tilmeldt nogen person på  

 ansøgningstidspunktet, men at ansøgeren er tilmeldt boligen på  

 udbetalingstidspunktet.
Ansøgeren skal dokumentere, at han har erhvervet  

 eller indgået lejekontrakt vedrørende boligen.
 Den edb-mæssige behandling ved ansøgning om tilsagn efter bekendtgørelsens  

 § 2 samt efterfølgende udbetaling foretages efter følgende retningslinier:
 Systemet undersøger ud fra adressen på boligen, hvortil der søges tilskud,  

 om der søges på en tom helårsbolig.
 Er dette tilfældet, indtastes ansøgerens cpr. nr., hvorefter systemet  

 viser ansøgerens navn og bopælsadresse på ansøgningstidspunktet.
 Ved ansøgning om udbetaling undersøger systemet, om ansøgerens  

 bopælsadresse er lig med den adresse, hvortil der er givet tilsagn.
 Ad. § 3.
 Ansøgning om tilskud til helårsbolig og fritidsbolig skal ske særskilt for  

 hver bolig.
Efter § 3, stk. 2, kan der ske forhøjelse af et tilsagn om tilskud.
Det er  

 en betingelse, at ansøgning om forhøjelse af tilsagnet sker, før der er  

 anmodet om udbetaling.
Ansøgning om tilskud sker på skemaet »Tilskud til  

 forbedring af helårs- og fritidsboliger.
Ansøgning om tilsagn om  

 tilskud.« Opmærksomheden henledes på, at ansøgning om forhøjelse af et  

 tilsagn skal indeholde angivelse af løbenummeret på det tilsagn, som ønskes  

 forhøjet.
 Ad § 6.
Det fremgår af stk. 2 og 3, at hvis ansøgeren kun anmoder om udbetaling af  

 en del af et tilsagn, så vil resten af tilsagnet bortfalde i forbindelse med  

 »deludbetalingen«.
Der er herefter mulighed for at ansøge om nyt  

 tilsagn op til ialt 10.000 kr. pr. helårsbolig og pr. fritidsbolig pr. år.  

 Det er dog i den forbindelse vigtigt at være opmærksom på, at kravet om  

 obligatorisk tilsagn inden arbejderne igangsættes også gælder i denne  

 situation, hvilket i praksis betyder, at deludbetaling ikke kan anvendes ved  

 arbejder, som er igangsat.
 Ad. § 7.
 Denne bestemmelse præciserer, at ansvaret for korrekt udfyldelse af  

 ansøgnings- og udbetalingsskema samt for indsendelse af korrekt  

 regningsmateriale påhviler ansøgeren.
 Stk. 2  præciserer, at ansvaret for kommunale  

 sagsbehandlingsfejl påhviler kommunalbestyrelsen.
I henhold til stk. 3 kan ansøgeren som hovedregel ikke ansøge om  

 supplerende udbetaling.
Undtagelse herfra er tilfælde, hvor  

 kommunalbestyrelsen finder at ifalde ansvar efter stk. 2 eller i tilfælde,  

 hvor kommunalbestyrelsen efter en konkret vurdering af den omhandlede sag  

 finder, at særlige grunde taler for at foretage en supplerende udbetaling.
 Den edb-mæssige behandling af supplerende udbetalinger foretages efter  

 følgende retningslinier:
Hvor den supplerende udbetaling ikke kræver meddelelse af yderligere  

 tilsagn, kan denne umiddelbart foretages.
Der henvises til Kommunedatas  

 brugervejledning vedrørende statstilskud til forbedringsarbejder m.v. i  

 helårsboliger og fritidsboliger afsnit 5.
 Kræver den supplerende udbetaling yderligere tilsagn, meddeles dette til  

 den pågældende ansøger/-bolig, idet feltet til indberetning af datoen for  

 arbejdernes påbegyndelse udfyldes med datoen for indberetning af det  

 supplerende tilsagn.
 Af revisionsmæssige hensyn skal man henlede opmærksomheden på, at  

 kommunalbestyrelsen skal foretage notat om supplerende udbetalinger  

 herunder om begrundelsen for udbetalingen.
 Ad. § 8.
 I forbindelse med beregningen af tilskuddet er det i stk. 2 præciseret, at  

 beregningen af tilskud til helårs- og fritidsboliger skal ske særskilt for  

 hver bolig.
 Ad. § 9.
 Denne bestemmelse omhandler tilskuddets indflydelse på efterfølgende  

 lejefastsættelse i private udlejningsejendomme.
 Bestemmelsens hovedregel svarer til den tidligere lovs § 4, stk. 2,  

 hvorefter udlejeren har pligt til at sikre at lejeforhøjelse som følge af  

 arbejder, hvortil der er ydet tilskud, bliver beregnet under hensyn til det  

 bevilgede tilskud til den enkelte bolig, således at den enkelte  

 tilskudsmodtager drager størst mulig nytte heraf.
Undtaget fra hovedreglen er fastsættelse af lejeforhøjelse for fælles  

 forbedringsarbejder, hvortil der er ydet tilskud i henhold til lovens § 4,  

 d.v.s. arbejder gennemført af ejeren i 2. halvår.
I disse tilfælde fratrækkes  

 det samlede opnåede tilskud til ejendommens boliger fuldt ud i den udgift,  

 der danner grundlag for forbedringsforhøjelsen, hvilket betyder at alle  

 lejere/boliger drager lige stor nytte af de opnåede tilskud, uanset at  

 tilskud ikke er opnået til alle boliger.
 Ad. § 10.
 Denne bestemmelse omhandler tilskuddets indflydelse på efterfølgende  

 lejefastsættelse i almennyttige og ældreboliger.
 Efter stk. 1 skal ejeren sikre at lejeforhøjelsen for individuelle  

 forbedringsarbejder, hvortil der er ydet tilskud, beregnes under hensyntagen  

 til det bevilgede tilskud til den enkelte beboelseslejlighed.
Undtaget fra denne regel er fastsættelse af lejeforhøjelse for  

 individuelle forbedringsarbejder, hvortil der er ydet tilskud i henhold til  

 lovens § 4, d.v.s. arbejder gennemført af ejeren i 2. halvår.
Det samlede  

 tilskud fratrækkes den samlede forbedringsudgift inden beregning af  

 lejeforhøjelse for de enkelte lejemål.
 Stk. 3,  fastslår, at ved fastsættelse af lejeforhøjelse  

 for fælles forbedrings- og vedligeholdelsesarbejder, hvortil der er ydet  

 tilskud, skal ejeren sikre, at lejeforhøjelsen beregnes under hensyntagen til  

 det samlede tilskud, hvilket betyder, at alle ejendommens/afdelingens  

 boligtagere drager lige stor nytte af det opnåede tilskud.
 Ad. § 11.
 Bestemmelsen fastslår, at hvis der ydes tilskud til arbejder, som  

 finansieres helt eller delvis af ejendommens/boligens vedligeholdelseskonti  

 jf. lejelovgivningens eller boligbyggerilovens bestemmelser herom, skal  

 opnået tilskud godskrives disse konti.
 Tilskud til arbejder der omfatter vinduer, døre, køkkener m.v.
--------------------------------------------------------------------- Bygge- og Boligstyrelsen skal på given foranledning præcisere, at loven om  

 statstilskud til forbedringsarbejder m.v. i helårsboliger og fritidsboliger  

 som udgangspunkt ikke giver mulighed for at meddele tilskud til arbejdslønnen  

 vedrørende fremstilling af materialer og komponenter herunder fremstilling af  

 vinduer, døre, køkkener m.v.
 Man skal i den forbindelse præcisere styrelsens vejledende udtalelse af  

 9.9.1991 om dette spørgsmål, hvori det bl.a. anføres:
 »I henhold til tilskudsloven kan der ydes tilskud til løn og avance  

 vedrørende arbejder omfattet af positivlisterne, som udføres på  

 beboelsesejendommen, jf. lovens § 5 og § 9.
For så vidt angår døre, vinduer, køkkener m.v. kan der ikke ydes tilskud  

 til arbejdslønnen vedrørende produktionen af de fabriksfremstillede  

 materialer/-produkter, hvorimod der kan ydes tilskud til håndværkerens  

 arbejdsløn, såfremt han både fremstiller produktet for kunden samt foretager  

 montering på ejendommen.« Udbetaling ved kontooverførsel.
Bygge- og Boligstyrelsen skal oplyse, at der indtil videre ikke er  

 mulighed for at foretage udbetaling af tilskud ved kontooverførsel.  

 Kommunalbestyrelserne vil blive orienteret så snart muligheden for  

 kontooverførsel er etableret.
I det omfang ansøgere påfører ansøgningsskemaet  

 kontonummer bør dette indtastes, idet den senere overgang til udbetaling ved  

 kontooverførsel heved vil blive lettere.
Pdv eb Pia Scott Hansen fuldm.
