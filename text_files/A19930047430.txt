 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 955 af 4. december 1992, foretages  

 følgende ændringer:
 1. Lovens titel affattes således:
»Lov om støtte til jordbrugets strukturudvikling og til økologisk  

 jordbrug m.v.« 2.  § 1, stk. 1, affattes således:
»Landbrugsministeren kan fastsætte de regler, der er nødvendige for  

 anvendelsen her i landet af De Europæiske Fællesskabers forordninger om  

 forbedring af landbrugsstrukturernes effektivitet, om en Fællesskabsordning  

 med støtte til skovbrugsforanstaltninger i landbruget, om miljøvenlige  

 produktionsmetoder i landbruget samt om naturpleje og om økologisk  

 produktionsmetode for landbrugsprodukter.« 3. Kapitel 7 affattes således:
Tilskud til skovbrugsforanstaltninger § 19.  Landbrugsministeren kan yde tilskud til private  

 ejere af jordbrugsarealer til Stk. 2.  Landbrugsministeren fastsætter regler om de i  

 stk. 1 nævnte tilskudsordninger, herunder betingelser for tilskud, hvilke  

 udgifter der er tilskudsberettigede, fradrag for indtægter ved  

 foranstaltningernes gennemførelse, samt om størrelse og udbetaling af  

 tilskud.
 Stk. 3.  Landbrugsministeren fastsætter regler om  

 tilbagebetaling af tilskud efter stk. 1, nr. 1 og 2, hvis landbrugspligten  

 eller fredskovspligten på de tilplantede arealer ophæves inden 20 år efter  

 tilplantningen.
 Stk. 4.  Landbrugsministeren kan nedsætte et udvalg til  

 at rådgive om faglige og administrative forhold af væsentlig betydning for de  

 i stk. 1 nævnte foranstaltninger.
 Stk. 5.  Der kan ikke ydes tilskud efter stk. 1 til  

 foranstaltninger, som ejeren over for offentlige myndigheder er forpligtet  

 til at gennemføre.
 § 20.  Tilsagn om tilskud efter dette kapitel kan  

 gives inden for et beløb, der fastsættes på de årlige finanslove.
Stk. 2.  Landbrugsministeren fastsætter fordelingen af  

 det på den årlige finanslov fastsatte beløb til de i § 19, stk. 1, nævnte  

 tilskud.« 4. I kapitel 7 b affattes kapiteloverskriften således:
 »Tilskud til miljøvenlige jordbrugsforanstaltninger«.
 5. § 20 d affattes således:
» § 20 d.  Landbrugsministeren kan yde tilskud  

 til Stk. 2.  Landbrugsministeren fastsætter regler om de i  

 stk. 1 nævnte tilskudsordninger, herunder hvilke foranstaltninger og ansøgere  

 der er omfattet af stk. 1, betingelser for tilskud, samt om størrelse og  

 udbetaling af tilskud.
Stk. 3.  Landbrugsministeren kan fastsætte regler om  

 anvendelse af de i stk. 1 nævnte tilskudsordninger i særlige områder eller  

 områdetyper, herunder at en ordning alene anvendes i særlige områder eller  

 områdetyper.« 6. § 20 e affattes således:
 » § 20 e.  Tilsagn om tilskud efter § 20 d kan  

 gives inden for et beløb, der fastsættes på de årlige finanslove.
Stk. 2.  Landbrugsministeren fastsætter fordelingen af  

 det på den årlige finanslov fastsatte beløb til de i § 20 d, stk. 1, nævnte  

 tilskud.« 7. I § 20 f ændres »nedsættelse, omlægning« til:  

 »miljøvenlige jordbrugsforanstaltninger«.
 8. Efter kapitel 7 c indsættes som kapitel 7 d:
»Kapitel 7 d Støtte til økologiforanstaltninger § 20 i.  Landbrugsministeren kan yde tilskud til  

 fremme af økologisk jordbrugsproduktion.
 Stk. 2.  Landbrugsministeren fastsætter regler om,  

 hvilke foranstaltninger der er omfattet af stk. 1, øvrige betingelser for  

 tilskud, hvilke udgifter der er tilskudsberettigede, samt om størrelse og  

 udbetaling af tilskud.
 Stk. 3.  Tilsagn om tilskud efter stk. 1 kan gives inden  

 for et beløb, der fastsættes på de årlige finanslove.
 Stk. 4.  Landbrugsministeren fastsætter fordelingen af  

 det på den årlige finanslov fastsatte beløb til de i stk. 1 nævnte tilskud.
 § 20 j.  Landbrugsministeren nedsætter et økologisk  

 jordbrugsråd til at fremme, følge og vurdere udviklingsmulighederne for en  

 dansk økologisk jordbrugsproduktion.
Stk. 2.  Det Økologiske Jordbrugsråd består af 1  

 repræsentant for henholdsvis Landbrugsministeriet, Miljøministeriet,  

 Sundhedsministeriet, Foreningen for Biodynamisk Jordbrug, Landsforeningen  

 Økologisk Jordbrug, Samarbejdsudvalget for Økologisk/Biodynamisk Jordbrug, De  

 danske Landboforeninger, Danske Husmandsforeninger, Landbrugsraadet,  

 Arbejderbevægelsens Erhvervsråd og Forbrugerrådet.
Landbrugsministeriets  

 repræsentant er formand for rådet.
Rådet kan supplere sig med særlig  

 sagkyndige.
 Stk. 3.  Landbrugsministeren fastsætter Det Økologiske  

 Jordbrugsråds forretningsorden og de nærmere regler for udvalgets arbejde,  

 herunder om sekretariatsbetjening af Rådet.
 § 20 k.  I spørgsmål, der vedrører de i § 20 i, stk. 1  

 og 2, nævnte områder, indhenter landbrugsministeren en udtalelse fra Det  

 Økologiske Jordbrugsråd.
§ 20 l.  Landbrugsministeren kan fastsætte regler om  

 produktion af økologiske jordbrugsprodukter.
Landbrugsministeren kan herunder  

 fastsætte regler om autorisation af og kontrol med økologiske  

 jordbrugsbedrifter.
 Stk. 2.  Landbrugsministeren kan fastsætte regler om  

 virksomheders forarbejdning, behandling, opbevaring, mærkning, transport,  

 salg og indførsel af økologiske jordbrugsprodukter, herunder levnedsmidler,  

 og om autorisation eller registrering samt kontrol af sådanne virksomheder.
 Stk. 3.  Landbrugsministeren kan tilbagekalde en  

 autorisation meddelt på grundlag af regler fastsat efter § 20 l, stk. 1, hvis  

 vilkårene for autorisation ikke overholdes.
 Stk. 4.  Landbrugsministeren kan bestemme, at der skal  

 opkræves afgifter og gebyrer til hel eller delvis dækning af udgifterne ved  

 autorisation, administration og kontrol af regler fastsat efter stk. 1 og 2.  

 Landbrugsministeren kan fastsætte regler herom.
 Stk. 5.  Statslige myndigheder har udpantningsret for  

 afgifter og gebyrer efter stk. 4.
Stk. 6.  Landbrugsministeren kan fastsætte regler om  

 renter ved for sen indbetaling af afgifter og gebyrer og om opkrævning af  

 særlige gebyrer ved påkrav for skyldige ydelser.« 9. I § 23, stk. 4, indsættes efter »stk. 1«:  

 »og § 20 a, stk. 1«.
 10. I § 23 indsættes som stk. 5:
» Stk. 5.  Efter forhandling med vedkommende  

 minister eller vedkommende kommunale organisation kan landbrugsministeren  

 fastsætte regler om andre offentlige myndigheders eller institutioners  

 medvirken ved varetagelse af opgaver efter § 20 l.
Landbrugsministeren kan  

 fastsætte nærmere regler for varetagelsen af disse opgaver.  

 Landbrugsministeren kan endvidere fastsætte nærmere regler om adgang til at  

 klage over disse myndigheders afgørelser, herunder at afgørelser ikke kan  

 indbringes for anden administrativ myndighed.« 11. § 26, stk. 3, affattes således:
» Stk. 3.  Støtte efter kapitlerne 7, 7 a, 7 b, 7 c  

 og 7 d bortfalder desuden, 12. I § 26, stk. 4, indsættes efter  

 »tilbagebetales«: »med tillæg af renter.
Landbrugsministeren  

 kan fastsætte nærmere regler herom«.
 13. § 27 affattes således:
 » § 27.  Med henblik på at kontrollere  

 gennemførte foranstaltninger efter loven har landbrugsministeren eller den,  

 ministeren bemyndiger dertil, mod behørig legitimation adgang uden  

 retskendelse til bedrifter og virksomheder, der har opnået tilsagn om støtte  

 efter loven, eller som er autoriseret, registreret eller kontrolleret i  

 medfør af § 20 l, stk. 1 eller 2. På tilsvarende måde har landbrugsministeren  

 eller den, ministeren bemyndiger dertil, adgang til bedrifternes og  

 virksomhedernes regnskaber, forretningsbøger m.m.
Stk. 2.  Virksomhedernes eller bedrifternes indehavere  

 eller forpagtere og de i virksomhederne eller på bedrifterne beskæftigede  

 personer har pligt til at yde den fornødne vejledning og hjælp ved  

 kontrollens gennemførelse, og det i stk. 1 nævnte materiale skal på de  

 kontrollerende myndigheders begæring udleveres til de kontrollerende  

 myndigheder.« 14. I § 27 a indsættes efter stk. 1 som nye stykker:
» Stk. 2.  Den, der i øvrigt undlader at give  

 oplysninger, som den pågældende har pligt til at give i henhold til denne lov  

 eller regler fastsat i medfør af loven, straffes med bøde.
Det samme gælder  

 den, som afgiver urigtige eller vildledende oplysninger om sådanne forhold,  

 medmindre højere straf er forskyldt efter straffeloven.
 Stk. 3.  Den, der overtræder § 27, stk. 2, straffes med  

 bøde.
Stk. 4.  I regler, der fastsættes i medfør af loven, kan  

 der fastsættes straf af bøde for overtrædelse af bestemmelser i reglerne  

 eller forsøg herpå.« Stk. 2  bliver herefter stk. 5.
 15. I § 27 a indsættes som stk. 6, 7 og 8:
» Stk. 6.  Skønnes en overtrædelse ikke at ville  

 medføre højere straf end bøde, kan landbrugsministeren tilkendegive, at sagen  

 kan afgøres uden retslig forfølgning.
Det er en betingelse herfor, at den,  

 der har begået overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 7.  For så vidt angår den i stk. 6 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
Stk. 8.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.« § 2 Tidspunktet for lovens eller dele af lovens ikrafttræden fastsættes af  

 landbrugsministeren.
§ 3 Stk. 1.  Bestemmelserne om tilskud til etablering af  

 skov i lov om støtte til forbedring af strukturen og effektiviteten i  

 jordbruget, jf. kapitel 7 og 8 i lovbekendtgørelse nr. 955 af 4. december  

 1992, og regler herom udstedt i medfør heraf er fortsat gældende for tilsagn  

 om tilskud meddelt inden ikrafttrædelse af denne lovs § 1, nr. 3, jf. § 2.
 Stk. 2.  De hidtil gældende regler om tilskud til  

 etablering af skov udstedt i medfør af de i stk. 1 nævnte bestemmelser  

 opretholdes, indtil der udstedes nye regler efter denne lov.
§ 4 Stk. 1.  Lov nr. 194 af 29. marts 1989 om tilskud til  

 skovforbedrende foranstaltninger ophæves, jf. § 2.
 Stk. 2.  Bestemmelserne i den i stk. 1 nævnte lov og  

 regler udstedt i medfør heraf er fortsat gældende for tilsagn om tilskud  

 meddelt inden tidspunktet for lovens ophævelse.
§ 5 Stk. 1.  Lov nr. 363 af 10. juni 1987 om økologisk  

 jordbrugsproduktion ophæves, jf. § 2.
 Stk. 2.  Bestemmelserne i den i stk. 1 nævnte lov og  

 regler udstedt i medfør heraf er fortsat gældende for tilsagn om tilskud  

 meddelt inden tidspunktet for lovens ophævelse.
 Stk. 3.  De hidtil gældende regler udstedt i medfør af  

 den i stk. 1 nævnte lov opretholdes, indtil der udstedes nye regler efter  

 denne lov.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
