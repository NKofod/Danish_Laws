Bekendtgørelse om eftersyn  

 af byggeri under Byggeskadefonden I medfør af § 160, jf. § 154, stk. 1, i lov om  

 almene boliger m.v., jf. lovbekendtgørelse nr. 610 af 21. juni 2005, som  

 ændret  

 ved § 1 i lov nr. 1421 af 21. december 2005, fastsættes:
 § 1.  

  

 Bekendtgørelsen gælder for byggeri, der er omfattet af Byggeskadefonden, og  

 hvortil der er meddelt tilsagn om støtte efter 3. april 1997.
§ 2.  

  

 Bygningsejeren skal senest 1 måned efter afleveringen af byggeriet oplyse  

 fonden om datoen for afleveringen.
Ved private andelsboliger opført  

 væsentligt  

 i bygherrens eget regi oplyses skæringsdagen for byggeriets overgang fra  

 anlæg  

 til drift senest 1 måned efter skæringsdagen.
§ 3.  

  

 Byggeskadefonden lader foretage eftersyn af byggeriet og afholder udgiften  

 derved.
Der foretages to eftersyn:
 1)  

 	  

 Et 1-års eftersyn,  

 der påbegyndes tidligst 4 måneder og afsluttes senest 8 måneder efter  

 afleveringen.
 2)  

 	  

 Et 5-års eftersyn,  

 der påbegyndes tidligst 50 måneder og afsluttes senest 53 måneder efter  

 afleveringen.
 Stk. 2.  

  

 For private  

 andelsboliger opført væsentligt i bygherrens eget regi beregnes de nævnte  

 frister fra skæringsdagen.
 Stk. 3.  

  

 De to eftersyn  

 afsluttes med afgivelse af rapporter, jf. § 7.
 Stk. 4.  

  

 Eftersyn består  

 i en systematisk, byggeteknisk gennemgang af byggeriet med det formål at  

 beskrive og vurdere dettes tilstand og herunder registrere svigt og skader og  

 om muligt belyse årsagerne hertil.
 Stk. 5.  

  

 Eftersyn skal  

 omfatte prøver af betonkonstruktioner, der er udsat for vejrliget, i de  

 tilfælde, hvor det ikke er dokumenteret, at den anvendte beton svarer til  

 basisbetonbeskrivelsen.
 Stk. 6.  

  

 Fonden drager  

 omsorg for, at udgiften ved eftersyn indenfor en 3-års periode i gennemsnit  

 ikke overstiger ½ pct. af byggeriets anskaffelsessum.
 § 4.  

  

 Eftersyn foretages af en bygningssagkyndig, der har erfaring i  

 bygningseftersyn  

 og byggeprojektering.
Stk. 2.  

  

 Den  

 bygningssagkyndige må ikke have medvirket ved opførelsen eller driften af det  

 byggeri, der skal efterses.
Dette gælder for et selskab, for ansatte i  

 selskabet og for personer, der selvstændigt eller som tidligere ansatte i et  

 andet selskab har medvirket ved opførelsen eller driften.
Stk. 3.  

  

 5-års eftersyn  

 må ikke foretages af den bygningssagkyndige, der har foretaget 1-års eftersyn  

 af byggeriet.
Stk. 2, 2. pkt. anvendes tilsvarende.
Stk. 4.  

  

 Den  

 bygningssagkyndige er overfor fonden ansvarlig efter dansk rets almindelige  

 erstatningsregler for fejl og forsømmelser ved opgavens løsning.
Ansvaret kan  

 ved aftale begrænses beløbsmæssigt.
Ansvaret ophører 5 år efter afgivelsen af  

 eftersynsrapporten til Byggeskadefonden.
 Stk. 5.  

  

 Fonden kan  

 bestemme, at 5-års eftersynet foretages af fondens eget bygningssagkyndige  

 personale, der opfylder betingelserne for at blive bygningssagkyndig, jf.  

 § 4, stk. 1. Bestemmelser i denne bekendtgørelse vedrørende den  

 bygningssagkyndige gælder i så tilfælde for fonden.
 Stk. 6.  

  

 Retstvister  

 efter stk. 4 kan indbringes for Voldgiftsretten for bygge- og  

 anlægsvirksomhed.
 § 5.  

  

 Byggeskadefonden orienterer bygningsejeren om eftersyn senest 2 måneder før  

 påbegyndelsen.
 Stk. 2.  

  

 Bygningsejeren  

 og bygherren er forpligtet til at meddele fonden enhver oplysning om  

 byggeriets  

 opførelse og drift, som er nødvendig for gennemførelsen af eftersyn, jf.  

 § 159 i lov om almene boliger m.v.
Stk. 3.  

  

 Bygningsejeren  

 skal sikre, at den bygningssagkyndige eller fondens personale har adgang til  

 byggeriet samt har mulighed for at udtage prøver og gennemføre målinger i  

 nødvendigt omfang.
Fonden afholder udgifterne til efterreparationer, som er  

 nødvendige som følge af det gennemførte eftersyn.
 § 6.  

  

 Bygningsejeren indkalder repræsentanter for beboerne og en eventuel  

 tilsynsmyndighed til møde med den bygningssagkyndige om tilrettelæggelsen af  

 eftersyn.
 Stk. 2.  

  

 Bygningsejeren  

 underretter repræsentanter for beboerne og en eventuel tilsynsmyndighed om  

 eftersyns  

 påbegyndelse.
 § 7.  

  

 Den  

 bygningssagkyndige udarbejder rapporter om eftersynene, som afgives til  

 fonden  

 inden for de frister, der angives i § 3, stk. 1 og 2.
Stk. 2.  

  

 Rapporterne skal  

 indeholde en beskrivelse af de foretagne eftersyn samt en fortegnelse over  

 konstaterede væsentlige svigt og skader.
Rapporterne skal endvidere indeholde  

 en beskrivelse og vurdering af bygningstilstanden, herunder særligt  

 vedligeholdstilstanden.
Endelig skal rapporterne omhandle uafklarede forhold,  

 som medfører behov for yderligere undersøgelser.
Uvæsentlige forhold skal  

 ikke  

 omtales i rapporterne.
§ 8.  

  

 Fonden sender efter gennemgang af rapporterne en kopi heraf til  

 bygningsejeren  

 og til kommunalbestyrelsen.
Fonden medsender en fortegnelse over konstaterede  

 svigt og skader, som skal opstilles systematisk efter bygningsdele og  

 indeholde  

 følgende oplysninger:
 1)  

 	  

 Art, omfang og  

 placering i byggeriet.
 2)  

 	  

 Årsager i det omfang  

 disse kan belyses uden særlige undersøgelser.
 3)  

 	  

 Ønskeligheden af  

 snarlig indgriben.
 § 9.  

  

 Fonden fastsætter nærmere retningslinier om gennemførelse af eftersyn, om  

 fordelingen af eftersynsopgaverne på de to eftersyn, jf. § 3, stk. 1,  

 samt  

 om eftersynsrapporternes form og indhold.
 § 10.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig ophæves  

 bekendtgørelse nr. 822 af 15. oktober 1997 om eftersyn af byggeri under  

 Byggeskadefonden.
