Nr BTB 15 Betænkning over Forslag til folketingsbeslutning om en bedre indsats på  

 ældreområdet og øget plejehjems- og ældreboligbyggeri   

 Nr B 15 1994-95, 1. samling Afgivet af Socialudvalget Afgivet: 19950127 Udvalget har behandlet beslutningsforslaget i nogle møder og har herunder  

 stillet spørgsmål til socialministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) beslutningsforslaget til forkastelse.
 Et mindretal (Socialistisk Folkepartis, Fremskridtspartiets og  

 Enhedslistens medlemmer af udvalget) indstiller beslutningsforslaget til  

vedtagelse uændret.
Et mindretal inden for mindretallet (Enhedslistens medlem af udvalget)  

 bemærker, at det er vigtig med en udbygning af indsatsen på ældreområdet.  

 Målet er, at de ældre i så høj grad som muligt får kontrol over eget liv.
Men  

 mange ældre får ikke den hjemmehjælp og anden støtte, de har behov for.  

 Enhedslisten mener, at hjemmehjælpen er blevet forringet, fordi et stigende  

 krav om effektivisering har fjernet noget af det menneskelige aspekt og  

 kontakt, som oprindelig lå i ordningen. Ældre, som tidligere kunne få et par  

 timer 2-3 gange om ugen, får i dag et kvarter.
Derfor skal hjemmehjælpen  

 forbedres både antals- og kvalitetsmæssigt, så det ikke bliver et spørgsmål  

 om at klare så mange ældre på samlebånd som mulig.
Samtidig er det også vigtigt at skabe et tidssvarende boligtilbud til de  

 ældre.
Den gamle familiestruktur er for længst væk, og derfor skal der skabes  

 borammer, som modsvarer forskellige behov.
Det er blandt andet mulighed for  

 at blive i eget hjem, hvis det ønskes, men også mulighed for at flytte,  

 blandt andet også flytte mellem kommunerne, og flytte til f.eks. et  

 tidssvarende plejehjem eller ældre kollektiv, hvor den ældre har sin egen  

 lejlighed, men i en arkitektonisk sammenhørende enhed, som giver større  

 mulighed for at udvikle et naturligt fællesskab.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Stefan G.
Rasmussen (KF) Tom Behnke (FP) nfmd.
