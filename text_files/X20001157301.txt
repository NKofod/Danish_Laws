Indklagede har påstået sagen afvist under henvisning til, at  

 voldgiftsretten ikke er kompetent til at afgøre sagens materielle  

 tvist.
Indklagede begrunder denne påstand med, at der ikke mellem  

 parterne er aftalt, at tvisten skal afgøres ved voldgift, samt at  

 hverken AB 92 eller ABT 93 er vedtaget mellem parterne.
Indklagede begrunder  

 endvidere afvisningen med, at en eventuel forhåndsaftale om voldgift er  

 ugyldig i forbrugerforhold samt at en eventuel aftale om voldgift er ugyldig  

 i medfør af Aftl. § 36.
Sagen drejer sig herefter om den formelle del af tvisten.
Det lægges  

 til grund, at indklagede og klagers direktør ikke har drøftet  

 og derfor ikke indgået nogen lovvalgsaftale om hvilket lands retsregler  

 der skulle anvendes ved en eventuel tvist om aftalens indhold og  

 rækkevidde.
Voldgiftsretten udtaler derfor, at det efter en vurdering  

 af forholdene ved aftalens indgåelse lægges til grund, at det  

 efter dansk international privatret er dansk ret der skal anvendes ved  

 afgørelse af om AB 92 skal gælde for byggeriets  

 udførelse, herunder om tvisten skal afgøres ved dansk  

 voldgiftsret.
Det lægges herefter til grund, at indklagede skal betegnes som  

 forbruger i dette retsforhold, hvilket medfører, at eftersom det er  

 klageren der har konciperet aftalen, at omtalen af AB 92 alene består i  

 en henvisning uden nærmere angivelse af disse reglers indhold, at AB 92  

 ikke har været undergivet individuel forhandling, at  

 spørgsmålet om voldgift ikke har været nævnt og at  

 indklagede ikke har fået overgivet et eksemplar af AB 92, har klageren  

 ikke bevist, at parterne havde indgået en aftale som indebar, at  

 eventuelle tvister skulle afgøres ved voldgift jf.
Aftl. § 38b,  

 hvorefter sagen afvises.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
Vedrører aftalegrundlaget jf.
Aftl. §§ 36 + 38b,  

 herunder lovvalg.
 Klageren har i klageskrift af 24. juni 1998 nedlagt  

 påstand om, at indklagede tilpligtes at betale klageren 1.013.669,00  

 kr. subsidiært et mindre beløb, med tillæg af  

 nærmere angivne renter.
 Indklagede har i svarskrift af 14. september 1998  

 principalt nedlagt påstand om afvisning, subsidiært om  

 frifindelse.
 Sagens materielle tvist angår  

 spørgsmålet, om indklagede er forpligtet til at betale  

 restentreprisesummen vedrørende klagerens ombygning af indklagedes  

 privatbolig i Schweiz.
Indklagede har til støtte for påstanden om  

 afvisning gjort gældende, at voldgiftsretten ikke er kompetent til at  

 afgøre sagens materielle tvist, Indklagede har til støtte for  

 frifindelsespåstanden blandt andet gjort gældende, at en eventuel  

 aftale om voldgift skal tilsidesættes som ugyldig i medfør af  

 Aftalelovens § 36.
 Voldgiftsnævnet for Bygge- og Anlægsvirksomhed  

 har udpeget landsdommer Peter Lilholt til som voldgiftsdommer at træffe  

 afgørelse om indklagedes afvisningspåstand og  

 frifindelsespåstanden for så vidt angår anbringendet om  

 ugyldighed i medfør af Aftalelovens § 36.
 Disse spørgsmål er herefter udskilt til  

 særskilt mundtlig forhandling, der fandt sted den 1. december 1999.
 For klageren mødte advokaten sammen med  

 direktøren.
 For og med indklagede mødte advokaten.
 Klagerens advokat nedlagde påstand om, at indklagede  

 tilpligtes at anerkende, at Voldgiftsretten for Bygge- og  

 Anlægsvirksomhed har kompetence til at træffe afgørelse  

 vedrørende det krav, som klageren i klageskriftet af 24. juni 1998 har  

 rejst over for indklagede.
 Indklagedes advokat nedlagde påstand om sagens  

 afvisning, subsidiært frifindelse.
 Klagerens advokat forelagde sagen og foretog  

 dokumentation.
 Indklagedes advokat foretog supplerende dokumentation.
 Klagerens direktør afgav forklaring.
 Indklagede afgav forklaring.
 Designchef i indklagedes koncern afgav forklaring.
 Sagen blev procederet.
 Klagerens anbringender er udførligt gengivet i  

 klagerens "Påstandsdokument vedrørende formaliteten",  

 dateret den 22. november 1999.
 Indklagedes anbringender er udførligt gengivet i  

 indklagedes "Påstandsdokument vedrørende  

 formaliteten", dateret den 3. november 1999.
 Efter en pause fremkom voldgiftsrettens formand kl. 17.30  

 med en mundtlig tilkendegivelse, hvorefter sagen ved en eventuel kendelse vil  

 få det udfald, at indklagedes afvisningspåstand vil blive taget  

 til følge, og henstillede, at klageren hævede sagen.
 Klagerens advokat ønskede kendelse afsagt.
 Parternes advokater erklærede sig indforstået  

 med, at voldgiftsretten afsiger en kendelse, der ikke indeholder en  

 fuldstændig sagsfremstilling, og som ikke gengiver de afgivne  

 forklaringer eller advokaternes procedurer i det omfang dette ikke er af  

 betydning for voldgiftsrettens begrundelse for afgørelsen.
Der afsagdes herefter den 1. marts 2000  

 følgende KENDELSE Af sagens dokumenter og af de afgivne forklaringer  

 fremgår blandt andet følgende :
Indklagede har siden 1979 boet i Schweiz sammen med sin  

 ægtefælle.
Indklagedes tre børn er alle født i  

 Schweiz.
Den ejendom, om hvis renovering tvisten i denne sag drejer sig, er  

 familiens privatbolig.
Ejendommen ejes af indklagedes ægtefælle.  

 Indklagedes erhvervsaktiviteter omfatter ikke handel med eller byggeri af  

 fast ejendom.
Indklagede har forklaret, at i det omfang han tidligere i  

 privat regi har indgået aftaler om bygningsarbejder vedrørende  

 fast ejendom, har det ikke været aftalt, at AB 92 skulle være  

 gældende for byggeriet.
Før 1996 havde klageren i nogle tilfælde  

 udført bygningsarbejder for selskaber i indklagedes koncern.
Det er  

 oplyst, at der som grundlag for udførelsen af disse arbejder   som i  

 denne sag   har foreligget skriftlige kontraktsudkast fra klageren med  

 vedtagelse af AB 92, men arbejderne er udført, uden at disse  

 dokumenter har været underskrevet af de involverede parter.
Mens klageren i foråret 1996 for et af indklagedes  

 A/S selskaber udførte en ombygning havde klagerens direktør  

 på et tidspunkt et møde med designchefen.
Mødet fandt  

 sted på klagerens kontor.
Det er omtvistet, om også indklagede deltog i dette  

 møde.
Indklagede og designchefen hævder, at indklagede deltog;  

 Klagers direktør bestrider dette.
Den nøjagtige dato for mødet er også  

 omtvistet.
Klagers direktør har forklaret, at han mener, mødet  

 fandt sted i begyndelsen af april 1996. Indklagede har forklaret, at  

 mødet fandt sted, inden han forlod Danmark for at holde  

 påskeferie i Schweiz.
Også designchefen har forklaret, at  

 mødet fandt sted før påske. (I 1996 var skærtorsdag  

 den 4. april).
Det er ikke omtvistet, at designchefen under mødet  

 spurgte klagers direktør, om klageren, der tidligere (i 1995) i  

 Schweiz havde udført ombygningsarbejder på en ejendom  

 tilhørende et af koncernens selskaber, var interesseret i at foretage  

 en renovering og ombygning af indklagedes privatbolig.
Klagers  

 direktør erklærede sig interesseret, hvorefter  

 ombygningsprojektet blev gennemgået.
 Klagers direktør har forklaret, at han på  

 dette grundlag og uden at have set ejendommen i Schweiz foretog en kalkule  

 over projektet, hvorefter han den 18. april 1996 fremsatte et skriftligt  

 tilbud.
Designchefen har forklaret, at han inden påske  

 sammen med indklagede   havde et nyt møde med klagers direktør,  

 denne gang i Schweiz, hvorunder ejendommen blev besigtiget.
Efter påske  

 blev der på ejendommen i Schweiz holdt endnu et møde med  

 indklagede og klagers direktør, der denne gang var ledsaget af nogle  

 af klagerens underentreprenører.
Indklagede har også forklaret om et møde i  

 Schweiz med klagers direktør "i begyndelsen til midte af  

 april", hvorunder klagers direktør der var ledsaget af nogle  

 danskere, muligvis håndværkere, gennemgik ejendommen sammen med  

 designchefen.
Indklagede har endvidere forklaret, at han under sin  

 påskeferie i Schweiz modtog et tilbud fra klageren, som han telefonisk  

 over for klagers direktør reagerede imod, fordi det var for dyrt i  

 forhold til, hvad man tidligere havde talt om.
Herefter fremkom klageren med  

 et nyt tilbud.
Klagerens skriftlige tilbud af 18. april 1996, der "  

I henhold til behageligt møde" er stilet til  

 "Indklagede", er et dokument på to sider, hvoraf den  

 ene side er selve tilbudet og den anden en specifikation af de 17 entrepriser  

 ombygningen skulle omfatte.
Disse enkeltentrepriser er prissatte, men i  

 øvrigt uspecificerede.
Selve tilbudet består af fem  

 hovedpunkter, af hvilke det første er den tilbudspris på  

 3.486.546 kr., der fremgår af specifikationen.
Punkt 2 er affattet  

 således : " Aftalegrundlag : AB 92". De tre  

 øvrige punkter vedrører "Forbehold",  

 "Levering" og "Betaling".
 Om den umiddelbare reaktion på dette tilbud  

 foreligger der ikke noget skriftligt materiale, og de forklaringer, der er  

 afgivet herom, er ikke samstemmende.
Klagers direktør har forklaret, at designchefen  

 nogle dage efter den 18. april kontaktede ham telefonisk og meddelte, at  

 indklagede var interesseret i at gå videre.
Det blev aftalt, at der  

 skulle afholdes et møde i Schweiz, hvorefter et sådant  

 møde med deltagelse af nogle af klagerens underentreprenører  

 fandt sted den 3.maj 1996. Efter at ejendommen var blevet besigtiget, blev  

 det aftalt, at klageren skulle fremkomme med et revideret tilbud, der skulle  

 sendes til indklagede og til designchefen.
Der blev på mødet  

 ikke indgået nogen entrepriseaftale eller nogen aftale om prisen for  

 arbejdet. (I klagerens replik af 14. december 1998, side 4, er det  

 anført, at klagers direktør den 29. marts 1996 sammen med  

 designchefen besigtigede indklagedes ejendom i Schweiz.
I klagerens  

 processkrift 1 af 28. maj 1999, side 4, er det anført, at også  

 indklagede deltog i dette møde, og at klagers direktør derefter  

 i påskeferien havde danske håndværkere i Schweiz for at  

 besigtige ejendommen, for at de kunne afgive endeligt tilbud.
Klagers  

 direktør er under sagens mundtlige forhandling ikke specifikt  

 foreholdt disse oplysninger.) Indklagede har forklaret, at det er hans opfattelse, at  

 der allerede under møderne med klagers direktør blev  

 indgået aftale om, at klageren skulle udføre  

 ombygningsarbejderne.
De har ikke drøftet spørgsmålet, om  

 dansk eller schweizisk ret skulle finde anvendelse, hvis der skulle  

 opstå juridiske tvister mellem parterne, og AB 92 har ikke været  

 nævnt.
De efterfølgende drøftelser, han har haft med  

 klagers direktør, har hovedsagelig været om priser.
Da klageren  

 tidligere havde udført arbejde i Schweiz, gik han ud fra, at klageren  

 var bekendt med de schweiziske byggeregler, hvorefter det ikke ville  

 være indklagede, men klageren, der var ansvarlig for opfyldelse af de  

 schweiziske myndighedskrav.
 Designchefen har forklaret, at han ingen erindring har om  

 noget møde i maj måned, hverken i København eller  

 Schweiz.
Der er under sagen fremlagt et brev af 3. maj 1996 fra  

 klageren til indklagede.
Brevet der er dateret den 03.05.1996, bærer  

 overskriften "MØDEREFERAT". "Mødested  

 :" er anført i Schweiz. "Mødedato/Kl. : er  

 anført som 03.05.1996/ 08.00." Det fremgår af referatet, at der i mødet  

 foruden indklagede, designchefen og klagers direktør   deltog tre  

 danske (håndværkere). Brevet indledes herefter således :  

 " I henhold til behageligt møde, har vi hermed  

 fornøjelsen at vende tilbage med mødereferatet.
På  

 mødet blev følgende omtalt samt besluttet." Resten af  

 brevet er en beskrivelse af en række bygningsarbejder.
 Der foreligger ikke i sagen nogen skriftlig reaktion  

 på dette brev.
Designchefen har   som nævnt   forklaret, at han  

 ingen erindring har om noget møde i Schweiz i maj måned.
Heller  

 ikke indklagede har kunnet huske noget om et møde i Schweiz i  

 begyndelsen af maj måned.
 Den 15. maj 1996 sendte klageren til indklagedes adresse i  

 Schweiz et brev på to sider, der indledes således :" I  

 henhold til sidstemøde har vi hermed fornøjelsen at vende  

 tilbage med oversigt over mer- og mindreydelser i forhold til tilbud af  

 18.04.1996".
 Den 21. maj 1996 sendte klageren til indklagede en  

 "BETALINGSPLAN", hvorefter entreprisesummen, der var angivet  

 til "3.694.852", skulle betales i tre rater, der forfaldt  

 den 8. juni, 8. juli og 8. august 1996. Under rubrikken  

"Forudsætninger" er det anført, at  

 byggetilladelse skal indhentes af bygherre, at opstart af byggeriet skal ske  

 den 28. juni 1996, og at aflevering skal ske ultimo uge 30. (Datoen "28.  

 juni 1996" er formentlig en fejlskrift for 28. maj 1996, jf. nedenfor.)  

 Det fremgår ikke af brevet, om en kopi af det er tilsendt til  

 andre.
Der foreligger i sagen endnu et dokument fra klageren  

 dateret den 21. maj 1996. Dokumentet bærer overskriften  

"ENTREPRISEKONTRAKT" og indeholder over fem sider grundlaget  

 for en aftale mellem klageren og indklagede om ombygning af indklagedes  

 ejendom i Schweiz.
Som skriftligt grundlag for entreprisekontrakten  

 anføres i punkt 2 blandt andet : "b: Firmaets tilbud af dato  

 : 18.04-1996 samt tillæg af 15.05-1996" og  "e:  

 For tilbudet gælder "Almindelige Betingelser for hovedentreprise  

 af 1992" (AB 92). Fravigelse .". Tilbudssummen er angivet til  

" kr. : 3.694.852 + tillæg af 15.05-1996". Om  

 betalingen er det anført, at den skal foregå som acontobetaling  

 i henhold til betalingsplan af 21.05-1996. Påbegyndelsestidspunktet er  

 angivet til "28.05.96" og  

 færdiggørelsestidspunktet til "ca. uge 30".   

 Entreprisekontrakten er ikke underskrevet, hverken for klageren eller af  

 indklagede.
Klagers direktør har forklaret, at han sendte  

 såvel betalingsplanen som entreprisekontrakten til både  

 indklagede og dennes advokat.
Han er sikker på, at også  

 indklagede har modtaget entreprisekontrakten, fordi han blev kontaktet af  

 indklagede, der gjorde indsigelser mod punkt 17 i entreprisekontrakten,  

 hvorefter bygherren senest 8 dage efter kontraktens underskrivelse skulle  

 stille en ubetinget anfordringsgaranti i form af betryggende bank- eller  

 sparekassegaranti.
 Indklagede har bestridt at have modtaget  

 entreprisekontrakten.
Klagers direktør har forklaret, at han herefter   i  

 slutningen af maj   på klagerens kontor havde et møde med  

 indklagede.
På mødet gennemgik man kontrakten og listen over  

 mer- og mindreydelser, og det blev aftalt, at klageren skulle fremsende en ny  

 kontrakt med en merliste, således som denne så ud efter aftalerne  

 på mødet.
Arbejdets igangsætning blev rykket til den 10.  

 juni 1996, fordi han skulle udarbejde et nyt kontraktsudkast.
Man diskuterede  

 på mødet ikke spørgsmålet om schweizisk eller dansk  

 ret skulle gælde for aftalen, og AB 92 blev ikke nævnt; men han  

 var, da han forlod mødet, ikke i tvivl om, at der var indgået en  

 entrepriseaftale, og at han havde fået grønt lys til at gå  

 i gang med arbejdet.
 Indklagede har forklaret, at han ingen erindring har om et  

 møde i slutningen af maj eller begyndelsen af juni, men han har ikke  

 villet afvise, at det kan have fundet sted.
Designchefen har forklaret, at han ingen erindring har om,  

 at der skulle have været afholdt et møde i København i  

 slutningen af maj.
Han har yderligere forklaret, at han ikke har været  

 involveret i forhandlinger om kontrakten, og at det ikke er ham, der har sagt  

 god for, at klageren kunne påbegynde arbejdet.
Han har hørt om  

 kontraktsforhandlingerne, men har ikke blandet sig aktivt i dem, og han ved  

 ikke, hvornår aftalen om, at klageren kunne gå i gang, blev  

 truffet.
 Et brev af 7. juni 1996 fra klageren til indklagede  

 indledes således : " I henhold til behageligt møde skal  

 jeg herved vende tilbage med økonomisk opstilling på  

 ovenstående sag".  Der beskrives herefter nogle arbejder, som  

 prisfastsættes og sammentælles således :"50 Samlet  

 tillæg : ekskl. moms : 449.552", hvorefter brevet afsluttes  

 :"Såfremt der kommer yderligere tillæg aftales disse via  

 underskrevne ordrebekræftigelser.".
Der er i sagen endvidere en betalingsplan, der er stilet  

 til indklagede og dateret den 7. juni 1996. I den fremlagte version har den  

 følgende maskinskrevne påtegning :" Rev.  

 08.07.1996", jf. nedenfor.
Entreprisesummen er angivet til  

"4.144.404 kr.", og der anføres ud for  

 "Forudsætninger:" "Byggetilladelse indhentes af  

 bygherre.
Tidsplan af 28.05.1996. Aflevering ult.
Uge 32." Der er i sagen yderligere en ikke underskrevet  

 Entreprisekontrakt dateret den 7. juni 1996. Kontrakten svarer til den oven  

 for omtalte kontrakt af 21. maj 1996, men punkt 2 b har nu følgende  

 ordlyd : "Firmaets tilbud af dato : 18.04-1996 samt tillæg af  

 15.05-1996 / 07.06.96". Punkt 2e om AB 92 er uændret i forhold  

 til kontraktsudkastet af 21. maj 1996. Det anføres i punkt 7 blandt  

 andet, at bygherren skal forestå nødvendige tilladelser m.m.
I  

 punkt 12 er det om tilbudssummen anført, ar arbejdet udføres  

 til en samlet sum af (ekskl. moms) "4.144.404 kr."  

 Påbegyndelsestidspunktet er angivet til "10.06.96"  og  

 færdiggørelsestidspunktet til" ca. uge 32, jf. tidsplan  

 af 28.05-96". Punkt 17 er affattet således :  

"Bygherren stiller ingen bankgaranti." Klagers direktør har forklaret, at de tre  

 dokumenter, der er dateret den 7. juni 1996, alle blev sendt til både  

 indklagede og dennes advokat.
Indklagede har afvist at have modtaget udkastet til  

 entreprisekontrakt, men det er oplyst, at indklagedes advokat har modtaget  

 det med en følgeskrivelse fra klageren dateret den 10. juni 1996, som  

 ikke er fremlagt under sagen.
Indklagede har bestridt, at han har modtaget en  

 betalingsplan dateret den 7. juni 1996. Han har først modtaget denne  

 betalingsplan i den form, hvori den fremstår i den reviderede udgave  

 dateret den 8. juli 1996, jf. nedenfor.
 Det er uomtvistet, at klageren påbegyndte arbejdet i  

 Schweiz den 10. juni 1996.
I en ordrebekræftelse dateret den 8. juli 1996 fra  

 klageren til indklagede bekræftes "Levering og montering af  

 udvendig isolering i henhold til myndighedskrav.
Areal ca. 347 m2".  

 Prisen ekskl. moms er 44.492,00 kr.
En linje i ordrebekræftelsen har  

 følgende ordlyd:
"Aftalegrundlag: AB 92   Afvigelse:  

 Garantistillelse" En anden linje har følgende ordlyd:
"Levering: 12.07.1996   Arbejdet igangsættes  

 først, når klager har modtaget underskrevet  

 bekræftelse." Ordrebekræftelsen bærer indklagedes udaterede  

 underskrift.
 Af to breve, der begge er dateret den 8. juli 1996, fra  

 klageren til indklagede fremgår det, at klageren "I henhold til  

 aftale" fremsender "revideret betalingsplan" og  

 anmoder om at få entreprisekontrakten af 7. juni 1996 returneret  

 hurtigst muligt i underskrevet stand, "således at arbejdets  

 udførelse ikke vil blive forsinket.".
Brevet om betalingsplanen er under sagen fremlagt i form  

 af en telefaxkopi, som indklagede den 17. juli 1996 har sendt til klager med  

 følgende påtegning:" venligst give mig en opstilling  

 på hvordan entreprisen nu er løbet op i 4.144.404 kr.
Jeg mente,  

 at vi var enige om at undlade en del, jeg vil være glad for en ny  

 opstilling ." Som svar herpå skrev klageren samme dag blandt andet  

 følgende til indklagede:" Med hensyn til  

 entreprisebeløbet på DKK 4.144.404 kr. fremkommer dette, jf.  

 tilbud af 18.04.1996 samt opstilling af d. 07.06.1996  

 (opstilling/tillæg af d. 07.06.1996 gennemgik vi på mødet  

 i København). Ovenstående dokumenter er oplistet i fremsendte  

 entreprisekontrakt, som vi for øvrigt ikke har modtaget fra dig  

 endnu.
Den 18. juli 1996 sendte indklagede på sit firmas  

 brevpapir et telefaxbrev til klageren.
I brevet, der er skrevet på  

 engelsk, hedder det i dansk oversættelse blandt andet:  

"Årsagen til at De ikke har fået kontrakten retur er, at  

 De under vores sidste møde lovede at sende en ny kontrakt, inklusive  

 de nye ændringer vi aftalte." Indklagede har forklaret, at klagers direktør godt  

 var klar over, at der var flere punkter i kontraktsudkastet, indklagede ikke  

 kunne tiltræde, og at han havde sendt det til sin advokat.
Det  

 møde, han henviser til i brevet, er et møde, der fandt sted i  

 Schweiz.
 I brevet af 18. juli 1996 lagde indklagede op til, at der  

 skulle holdes et møde mellem parterne.
Klagers direktør og indklagede holdt herefter den  

 23. juli 1996 et møde på klagerens kontor i København.  

 Der foreligger ikke noget referat fra mødet, men klagers  

 direktør har om mødet blandt andet forklaret, at det  

 altoverskyggende emne for drøftelserne var tidsplanen.
Indklagede var  

 med rette bekymret, for der var noget, der gik for langsomt.
Efter  

 mødet regnede han med, at problemerne nu var løst.
Han  

 forstår ikke, hvorfor han ikke benyttede lejligheden til at få  

 indklagedes underskrift på entreprisekontrakten.
Indklagede har om mødet den 23. juli 1996 forklaret  

 blandt andet, at han var nervøs for tidsplanen, fordi klagerens  

 byggeleder tilsyneladende slet ikke havde noget overblik over byggeriet.  

 Håndværkerne var gode nok, men "byggelederen var en  

 katastrofe." Den 26. juli 1996 fremsendte indklagedes danske advokat  

 til klageren et udkast til entreprisekontrakt, der "i vidt omfang  

 tager højde for de forhold, der er nævnt i det af Dig ved  

 følgeskrivelse af 10. juni 1996 fremsendte udkast."  

 Entreprisekontrakten bærer overskriften  

 "TOTALENTREPRISEKONTRAKT". Ifølge kontraktsudkastets § 5  

 foranlediger bygherren blandt andet indhentelse af alle nødvendige  

 tilladelser og godkendelser til byggeriets igangsætning og  

 udførelse samt indhentelse af ibrugtagningstilladelser ved byggeriets  

 aflevering og indhentelse af alle øvrige til byggeriets  

 udførelse fornødne tilladelser og attester.
Ifølge samme  

 paragraf påser entreprenøren blandt andet - og er ansvarlig for  

   overholdelse af alle schweiziske bestemmelser og forskrifter for byggeri,  

 ligesom entreprenøren påser og er ansvarlig for indhentelse af  

 de fornødne tilladelser m.m. fra de schweiziske myndigheder til  

 udførelse af entreprisen i Schweiz.
Ifølge kontraktsudkastets §  

 14 kan intet mellemværende vedrørende kontrakten eller parternes  

 indbyrdes forhold i forbindelse hermed indbringes for domstolene, idet alle  

 uoverensstemmelser skal afgøres i henhold til den i ABT 93 § 47  

 anførte Voldgiftsret efter dansk ret og i henhold til de for denne  

 gældende regler.
Efter § 17 skulle entreprisen udføres som  

 angivet i " ABT 93 med de undtagelser, som følger af  

 nærværende kontrakt.".
Heroverfor reagerede klageren i et brev af16. august 1996  

 og anførte blandt andet, at der med hensyn til den fremsendte kontrakt  

 var flere væsentlige punkter, der ikke stemte overens med aftalen  

 mellem indklagede og klageren.
Der anføres videre følgende:  

 "Blandt andet er der aftalegrundlaget, hvor AB 92 skal gælde under  

 hele tilbudsfasen og kontraktsforløbet, da vi under ingen  

 omstændigheder har mulighed for at håndtere  

 projektering/myndighedsbehandling i Schweiz "Klageren kunne derfor  

 ikke tilslutte sig den fremsendte kontrakt og forventede at modtage de fra  

 klageren fremsendte kontrakter, "da de er i overensstemmelse med de  

 aftaler, der har fundet sted i projektforløbet.".
Klagers direktør har forklaret, at han blev  

 målløs, da han modtog indklagedes advokats kontraktsudkast.  

 Kontraktsudkastet indeholdt betingelser, der slet ikke var lavet aftaler om,  

 og fremgangsmåden var forskellig fra den, der var blevet anvendt ved de  

 andre projekter, klageren havde udført for indklagedes koncern.
Ved  

 byggeriets gennemførelse fulgte klageren AB 92-reglerne, ligesom man  

 havde gjort det ved de andre opgaver, klageren havde udført for  

 koncernen, selvom der heller ikke vedrørende disse opgaver havde  

 været underskrevne skriftlige aftalegrundlag.
Den 30. august 1996 fremsendte klageren "Rate 3  

 til betalingsplan" en faktura på 730.404,00 kr.
Indklagede har  

 ikke betalt denne faktura.
Den 8. september 1996 afleverede klageren byggeriet.
Af en  

 rapport om afleveringsforretningen, der er underskrevet af klagers  

 direktør og af indklagede, fremgår det, at der blev registreret  

 en række mangler.
Manglerne er i rapporten vurderet til 500.000,00 kr.,  

som tilbageholdes indtil udbedring er foretaget", hvilket  

 ifølge rapporten skulle ske "indenfor 14 dage.".
 I et telefaxbrev af 26.september 1996 fra indklagede  

 tilklageren opregnes en række mangler, som endnu ikke var blevet  

 udbedret, hvorefter brevet afsluttes: "Det vil være papirspild  

 at fremsende slutfaktura før ovenstående punkter er  

 afsluttet.".
 Den 30. september 1996 fakturerede klageren til indklagede  

 slutafregningen vedrørende byggeriet   en regning på 283.265,00  

 kr., hvorefter den samlede entreprisesum, inklusive tidligere faktureringer  

 på 4.144.404,00 kr., kom op på 4.427.669,00 kr.
 Klageskriftet, der er grundlaget for denne sag, er  

 herefter indgivet til Voldgiftsnævnet for Bygge- og  

 Anlægsvirksomhed den 24. juni 1998.
Voldgiftsrettens  

 begrundelse og resultat Det lægges til grund, Om de drøftelser, der inden den 10. juni 1996 fandt  

 sted i Schweiz, foregik under et eller to møder, og om det sidste af  

 disse møder fandt sted den 3. maj 1996 eller tidligere kan ikke  

 tillægges afgørende betydning.
Det anses imidlertid efter det  

 foreliggende, herunder den specifikation og prisfastsættelse af  

 enkeltentrepriserne, der ledsagede tilbudet af 18. april 1996, for  

 sandsynligt, at klagerens underentreprenører noget tidligere end den  

 3. maj 1996 har besigtiget ejendommen i Schweiz.
Det er også  

 sandsynligt, men ikke bevist, at indklagede under de drøftelser, der  

 fandt sted i Schweiz, har givet klagers direktør et tilsagn om, at  

 klageren skulle udføre ombygningen, og at dette tilsagn har omfattet  

 mere, end hvad man kunne kalde en ren "hensigtserklæring".  

 Det er imidlertid ikke bevist, at der under møderne eller under senere  

 kontakter i tilslutning hertil mundtligt er indgået en bindende aftale  

 mellem klageren og indklagede om udførelse af de arbejder, der er  

 beskrevet i dokumenter, der er dateret den 21. maj 1996 eller tidligere.
Det er derimod efter bevisførelsen godtgjort, at  

 klagers direktør og indklagede senest den 7. juni 1996, men  

 sandsynligvis noget tidligere, har haft et møde i København, og  

 det lægges til grund, at der under dette møde   og ikke  

 tidligere   er indgået en mundtlig aftale mellem klageren og indklagede  

 om, at klageren for indklagede skulle foretage en ombygning af indklagedes  

 privatbolig i Schweiz, og at arbejdet hermed skulle påbegyndes den 10.  

 juni 1996. Om der også om prisen for arbejdets udførelse og om  

 betalingen herfor er truffet en præcis og endelig aftale fremgår  

 ikke med sikkerhed af bevisførelsen.
Heller ikke vedrørende  

 spørgsmålet om, hvem der skulle have ansvaret for f.eks.  

 tilvejebringelse af de nødvendige myndighedsgodkendelser m.v., kan det  

 af bevisførelsen udledes, om parterne har truffet nogen bindende  

 aftale.
 Ved afgørelse af, om denne mundtlige aftale om  

 byggeriet også indbefatter en aftale om, at der forbyggeriets  

 udførelse skulle gælde reglerne i AB 92, herunder at eventuelle  

 tvister mellem parterne skulle afgøres af en dansk voldgiftsret efter  

 danske regler, lægges det til grund, at klagers direktør og  

 indklagede ikke har drøftet   og derfor ikke indgået nogen  

 lovvalgsaftale om   hvilket lands retsregler, der skulle anvendes ved  

 afgørelse af eventuelle uoverensstemmelser om indgåede aftalers  

 indhold og rækkevidde.
Ved afgørelse af, om det herefter er dansk eller  

 schweizisk ret, der skal anvendes ved løsningen af sagens formelle  

 tvist, lægges det til grund, Efter det således anførte og under  

 særlig hensyntagen til, Lægges det til grund, at det efter dansk  

 international privatret er dansk ret, der skal anvendes ved  

 afgørelsen af, om reglerne i AB 92 skal gælde for byggeriets  

 udførelse, herunder disse reglers forskrift om, at tvister skal  

 afgøres ved en dansk voldgiftsret, jf. herved den ved lov nr. 188 af  

 9. maj 1984, som ændret ved lov nr. 305 af 16. maj 1990,  

 gennemførte Konventionen af 19. juni 1980 om, hvilken lov der skal  

 anvendes på kontraktlige forpligtelser (80/934 EØF), artikel 8,  

 punkt 1, jf. punkt 2, eller disse bestemmelsers analogi.
Ved afgørelsen af, om parternes aftale herefter,  

 efter dansk ret   hvor upræcis aftalen uden gensidig skriftlig  

 bekræftelse i øvrigt må antages at være   omfatter  

 vedtagelse af AB 92 og voldgift, lægges det til grund, Det lægges endvidere til grund, at indklagede   i  

 relation til de retskilder, parterne under sagen har påberåbt sig  

 eller henvist til, og som for en parts status i et retsforhold  

 tillægger det betydning, om vedkommende kan betegnes som  

 "forbruger" eller ikke   er en privat ikke-erhvervsdrivende person,  

 der skal betegnes som "forbruger".
 Klageren har herefter ikke bevist, at parterne, da  

 klageren påbegyndte sit arbejde i Schweiz, havde indgået en  

 aftale, der indebar, at tvister parterne imellem skulle afgøres ved  

 voldgift, jf. herved aftalelovens § 38b.
Den omstændighed, at indklagede underskrev klagerens  

 ordrebekræftelse af 8. juli 1996 om udførelse af et  

 isoleringsarbejde i henhold til et myndighedskrav, kan ikke føre til  

 et andet resultat.
Endnu på dette tidspunkt   4 uger efter byggeriets  

 start   havde spørgsmålet om anvendelse af AB 92 ikke  

 været genstand for individuel forhandling mellem parterne.
Heller ikke den omstændighed, at det af det udkast  

 til totalentreprisekontrakt, som indklagedes advokat sendte til klageren den  

 26. juli 1996, fremgår, at bestemmelserne i ABT 93 skulle være  

 gældende for entrepriseforholdet, herunder bestemmelsen i § 47 om dansk  

 voldgift, kan føre til et andet resultat.
Dette efterfølgende  

 oplæg til accept af, at tvister skulle afgøres ved dansk  

 voldgift, havde ikke været drøftet, da klageren påbegyndte  

 sit arbejde den 10. juni 1996, og det er ikke ved påtegninger på  

 sagens dokumenter eller på anden måde godtgjort, at indklagedes  

 advokat var involveret i de forhandlinger, parterne førte med hinanden  

 forud for den 10. juni 1996, på hvilket tidspunkt indklagedes advokat  

 efter det oplyste første gang fik kendskab til klagerens  

 kontraktsudkast.
 Med den anførte begrundelse tager voldgiftsretten  

 indklagedes afvisningspåstand til følge.
Ved fastsættelsen af sagens omkostninger  

 bemærkes, at indklagede ikke er momsregistreret, og at de udgifter til  

 advokatbistand, sagsomkostningerne skal dække, skal betales for  

 advokatbistand ydet i Danmark.
Det nedenfor fastsatte omkostningsbeløb  

 indbefatter derfor moms.
Ved fastsættelsen bemærkes endvidere, at  

 omkostningsbeløbet er fastsat under hensyntagen til sagsgenstandens  

 størrelse, men at det er taget i betragtning, at sagen nu har fundet  

 sin endelige afgørelse ved voldgiftsret, og at skriftvekslingen om  

 sagens materielle tvist ikke var afsluttet, da der blev truffet beslutning om  

 udskillelse af sagens formelle tvist til særskilt forhandling og  

 afgørelse.
 Thi bestemmes :
 Voldgiftsretten afviser den sag som klager har anlagt  

 mod indklagede.
 Inden 14 dage skal klager i sagsomkostninger betale  

 45.000,00 kr. til indklagede.
 De omkostninger, der har været forbundet med  

 voldgiftsrettens behandling af sagen, skal betales af klager.
