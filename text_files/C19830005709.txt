Indledning Om byfornyelsesbeslutningers tilvejebringelse m.v.
Reglerne om byfornyelsesbeslutningers tilvejebringelse er indeholdt i § 9  

 i lov nr. 300 af 9. juni 1982 om byfornyelse og boligforbedring som ændret  

 ved lov nr. 136 af 13. april 1983. Det fremgår heraf, at  

 offentlighedsproceduren er ændret ganske væsentligt i forhold til den  

 procedure, der er foreskrevet i saneringslovens § 9 a.
Disse ændringer må ses  

 på baggrund af bestemmelserne i lovens § 1, nr. 4, hvorefter det påhviler  

 kommunalbestyrelserne at medvirke til, at ejere og lejere inddrages i  

 planlægningen og i gennemførelsen af byfornyelsen.
Det må således betragtes  

 som en afgørende forudsætning for gennemførelsen af en vellykket  

 byfornyelsesproces, at kommunalbestyrelsen bestræber sig på at opnå et  

 positivt samspil med de berørte.
På baggrund heraf er det endvidere fastsat i  

 lovens § 66, at der kan opnås 50 pct. statsrefusion af kommunens udgifter til  

 beboermedvirken.
Disse udgifter kan dreje sig om udarbejdelse af materiale,  

 der ligger ud over det i § 9 omhandlede samt afholdelse af møder, indretning  

 af lokalkontorer, beboerlokaler til mødevirksomhed i forbindelse med  

 byfornyelsesprocessen m.v.
Boligstyrelsen agter i øvrigt til brug for den  

 offentlige diskussion om byfornyelsen snarest i samarbejde med statens  

 informationstjeneste at udsende en tryksag, der kan vejlede ejere og lejere  

 om de umiddelbare konsekvenser af en byfornyelsesbeslutning, og som kan  

 anvendes af kommunalbestyrelserne i forbindelse med den offentlige  

 diskussion.
 Offentlighedsproceduren falder i 3 faser.
I første fase, der er beskrevet i lovens § 9, stk. 1, udsender  

 kommunalbestyrelsen en redegørelse for områdets problemer.
Redegørelsen skal  

 indeholde en almindelig karakteristik af området og bebyggelsen med angivelse  

 af de enkelte ejendommes byggemåde og indretning samt en beskrivelse af de  

 byfornyelses- og andre planlægningsmæssige problemer, som området frembyder.  

 Den skal endvidere indeholde oplysninger om de påtænkte principper for  

 genhusning samt et udkast til retningslinier, der kan danne grundlag for  

 udarbejdelse af forslag til byfornyelsesbeslutning.
Materialet skal  

 offentliggøres samt udsendes til ejere og lejere i de pågældende områder.  

 Ejere og lejere skal endvidere for hver enkelt ejendoms vedkommende gøres  

 bekendt med foreliggende registreringsmateriale for ejendommen.
Når den  

 offentlige debat om denne redegørelse efter en periode på mindst 2 måneder er  

 afsluttet, kan kommunalbestyrelsen udarbejde et forslag til beslutning og  

 offentliggøre dette.
Det bør tilstræbes, at der samtidigt sker fremlæggelse  

 af forslag til lokalplan.
Ethvert medlem af kommunalbestyrelsen, der har forlangt sin afvigende  

 mening vedrørende det udarbejdede forslag til beslutning tilført  

 kommunalbestyrelsens beslutningsprotokol, kan kræve, at kommunalbestyrelsen  

 samtidig offentliggør det pågældende medlems afvigende mening tillige med en  

 kort begrundelse herfor, som han selv har udfærdiget.
Har sammenslutninger af  

 lejere eller ejere inden udløbet af den af kommunalbestyrelsen fastsatte  

 frist opstillet alternative retningslinier, skal disse medtages i  

 kommunalbestyrelsens offentliggørelse af forslaget.
 Forslaget skal samtidig med offentliggørelsen tilsendes de berørte ejere  

 og lejere og være ledsaget af oplysning om reglerne for offentlig støtte til  

 gennemførelse af beslutningen, regler om erstatningsboliger og økonomisk  

 støtte til betaling af husleje m.v.
Efter udløbet af endnu 2 måneder kan kommunalbestyrelsen træffe  

 byfornyelsesbeslutning, medmindre der er fremkommet indsigelser.
Er der  

 fremkommet indsigelser, kan kommunalbestyrelsen tidligst træffe sin  

 byfornyelsesbeslutning efter udløbet af endnu 1 måned.
Såfremt kommunalbestyrelsen agter at foretage sådanne ændringer i  

 forslaget, som på væsentlig måde vil berøre andre end den, der ved indsigelse  

 eller ændringsforslag har foranlediget ændringen foretaget, kan  

 kommunalbestyrelsen ikke træffe sin beslutning, før de pågældende er  

 underrettet om ændringen og har fået lejlighed til at fremsætte bemærkninger  

 inden en af kommunalbestyrelsen fastsat frist.
Denne frist må fastsættes  

 efter en vurdering af forholdene i det enkelte tilfælde, således at der kan  

 fastsættes en forholdsvis kort frist, hvis der alene er tale om underretning  

 af enkelte lejere eller ejere om mindre væsentlige ændringer og en noget  

 længere frist, hvis der er tale om underretning af en større personkreds,  

 eller hvis ændringerne er mere væsentlige.
 Såfremt ændringerne er så omfattende, at der reelt foreligger et nyt  

 forslag, skal kommunalbestyrelsen foretage fornyet offentliggørelse.
 Ved beregningen af de fastsatte frister for offentlighedsperiodernes  

 længde ses bort fra juli måned.
For så vidt angår det planmæssige grundlag for byfornyelsesbeslutninger  

 m.v. i henhold til lovens § 6, kan kommunalbestyrelsen træffe en  

 byfornyelses- eller boligforbedringsbeslutning, når der foreligger det  

 fornødne plangrundlag i henhold til lov om kommuneplanlægning.  

 Kommunalbestyrelsen skal sikre, at plangrundlaget er tilstrækkeligt til at  

 foretage en helhedsvurdering og koordineret gennemførelse af de  

 foranstaltninger, der er nødvendige for at gøre hele området tidssvarende.  

 Det fornødne plangrundlag vil normalt være en lokalplan.
Der henvises i  

 øvrigt til et kommende cirkulære fra planstyrelsen om ændringer i lands- og  

 regionplanloven og kommuneplanloven (byfornyelse).
Byfornyelsesområders karakter og størrelse Områdets karakter 1. Det område, der kan træffes byfornyelsesbeslutning  

 for, skal være utidssvarende.
Ifølge lovens § 2 og § 3 er et område  

 utidssvarende, dels hvis områdets beboelsesejendomme ikke opfylder de i § 3  

 angivne normer, dels hvis - uanset om beboelsesejendommene opfylder disse  

 normer - bygningernes indbyrdes placering eller bebyggelsestætheden medfører,  

 at bebyggelsen mangler lys, luft og friarealer, eller er udsat for generende  

 trafik- og støjgener eller andre gener, som røg m.v.
I sådanne kvarterer vil  

 bebyggelsen ofte savne moderne bekvemmeligheder - centralvarme, bad og eget  

 wc - og i øvrigt trænge til vedligeholdelse og opretning.
Ud over forbedring  

 af bebyggelsen, kan der ofte i sådanne områder være behov for en udtynding af  

 bebyggelsen og en forbedring af omgivelserne.
Uden en sådan forbedring af  

 bebyggelsens lysforhold, tilvejebringelse af fælles friarealer m.v., vil selv  

 en moderniseret boligbebyggelse ikke blive attraktiv.
Det vil være det normale, at manglerne ved omgivelserne ikke kan afhjælpes  

 individuelt på den enkelte ejendom.
I visse tilfælde, hvor bebyggelsen stort  

 set er tidssvarende, men omgivelserne er mangelfulde, f.eks. på grund af røg  

 eller støj eller mangel på offentlige friarealer, vil kommunalbestyrelsen  

 kunne søge forholdene forbedret gennem anvendelse af anden lovgivning, f.eks.  

 miljøbeskyttelsesloven eller ved at udlægge arealer til offentlige formål og  

 anlægge offentlige legepladser, eventuelt forbedre institutionsforsyningen.
 I ældre utidssvarende bydele vil der oftest være en flerhed af mangler, og  

 en forbedring vil kræve indgreb såvel i bebyggelsen som en aktiv indsats for  

 en forbedring af omgivelserne.
Det skal understreges, at et byfornyelsesområde skal være et område med et  

 større antal boliger, som skal forbedres med hensyn til de i §§ 2 og 3 nævnte  

 forhold.
Der kan således ikke vedtages en byfornyelsesbeslutning, som ikke  

 indebærer en forbedring af forholdene for eller i eksisterende  

 beboelsesbygninger.
En byfornyelsesbeslutning, der f.eks. udelukkende går ud  

 på at ombygge eller nedrive erhvervs- eller institutionsbebyggelse og  

 lignende, uden at dette sker med henblik på eller samtidig med en forbedring  

 af forholdene for et større antal eksisterende boliger i samme område, kan  

 ikke vedtages.
 Til brug for kortlægning og planlægning af sanerings- og  

 byfornyelsesvirksomheden er udarbejdet »Informationssystemet for  

 sanering og byfornyelse«, som tilbydes kommunerne som et generelt  

 arbejdsredskab.
 Informationssystemet er et edb-system, der tager udgangspunkt i  

 eksisterende edb-registre, suppleret med korte bygningsbesigtigelser.  

 Systemet vil i sammenhæng med bl.a. kortlægningen af støj- og  

 luftforureningen efter miljøbeskyttelseslovens kap. 9 åbne mulighed for at  

 tilvejebringe et koordineret og sammenhængende beslutningsgrundlag for  

 kommunernes indsats på byfornyelsesområdet, herunder ved udpegningen af  

 byfornyelsesområder.
 Informationssystemet er omtalt i boligministeriets orienteringsskrivelse  

 af 26. januar 1982 til samtlige kommuner.
 En vejledning i anvendelsen af informationssystemet er under udarbejdelse  

 i boligministeret og forventes udgivet i foråret 1983.
Områdets størrelse 2. Ved afgrænsningen af størrelsen af det område, der  

 skal omfattes af en byfornyelsesbeslutning, må tages i betragtning, at der  

 bør ske en samordning til kommunens øvrige planlægning.
Det er hensigten med loven at skabe grundlag for en koordineret indsats  

 for at forbedre forholdene i de ældre bydele.
Byfornyelsen skal tage sigte på  

 ikke alene at forbedre boligerne og bebyggelsen, men også forbedre  

 trafikforholdene, institutionsdækningen, serviceniveauet m.v.
Der bør derfor  

 sikres tilstedeværelse af de planlægningsmæssige forudsætninger for  

 byfornyelsens gennemførelse, omfattende også de forhold, der ikke kan indgå i  

 en byfornyelsesbeslutning, eller først kan gennemføres ved  

 byfornyelsesbeslutninger for naboområder.
 Et byfornyelsesområde behøver ikke i sig selv at være så stort, at der er  

 befolkningsmæssigt grundlag for placering af institutioner (skoler,  

 børneinstitutioner, ældreinstitutioner m.v.), men i forbindelse med  

 byfornyelsen af et område bør der i den kommunale planlægning være taget  

 stilling til dette områdes institutionstilknytning og -dækning, idet man  

 samtidig bør være opmærksom på områdets befolkningsmæssige udvikling, som kan  

 undergå ændringer på grund af byfornyelsen.
 Ligeledes bør hensynet til tilvejebringelsen af passende friarealer indgå  

 i kommunens overordnede planlægning af et større område.
 Ønsket om forbedringer af trafikale forhold som led i byfornyelsen betyder  

 ligeledes, at der ved den kommunale planlægning bør ske en overordnet  

 vurdering af de trafikale forhold for hele bydele, således at de enkelte  

 områder, der bør træffes byfornyelsesbeslutning for, får løst deres trafikale  

 problemer i en fornuftig sammenhæng med de omliggende områder.
 En række forhold taler således for, at man i den kommende planlægning af  

 byfornyelsen tager et større område op til samlet vurdering.
 Inden for et sådant byfornyelsesområde kan der træffes beslutning om  

 byfornyelse for hele området eller dele deraf, jfr. § 7.
Selve det område, som den enkelte byfornyelsesbeslutning skal omfatte, bør  

 ikke være større, end at beslutningens gennemførelse kan ske inden for en  

 overskuelig tid, f.eks. 3-4 år.
Dette kan indebære, at der i et  

 byfornyelsesområde må træffes flere byfornyelsesbeslutninger successivt.
 Dette skyldes især hensynet til områdets beboere, men også under hensyn  

 til kommunens økonomiske og øvrige planlægning bør der være tale om en  

 overskuelig tidsperiode.
 Afgrænsningen af et område skal ske helt nøjagtigt og konkret i  

 byfornyelsesbeslutningen, og samtlige de ejendomme, som er omfattet af  

 beslutningen, skal angives.
Byfornyelsesbeslutningers indhold En byfornyelsesbeslutning i medfør af byfornyelseslovens § 7 kan alene  

 indeholde de i loven opregnede foranstaltninger.
Gennemførelse og  

 finansiering af andre dele af byfornyelsen, f.eks. trafiksanering, etablering  

 af offentlige friarealer og institutionsforsyning må gennemføres i henhold  

 til anden lovgivning.
Nedrivning eller bevaring 3. I lovens § 7, er det for det første i stk. 1, nr.  

 1, anført, at det kan foreskrives, at bestående bebyggelse skal nedrives helt  

 eller delvis.
 Når det skal afgøres, om en bygning skal nedrives eller bevares, må der  

 først foretages en vurdering af bygningens fysiske tilstand, forholdet til  

 omgivelserne i byfornyelsesområdet og de økonomiske konsekvenser af  

 nedrivning eller bevaring.
 En foreløbig vurdering af bygningens fysiske tilstand kan ske på grundlag  

 af BBR suppleret med en besigtigelse og en registrering af tilstanden for de  

 vigtigste bygningsdele: Bærende konstruktioner, tag, facader, fundamenter,  

 vinduer/døre, installationer og sanitære forhold.
I denne vurdering må der lægges vægt på mulighederne for og omkostningerne  

 ved at forbedre bygningens grundlæggende mangler, især isolering mod kulde og  

 fugt (råd/svamp) samt sikring mod brand.
Desuden må mulighederne for - efter  

 en genopretning/modernisering - at tilvejebringe boliger af rimelig  

 størrelse, udformning og standard indgå i overvejelserne.
Udgangspunktet vil  

 - ud fra en isoleret økonomisk betragtning - være at bevare alle ejendomme,  

 der ikke lider af væsentlige mangler.
 Vurderingen af bygningens fysiske tilstand sker ud fra de generelle krav i  

 § 3 og på grundlag af registreringsmaterialet og en prissætning af de  

 foranstaltninger, der skal til for at bringe bygningen op på tidssvarende  

 standard.
 Den samlede vurdering af bygningens fysiske tilstand må tage udgangspunkt  

 i de enkelte bygningsdeles forventede restlevetid set i forhold til, om disse  

 umiddelbart vil kunne genanvendes, istandsættes eller udskiftes.
Således vil flere bygningsdele ved en mindre opretning ofte kunne holde  

 længere end den samlede bygnings forventede restlevetid.
Ved på denne måde at  

 anvende forskellige niveauer for genopretning/fornyelse, vil det være muligt  

 at prioritere og vægte indsatsen som led i en fortsat forbedrings- og  

 vedligeholdelsesindsats for hele ejendommen.
Dette synspunkt er begrundet i  

 ønsket om at opnå en så passende balance som muligt mellem  

 genopretning/modernisering og den offentlige ressourceindsats til byfornyelse  

 og boligforbedring.
 Samtidig med disse vurderinger foretages de nødvendige økonomiske  

 konsekvensberegninger ved forskellige former for indgreb, oversigter over  

 byfornyelsesområdets fremtidige bystruktur m.v.
 På denne generelle baggrund og på grundlag af de faktiske forhold for den  

 enkelte bygning kan man herefter nå frem til et overblik over de udgifter,  

 der er forbundet med en renovering af den enkelte ejendom set i forhold til  

 byfornyelsesområdet som helhed og dermed til et beslutningsgrundlag for, om  

 en ejendom skal bevares eller nedrives.
Som det fremgår af folketingets forhandlinger om byfornyelsesloven, er det  

 et hovedsigte at begrænse nedrivninger og totalsaneringer i  

 byfornyelsesområderne.
Det er dog ikke muligt på grund af bygningsmassens  

 forskelligartede karakter at anlægge faste kriterier for nedrivning/bevaring.
 En vurdering af dette forhold - herunder den rimelige samfundsøkonomiske  

 investering i den enkelte ejendom - vil dog som udgangspunkt kunne ske på  

 basis af det såkaldte rammebeløb for nyt almennyttigt byggeri.
Rammebeløbet - der reguleres kvartalsvis og justeres eön gang om året  

 på baggrund af den økonomiske udvikling - omfatter byggeriets grundudgifter,  

 håndværkerudgifter og en væsentlig del af omkostningerne.
Der må derfor ved  

 vurderingen af, hvornår en ejendom bør søges bevaret, ske fradrag for  

 grundværdien i det enkelte tilfælde.
Man må yderligere være opmærksom på, at  

 byggelånsrenterne ikke indgår i rammebeløbet, og derfor heller ikke bør indgå  

 i det ombygningsprojekt, der danner grundlag for afvejningen.  

 (Byggelånsrenterne skal i øvrigt medtages såvel ved ejerens senere ansøgning  

 om støtte som i byggeregnskabet).
 Endelig bør ved vurdering af spørgsmålet nedrivning/bevaring indgå, at  

 ældre moderniserede ejendomme ofte vil have en ringere varmeisolering og  

 udnyttelse af etagearealet end nybyggeriet.
 På den anden side vil en nedrivning - og eventuelt efterfølgende nybyggeri  

 - blive belastet med nedrivnings- og retableringsudgifter.
 Hertil kommer, at nedrivning af et enkelt udslidt hus i en husrække, der i  

 øvrigt bør forbedres ud fra ovennævnte økonomiske betragtninger, kan medføre,  

 at nybyggeri på den ved nedrivningen tilvejebragte byggegrund på grund af  

 arealets størrelse eller form kan blive uforholdsmæssigt kostbart.
 En økonomisk vurdering af, om en bebyggelse skal bevares eller nedrives,  

 er et væsentlig led, men ikke eneafgørende for beslutningen herom, jfr.  

 nærmere nedenfor om andre hensyn.
Den økonomiske vurdering er dog i alle tilfælde et væsentligt  

 udgangspunkt.
Grundlaget må være en bedømmelse af hver enkelt bygning.
Dette leder samlet frem til, at der som vejledende udgangspunkt kan  

 fastlægges et niveau for bevaring af ejendomme på 4.000-4.500 kr./m2 for  

 hovedstadsområdet og 3.500-4.000 kr./m2 i provinsen som tærskelværdi pr. 1.  

 oktober 1982. Disse beløb omfatter håndværkerudgifter, honorarer,  

 omkostninger og moms.
Tærskelværdien svarer til ca. 75 pct. af det til enhver  

 tid gældende rammebeløb.
Det er forudsat, at der er tale om ejendomme i  

 tættere bydele.
Hvis dette ikke er tilfældet, foretages en reduktion på 10  

 pct.
Generelt kan det herefter siges, at for ejendomme, hvor genopretnings- og  

 moderniseringsudgifterne vil svare til dette niveau (og derunder), bør  

 ejendommen ud fra en økonomisk vurdering søges bevaret, dog under  

 forudsætning af, at der sker en total genopretning af ejendommen, sådan at  

 ejendommens fremtidige driftsudgifter vil svare til udgifterne i nyt  

 almennyttigt byggeri.
I det omfang genopretningen reduceres som skitseret  

 ovenfor, må dette, da konsekvensen heraf bliver forøgede driftsudgifter, føre  

 til en tilsvarende reduktion af de nævnte rammer.
 Bevaring eller nedrivning begrundet i bygningens fysiske tilstand (den  

 relative kvalitet) set i forhold til investeringen i nybyggeri på den enkelte  

 grund eller på flere grunde under et må dog også suppleres med andre  

 overvejelser som led i en samlet helhedsbedømmelse.
Således må de planmæssige forhold vurderes i henhold til gældende  

 plangrundlag, servitut- og fredningsforhold med henblik på at udstikke  

 rammerne for den kommende lokalplan.
I den forbindelse er det hensigtsmæssigt  

 at vurdere den enkelte bygning og den efter en eventuel nedrivning fremkomne  

 grund i forhold til de fremtidige anvendelsesmuligheder, adgangsforhold,  

 friarealer, erhvervsmuligheder og nærhed til private og offentlige  

 servicefunktioner.
 Disse overvejelser vil i det enkelte tilfælde kunne tale for at bevare  

 bygninger, som efter en isoleret økonomisk betragtning måske burde nedrives  

 eller omvendt at nedrive bygninger, selv om dette muligvis ikke burde ske ud  

 fra rent økonomiske betragtninger.
Der bør endvidere lægges vægt på, om bebyggelsen isoleret betragtet har  

 arkitektonisk værdi eller som led i helheden er bevaringsværdig.
Det vil  

 således stadig være muligt og hensigtsmæssigt at bevare en bebyggelse, selv  

 om udgifterne til dens genopretning/modernisering væsentligt overstiger den  

 tærskelværdi, der er nævnt ovenfor, f.eks. arkitektonisk værdifulde bygninger  

 i randbebyggelser af hensyn til gadebilledet, miljøvenlige erhvervsbygninger  

 og baghuse, der vil virke forbedrende for disponeringen af gårdanlæg og  

 friarealer etc.
Kommunerne bør ved en tidlig kontakt til fredningsstyrelsen  

 søge at få klarlagt eventuelle fredningsmæssige interesser og  

 bevaringsinteresser i øvrigt.
Inden byfornyelsen påbegyndes og som led i  

 kommunens første foreløbige overvejelser, vil kommunen således i samarbejde  

 med fredningsstyrelsen kunne lade udarbejde en registrant over  

 bevaringsværdige bygninger og gadebilleder.
 Ud over disse bygninger kan det endvidere være forsvarligt at gennemføre  

 omkostningskrævende ombygniger i andre tilfælde, hvor det måtte være  

 hensigtsmæssigt, f.eks. fordi alternativet kan være at nedrive en  

 enkeltstående ejendom i en husrække, der i øvrigt skal bevares.
På den anden side bør bygninger kunne nedrives, selv om de kan  

 genoprettes/moderniseres inden for tærskelværdien.
Dette vil kunne ske,  

 såfremt de udgør miljømæssige ulemper som led i den fremtidige anvendelse af  

 byfornyelsesområdet, eller såfremt en bevaring vil hindre eller unødigt  

 fordyre en hensigtsmæssig udformning af et eventuelt samlet nybyggeri.
For så  

 vidt angår side- og baghuse, som overvejes nedrevet af hensyn til en  

 forbedring af friarealerne, må det dog indgå i overvejelserne, om de  

 udgifter, der er forbundet med at nedrive en bygning af god kvalitet, står i  

 rimeligt forhold til de umiddelbare fordele ved nedrivning.
Sådanne bygninger  

 bør vurderes nærmere som led i den samlede afvejning af forholdene i  

 byfornyelsesområdet.
Afvejningerne om bevaring/nedrivning bør således ske på grundlag af en  

 samlet helhedsvurdering, hvori indgår dels bebyggelsens fysisk/økonomiske  

 forhold, dels de kvalitative miljømæssige forhold.
Endelig bør omfanget af  

 foranstaltningerne afvejes med hensyntagen til, at der kan foregå en  

 successiv genopretning/modernisering.
Der henvises i denne forbindelse til  

 vetobestemmelserne i lovens § 21, stk. 4, og bestemmelserne i § 20, stk. 3,  

 om meddelelse af gradvise påbud samt den senere løbende forbedrings- og  

 vedligeholdelsesindsats i byfornyelsesområdet.
Hvor en fredet bygning indgår i en byfornyelsesbeslutning, må det lægges  

 til grund, at ejendommens bevaringsværdi er konstateret gennem fredningen.  

 Bygningen må således forudsættes bevaret, uanset om udgifterne til  

 ejendommens restaurering væsentligt overstiger tærskelværdien.
For en fredet  

 bygning skal arbejder, der går ud over almindelig vedligeholdelse, godkendes  

 af fredningsstyrelsen.
Fredningsstyrelsen er i det hele indstillet på at yde  

 ejere, kommunen og/eller et byfornyelsesselskab sagkyndig bistand i form af  

 rådgivning og vejledning vedrørende restaurering af en fredet bygning, der  

 indgår som led i et byfornyelsesprojekt.
Afhjælpning af ulemper 4. Ifølge § 7, stk. 1, nr. 2, kan  

 byfornyelsesbeslutningen indeholde bestemmelser om afhjælpning af ulemper for  

 beboelsesejendommene fra bestående bebyggelse, hvor afhjælpningen ikke kan  

 påbydes efter anden lovgivning.
Hensigten med denne bestemmelse er navnlig at  

 sikre, at de gener fra erhvervsvirksomheder, som ikke kan kræves afhjulpet i  

 medfør af miljølovgivningen, f.eks. gener af æstetisk karakter, kan kræves  

 afhjulpet i en byfornyelsesbeslutning.
Bestemmelsen kan endvidere anvendes i  

 tilfælde, hvor der ikke ved en bebyggelse skal foretages sådanne  

 byggearbejder, at byggetilladelse er nødvendig.
Der kan herved stilles  

 tilsvarende krav, som kommunalbestyrelsen ville have mulighed for i medfør af  

 kommuneplanlovens § 44 vedrørende bebyggelsens ydre forhold af æstetisk  

 karakter.
Forbedring af beboelsesejendomme 5. En væsentlig del af enhver byfornyelsesbeslutning  

 vil være bestemmelser om forbedring af områdets beboelsesejendomme, jfr.  

 lovens § 7, stk. 1, nr. 3.
 Beslutningen skal for hver enkelt ejendom angive, hvilke arbejder der skal  

 udføres.
Med hensyn til de krav, der kan stilles til forbedring af  

 beboelsesejendomme, henvises til normerne i lovens § 3, samt den som bilag  

 optrykte bekendtgørelse om kvalitetsnormer for beboelsesejendomme, udstedt i  

 medfør af § 3, stk. 2. Normerne er en definition af, hvornår en  

 beboelsesejendom er tidssvarende, således at der højst kan stilles krav om,  

 at disse normer opfyldes.
Når kommunalbestyrelsen træffer beslutning om  

 byfornyelse eller boligforbedring, vil normerne være udgangspunkt for  

 overvejelserne om at søge de enkelte beboelsesejendomme gjort tidssvarende,  

 men der er intet til hinder for, at kommunalbestyrelsens beslutning går ud  

 på, at normerne kun skal opfyldes i et nærmere angivet omfang.
Inden for normerne efter § 3 kan kommunalbestyrelsen således fastsætte den  

 boligstandard, der ønskes opnået i området, bl.a. under hensyn til de  

 ressourcer, der kan afsættes til formålet, og de ønsker, der fremkommer fra  

 ejere og lejere i området under offentliggørelsen af et forslag til  

 byfornyelse eller boligforbedring.
Hvis kommunalbestyrelsens beslutning går  

 ud på en delvis gennemførelse af normerne, kan kommunalbestyrelsen senere  

 vende tilbage til området og træffe beslutning om gennemførelse af flere  

 krav.
Beboerne har ifølge loven mulighed for at modsætte sig gennemførelsen af  

 normerne i deres fulde omfang, når der er tale om en ejendom, hvor arbejderne  

 kan udføres særskilt af den enkelte ejer.
Man kan som beboer dog ikke  

 modsætte sig etablering af tidssvarende opvarmning, afhjælpning af  

 kondemnable forhold, foranstaltninger der er af almen betydning for områdets  

 forbedring eller for bygningens forbedring eller foranstaltninger til sikring  

 af bygningens senere forbedring i forbindelse med de øvrige forbedringer,  

 jfr. lovens § 19, stk. 5.
 Beboernes mulighed for at modsætte sig alle andre arbejder end de her  

 nævnte gælder dels i forhold til en ejendom som helhed, hvor et flertal af  

 lejerne har besluttet dette, dels i forhold til den enkelte bolig, hvor en  

 beboer for sit eget vedkommende kan kræve arbejderne udsat, til han  

 fraflytter eller sælger boligen, jfr. lovens § 21, stk. 4.
 De nærmere forhold vedrørende beboernes vetomuligheder behandles i et  

 særskilt cirkulære.
 De i § 3 nævnte normer og indholdet af ovennævnte bekendtgørelse kan  

 således ikke anses for et minimumsprogram for de boligforbedringsarbejder,  

 der søges gennemført ved en byfornyelsesbeslutning, tværtimod skal det  

 understreges, at disse normer er et maksimum for, hvad kommunalbestyrelsen  

 kan træffe beslutning om.
 Når der for en ejendoms vedkommende foretages sådanne ombygninger, der  

 efter byggelovens § 2, stk. 1, litra b, indebærer, at bestemmelser i byggelov  

 og bygningsreglement finder anvendelse, kan byggelovgivningens krav dog ikke  

 fraviges med henvisning til bestemmelserne i byfornyelsesloven, medmindre der  

 meddeles dispensation fra bestemmelserne i byggelov eller bygningsreglement.
 Om de enkelte normer skal nærmere anføres følgende:
Der er tale om at sikre en ejendoms nødvendige genopretning og udvendige  

 renovering.
Dette behøver ikke nødvendigvis at betyde, at der skal foretages  

 udskiftninger af bygningsdele, hvis disse gennem vedligeholdelse,  

 reparationer og delvise fornyelser kan bringes i en god og rimelig stand.
Brandsikringskravene er medtaget med henblik på at søge disse opfyldt i  

 forbindelse med almindelig forbedring af en ejendom, selv om der eventuelt  

 endnu ikke i medfør af brandsikringsloven er truffet beslutning for denne  

 ejendoms vedkommende.
Om kravenes nærmere indhold henvises til  

 brandsikringsloven og den i medfør af denne udstedte bekendtgørelse.
 Bestemmelserne om bygningens opvarmningsforhold skal ses i sammenhæng med  

 varmeforsyningslovens bestemmelser.
 Såfremt bygningen ligger inden for et område, som i  

 varmeforsyningsplanlægningen planlægges forsynet med kollektiv  

 varmeforsyning, er det vigtigt, at bygningen forberedes for den senere  

 tilslutning for eksempel ved etablering af et rørbundent opvarmningssystem.  

 Derved sikres, at brugerne ikke foretager investeringer i  

 opvarmningssystemer, som ikke kan anvendes ved en fremtidig tilslutning til  

 det kollektive varmeforsyningsanlæg.
Opvarmningssystemerne i sådanne områder bør derfor indrettes under  

 hensyntagen til, at bygningerne senere kan tilsluttes den kollektive  

 varmeforsyning.
Den planlægning, der skal danne grundlag for beslutningen,  

 kan være en af energiministeriet udstedt varmeplanforudsætning, en kommunal  

 varmeforsyningsplan, en godkendt delplan eller et godkendt projekt, jfr.  

 varmeforsyningslovens kap. 2, 3 og 4. Endvidere kan beslutningsgrundlaget  

 udgøres af en lokalplan, jfr. kommuneplanlovens § 18, stk. 1, nr. 11.
 Tilslutningen til et kollektivt varmeforsyningsanlæg sker i øvrigt efter  

 varmeforsyningslovens §§ 18 og 19.
 Også i områder, der ikke er omfattet af ovennævnte varmeplanlægning, bør  

 der sikres tidssvarende opvarmning.
 Herved forstås et opvarmningssystem, hvis ydelse står i rimeligt forhold  

 til den økonomiske investering, hvilket vil være individuelt ved de enkelte  

 ejendomme, bl.a. under hensyn til, hvilken energitilførsel der er mulighed  

 for.
 Et tidssvarende opvarmningssystem vil i langt de fleste tilfælde være  

 baseret på centralvarmesystemer, evt. i form af lavtemperatursystemer, hvor  

 energitilførslen kan ske gennem et kollektivt forsyningssystem (fjervarmenet,  

 blokcentral, gasnet) eller ved anvendelse af olie, alternativ energi o.lign.  

 i individuelle systemer.
Der henvises til den som bilag optrykte bekendtgørelse om kvalitetsnormer  

 for beboelsesejendomme.
Herefter skal bygningen være i en sådan tilstand, at  

 der kan udstedes energiattest, jfr. lov om begrænsning af energiforbruget i  

 bygninger.
Der kan dog også gennemføres andre energibesparende  

 foranstaltninger, uanset om disse ikke i sig selv er rentable i henhold til §  

 2, stk. 3 og 4, i byggestyrelsens bekendtgørelse nr. 422 af 14. juli 1982 om  

 begrænsning af energiforbruget i bygninger, såfremt foranstaltningerne i  

 øvrigt medfører en væsentlig forbedring af forholdene.
I denne forbindelse  

 henledes opmærksomheden på, at der for marginale meromkostninger kan  

 tilgodeses støjhensyn i forbindelse med energibesparende foranstaltninger.
 Et områdes miljømæssige kvaliteter påvirkes væsentligt af de enkelte  

 bygningers ydre fremtræden.
 For at opretholde disse kvaliteter er det nødvendigt, at der til stadighed  

 foregår vedligehold af bygningernes ydre.
 Ved facadebehandling og anden udvendig renovering bør der i forbindelse  

 med farvevalg, udskiftning eller fjernelse af altaner, vedligehold af  

 bygningsudsmykninger og lignende tages hensyn til områdets miljømæssige  

 kvaliteter som helhed.
Der skal for den enkelte ejendom sikres beboerne gode friaraler til ophold  

 uden for boligen.
Der bør her tages hensyn til de forskellige aldersgruppers  

 forskelligartede behov, således at der sikres velindrettede opholdsarealer og  

 legearealer efter behov.
Hvor det er muligt, bør der ved friarealindretningen sikres  

 handicapvenlige adgangsforhold.
Endvidere bør der tages hensyn til eventuelle  

 støjproblemer, f.eks. således at der anvendes læskærme.
 Vedrørende fællesarealer omfattende flere ejendomme, henvises til § 7,  

 stk. 1, nr. 5, som er nærmere omtalt nedenfor.
 Endelig er der angivet følgende krav til de enkelte boligers indretning:
 Man skal gøre opmærksom på, at der ved ombygninger efter  

 bygningsreglementets bestemmelser kan ses bort fra kravet om mindst eöt  

 beboelsesrum på 18 m2 i følgende tilfælde:
 - Ved ombygning af beboelseslejligheder med 2 beboelsesrum er det  

 tilstrækkeligt, at de to rum har et samlet gulvareal på mindst 24 m2.
 - Ved ombygning af beboelseslejligheder med mere end 2 beboelsesrum er det  

 tilstrækkeligt, at lejligheden indeholder mindet eöt beboelsesrum på 15  

 m2.
 For køkkener fastsætter bygningsreglementet en ombygningsbestemmelse,  

 hvorefter arealet kan være 6 m2 under forudsætning af, at rumfanget er mindst  

 15 m3. Det er endvidere fastsat, at der ved ombygninger kan ses bort fra  

 kravet om en fri afstand ud for arbejdspladser og opbevaringspladser på 1,1  

 m, når rummet indrettes hensigtsmæssigt under hensyn til brugen.
 Hertil bemærkes, at ventilationen efter bygningsreglementet ved  

 ombygninger af wc-rum, baderum eller køkkener kan etableres ved opsætning af  

 en mekanisk ventilator f.eks. i et vindue eller i ventilationskanal til  

 ydervæg, idet ombygningsbestemmelser tillader, at afkastningsluften ledes til  

 det fri gennem ydervæg, når dette sker til mindst mulig gene.
 Disse krav er for en stor dels vedkommende lempede i forhold til de krav,  

 der stilles til nybyggeriet.
 Ved modernisering af ældre ejendomme vil det ofte være umuligt at indrette  

 boliger i overensstemmelse med de krav, der efter bygningsreglementet stilles  

 til nybyggeri.
 Bygningsreglement 1982 indeholder da også som bl.a. angivet under en række  

 af fornævnte krav, for ombygninger bestemmelser, som er lempede i forhold til  

 bestemmelserne for nybyggeri, og som kommunalbestyrelsen som  

 bygningsmyndighed har mulighed for at kræve opfyldt i større eller mindre  

 omfang i de konkrete tilfælde, hvor ombygning kræver byggetilladelse.
I den som bilag optrykte bekendtgørelse om kvalitetsnormer for  

 beboelsesejendomme, er i § 2 herudover fastsat yderligere krav.
Det drejer  

 sig dels om afhjælpning af kondemnable forhold, dels om ejendommens  

 el-installationer og dels om bygningens indvendige vedligehold. (Der henvises  

 herom nærmere til et kommende cirkulære om byfornyelseslovens kap.
VIII  

 (kondemnering m.v.)).
Det er fastsat, at ejendommens el-installationer skal være i en forsvarlig  

 stand.
Dette indebærer, at el-installationerne skal være i en sådan stand, at  

 de ikke medfører brand- eller berøringsfare.
Der henvises således til  

 stærkstrømsreglementets bestemmelser i afsnit 11, § 3.2.1., hvorefter ejeren  

 er ansvarlig for installationens tilstand og vedligeholdelse og skal lade  

 fejl og mangler afhjælpe og træffe foranstaltninger for at hindre, at fejl og  

 mangler kan foranledige fare for personer eller gods.
Man må herunder ikke  

 mindst være opmærksom på, at ekstrabeskyttelsesforanstaltninger som  

 jordforbindelse m.m. er i lovlig stand.
Hvis et rum skifter anvendelse, som f.eks. ved indretning af badeværelse,  

 skal den forhåndenværende installation i henhold til stærkstrømsreglementets  

 afsnit 11, § 3.1.2 bringes i overensstemmelse med den nye anvendelse og  

 beskaffenhed.
Det bør i øvrigt påses, at el-installationerne ikke er så  

 nedslidte, at de udgør en sikkerhedsmæssig risiko.
Såfremt dette er  

 tilfældet, bør manglerne afhjælpes.
Der kan endvidere være tale om, at  

 el-installationerne er så forældede eller sparsomme, at det kan være  

 nødvendigt at supplere dem.
Foranstaltningerne bør dog under alle  

 omstændigheder begrænses til det, der er nødvendigt for at sikre, at  

 el-installationerne er i en sikkerhedsmæssig forsvarlig stand.
Der er endvidere åbnet adgang til at stille krav om, at mangler ved  

 bygningens indvendige vedligehold søges afhjulpet.
Der er ikke i  

 almindelighed adgang til i en byfornyelses- eller boligforbedringsbeslutning  

 at medtage indvendig vedligeholdelse af boliger i området.
Det synes dog  

 rimeligt at åbne adgang for, at væsentlige vedligeholdelsesmæssige mangler,  

 der f.eks. skyldes misligholdelse gennem en årrække, kan søges afhjulpet.
Det  

 samme gælder arealer uden for selve boligerne, f.eks. trappegange.
Det  

 forudsættes, at bestemmelsen kun anvendes i yderst begrænset omfang, hvor det  

 skønnes absolut påkrævet at forlange afhjælpning af helt ekstraordinære og  

 væsentlige vedligeholdelsesmæssige mangler.
Forbedring af erhvervsejendomme 6. Som tidligere nævnt skal et byfornyelsesområde  

 indeholde et overvejende antal eksisterende boliger, som har behov for  

 forbedring.
Findes der herudover i området bebyggelse, der ikke indeholder  

 beboelse, kan denne imidlertid ifølge § 7, stk. 1, nr. 4, også kræves  

 forbedret, dog kun for så vidt angår visse af normerne i § 3, nemlig nr. 1-6,  

 samt normerne i bekendtgørelsen om kvalitetsnormer for beboelsesejendomme §  

 2, nr. 1 og 2. Normerne i lovens § 3, nr. 1-6, samt bekendtgørelsens § 2, nr.  

 1 og 2, vedrører dels konstruktive, brandsikringsmæssige, opvarmningsmæssige  

 og energibesparende forhold, dels ydre vedligeholdelse af de ubebyggede  

 arealer, dels kondemnable forhold samt endelig afhjælpning af mangler ved  

 ejendommens almindelige elinstallationer.
Hensigten med denne bestemmelse har  

 primært været at give mulighed for at kræve og give støtte til forbedring af  

 egentlig erhvervsbebyggelse, men alene for så vidt angår de bygningsmæssige  

 forhold, hvorimod eventuelle produktionsanlæg m.v. ikke kan forbedres med  

 offentlig støtte.
Det har endvidere ikke været hensigten at give mulighed for at yde støtte  

 til istandsættelse og forbedring af offentlig bebyggelse, f.eks. kommunal  

 institutionsbebyggelse.
Andre former for bebyggelse uden beboelse kan  

 eventuelt forbedres efter disse bestemmelser, medmindre der er tale om  

 bebyggelse, hvor det offentlige har en ikke uvæsentlig indflydelse på  

 driften.
Fællesarealer og fællesanlæg 7. Endelig kan en byfornyelsesbeslutning efter § 7,  

 stk. 1, nr. 5, indeholde bestemmelser om tilvejebringelse og drift af  

 fællesarealer og fællesanlæg, som f.eks. beboerlokaler, varmecentral,  

 fællesvaskeri og gårdanlæg.
For gårdanlæggets vedkommende må det nøje vurderes, hvilken standard et  

 sådant anlæg skal have.
F.eks. kan der som led i byfornyelsen blot etableres  

 et såkaldt »skrabet« anlæg, hvor der kun skabes befæstede arealer  

 og grønne områder, mens den videre udbygning af anlægget udskydes og først  

 senere udbygges til et endeligt haveanlæg efter aftale mellem ejere og  

 lejere.
Men der er ikke noget i vejen for, at et videre udbygget anlæg  

 etableres allerede som led i gennemførelse af en byfornyelsesbeslutning.
 Uanset hvorledes gårdanlægget udformes, vil det sædvanligvis være  

 nødvendigt, at der på de pågældende ejendomme tinglyses servitut om, at  

 arealerne er udlagt til fælles opholdsareal, og at vedligeholdelse og drift  

 af anlægget påhviler ejerne, som skal indgå i et lav om fællesarealernes  

 drift.
Ved udlæg af friarealer til bestående bebyggelse må man være opmærksom på,  

 at det ikke altid er hensigtsmæssigt at søge de friarealprocenter,  

 lokalplanen angiver, opfyldt fuldt ud.
Blandt andet må det - som nævnt under  

 afsnit II - ved afgørelsen af, om en bebyggelse bør nedrives, f.eks. for at  

 opnå en øget friarealprocent, indgå i overvejelserne, at omkostningerne ved  

 nedrivning af bygninger af god kvalitet ofte ikke står mål med de umiddelbare  

 fordele ved nedrivning.
Lokalplanbestemmelser og myndighedskrav 8. Bestemmelserne i byfornyelseslovens § 7, stk. 2, 1.  

 og 2. pkt., indeholder hjemmel til, at kommunalbestyrelsen i  

 byfornyelsesbeslutningen forlanger visse nærmere angivne  

 lokalplanbestemmelser opfyldt.
De bestemmelser, der er nævnt i det første punktum, angår krav til selve  

 bebyggelsen.
Det er bestemmelser om lejlighedssammenlægning, isolering mod  

 støj, afhjælpning af andre ulemper, eller særlige krav til udformningen af  

 ombygnings- og forbedringsarbejder, og disse krav kan altså kun medtages i en  

 byfornyelsesbeslutning, hvis der er udarbejdet lokalplanbestemmelser herom.
Bestemmelserne i 2. punktum handler om bebyggelsens anvendelse.
Det er  

 lokalplanbestemmelser, der udlægger bebyggelse eller dele af bebyggelse til  

 erhverv, der skal tilgodese bydelens forsyning med servicefunktioner.
Den særlige betydning af bestemmelserne i byfornyelseslovens § 7, stk. 2,  

 er, at kommunalbestyrelsen ved anvendelse af bestemmelserne kan få iværksat  

 en gennemførelse af lokalplanbestemmelserne.
Kommuneplanloven indeholder  

 generelt ikke nogen handlepligt, og vedtagelsen af en lokalplan er ikke til  

 hinder for, at den hidtidige lovlige anvendelse af en ejendom kan fortsætte.  

 Bestemmelserne i en lokalplan bliver derfor normalt kun realiseret i  

 forbindelse med opførelse af ny bebyggelse eller større ombygninger og  

 anvendelsesændringer.
De lokalplanbestemmelser om anvendelsen, der har interesse i denne  

 sammenhæng, må ret detaljeret fastlægge anvendelsen af en nærmere angiven  

 bebyggelse eller dele heraf til lokale serviceformål.
Ellers kan  

 byfornyelseslovens § 7, stk. 2, ikke bringes i anvendelse.
 På den anden side er der en grænse for, hvor detaljeret der kan træffes  

 bestemmelser om anvendelsen af enkelte bygninger i medfør af  

 kommuneplanlovens § 18.
 Den nøjagtige grænse for detaljeringsgraden kan ikke fastlægges.
Bestemmelserne kan dog udformes således, at nærmere angivne ejendomme,  

 eller f.eks. stueetager i bebyggelsen inden for et område, fastlægges til  

 lokale servicefunktioner.
Det kan f.eks. være bestemmelser om butikker til  

 områdets forsyning med dagligvarer og mindre håndværksvirksomheder med  

 butikker i tilknytning hertil.
Udtrykket »erhvervsvirksomheder, der skal tilgodese bydelens  

 forsyning med servicefunktioner«, må forstås bredt.
Der tænkes på  

 virksomheder, som er nødvendige og hensigtsmæssige i det pågældende område,  

 dvs. ikke alene butikker til daglige fornødenheder, men også små værksteder,  

 som ikke volder gene, og som det kan være praktisk at have i lokale områder.  

 Der vil således ikke alene bliver tale om rene servicevirksomheder, men også  

 mindre fremstillingsvirksomheder efter en konkret vurdering af behovet for  

 sådanne virksomheder i området.
Endvidere kan medtages virksomheder, hvis  

 forbliven i bydelen er afgørende for deres fortsatte eksistens.
Andre krav, som kommunalbestyrelsen ifølge gældende planer eller anden  

 lovgivning har hjemmel til at forlange opfyldt, kan ifølge § 7, stk. 2, 3.  

 pkt., ligeledes medtages i en byfornyelsesbeslutning.
Dette betyder, at  

 kravene bliver en del af byfornyelsesbeslutningen, således at der herefter  

 vil kunne ydes økonomisk støtte efter byfornyelsesloven til gennemførelse af  

 kravene.
Ejendomme, der skal rådes over 9. Ifølge lovens § 7, stk. 3, skal det i en  

 byfornyelsesbeslutning angives, hvilke ejendomme eller dele af ejendomme det  

 er nødvendigt for kommunen at råde over for at gennemføre byfornyelsen.
Det  

 skal endvidere anføres, hvilke arbejder der kan udføres særskilt af den  

 enkelte ejendoms ejer.
Endelig skal det anføres, hvilke arbejder der kun kan  

 gennemføres for flere ejendomme under eöt, og i så fald skal det  

 udtrykkeligt angives om dette så indebærer, at arbejderne skal udføres af  

 kommunen for ejernes regning, eller om de pågældende ejere selv skal kunne  

 gennemføre disse fællesarbejder.
 Hvorvidt det vil være nødvendigt at råde over en ejendom til gennemførelse  

 af en byfornyelsesbeslutning vil ganske afhænge af, hvad det er for arbejder,  

 der ifølge beslutningen skal gennemføres på den pågældende ejendom.
Det vil normalt være nødvendigt at råde over de bygninger, som skal  

 nedrives.
Der er dog ikke noget i vejen for, at ejeren selv kan stå for  

 nedrivning af mindre bygninger.
I hvilket omfang der skal rådes over  

 bygningerne, må kommunen udtrykkeligt tage stilling til i  

 byfornyelsesbeslutningen.
Hvis hele bebyggelsen på en ejendom skal nedrives,  

 vil det formentlig altid være nødvendigt for kommunen at råde over ejendommen  

 som helhed.
Hvis kun en del af bebyggelsen skal nedrives, vil det som regel  

 ikke være nødvendigt at råde over ejendommen som helhed.
 I det omfang byfornyelsesbeslutningen foreskriver forbedring af  

 omgivelserne ved tilvejebringelse af fællesarealer m.v., vil der typisk være  

 tale om arbejder, der kun kan gennemføres for flere ejendomme under eöt.  

 Der må herefter i det konkrete tilfælde tages stilling til, om ejerne af de  

 implicerede ejendomme kan forventes at ønske og være i stand til at  

 gennemføre disse fælles arbejder efter fælles overenskomst eller om  

 arbejderne kun vil kunne gennemføres, såfremt de udføres af kommunen for  

 ejernes regning.
For så vidt angår bestemmelser i byfornyelsesbeslutningen om forbedring af  

 bebyggelsen, herunder boligbebyggelsen, i området, må det i det konkrete  

 tilfælde vurderes, i hvilket omfang gennemførelsen af sådanne arbejder  

 nødvendiggør, at kommunen råder over de pågældende ejendomme.
Dette vil som  

 generelt udgangspunkt være tilfældet, såfremt der er tale om en  

 gennemgribende ombygning, hvorimod f.eks. istandsættelsesarbejder eller andre  

 mindre indgribende arbejder typisk vil kunne udføres af den pågældende ejer  

 selv.
Som momenter, der kan indgå i denne vurdering i det konkrete tilfælde,  

 kan peges på, at såfremt det er nødvendigt at genhuse beboerne, uanset den  

 konkrete årsag hertil, så vil dette normalt indikere, at der er tale om så  

 gennemgribende arbejder, at kommunen skal råde over ejendommen.
 Tilsvarende kan det forhold, at der er tale om meget bekostelige arbejder  

 eller arbejder, som medfører et ikke ubetydeligt ombygningstab, tale for, at  

 ombygningen bør gennemføres således, at kommunen råder over ejendommen.
Ved denne vurdering må der imidlertid lægges betydelig vægt på ejerens  

 stilling, dvs. ejerens tilkendegivelser og hans muligheder for at gennemføre  

 de pågældende arbejder.
Hvis ejeren erklærer, at han selv ønsker at  

 gennemføre arbejderne, vil formodningen normalt være for, at det ikke vil  

 være nødvendigt at råde over ejendommen, men kommunen må selv i tilfælde af  

 en sådan erklæring foretage en selvstændig vurdering af, hvorvidt ejeren  

 skønnes at være i stand til at gennemføre en større ombygningssag, såvel  

 økonomisk som administrativt.
Foreligger der ikke påviselige holdepunkter for  

 en modsat antagelse, må det således overlades ejeren at forestå  

 ombygningssagen.
Ejeren vil f.eks. kunne fremkomme med den ovennævnte  

 erklæring i form af bemærkninger eller indsigelser til byfornyelsesforslaget,  

 når det efter § 9, stk. 3, bliver offentliggjort.
Ikke alene vedrørende forbedringer af den eksisterende bebyggelse, men  

 også for så vidt angår udtynding af bebyggelsen og forbedringer af  

 omgivelserne gælder det, at spørgsmålet om,hvorvidt det er nødvendigt at råde  

 over ejendommene, og hvorvidt arbejderne skal gennemføres på flere ejendomme  

 under eöt, bør søges endeligt afklaret inden kommunen træffer endelig  

 beslutning om byfornyelse.
Derfor er det nødvendigt, at udtrykkelige  

 bestemmelser herom er indeholdt i det forslag til byfornyelsesbeslutning, som  

 ifølge § 9, stk. 3, skal offentliggøres.
Foruden offentliggørelsen skal dette  

 forslag efter § 9, stk. 5-6, direkte tilsendes ejendommenes ejere med  

 oplysning om, at der kan fremsættes indsigelse mod og ændringsforslag til den  

 planlagte beslutning.
I denne fase kan ejerne fremkomme med indsigelse netop  

 mod den del af byfornyelsesbeslutningen, der går ud på, hvilke ejendomme der  

 skal rådes over, og hvilke arbejder der skal gennemføres for flere ejendomme  

 under eöt.
Der bør således på dette tidspunkt ske en drøftelse af dette  

 spørgsmål mellem kommunen og de ejere, som ikke umiddelbart er enige i de  

 foreslåede bestemmelser i byfornyelsesbeslutningen, og spørgsmålet om, hvilke  

 ejendomme der skal rådes over, bør være gennemdrøftet, overvejet og endeligt  

 afklaret i kommunen, inden kommunen efter udløbet af indsigelsesfristen  

 træffer byfornyelsesbeslutning efter § 9, stk. 8, jfr. § 7, stk. 1.
Hvis det foreskrives, at der skal rådes over en ejendom, kan ejeren efter  

 lovens § 11 forlange, at kommunen overtager ejendommen.
For erhvervsejendomme  

 kan dette krav fremsættes allerede, når forslaget til byfornyelsesbeslutning  

 er offentliggjort, jfr. nærmere § 11, stk. 2.
 Hvis en ejer er uenig i byfornyelsesbeslutningens angivelse af, hvilke  

 ejendomme der skal rådes over, og hvilke arbejder der skal gennemføres på  

 flere ejendomme under eöt, er der efter lovens § 24 mulighed for at anke  

 dette spørgsmål til byfornyelsesnævnet, efter at byfornyelsesbeslutning er  

 truffet af kommunen.
Tidsfølge 10. Efter lovens § 7, stk. 4, skal kommunen angive en  

 tidsfølge for den faktiske gennemførelse af de enkelte dele af  

 byfornyelsesbeslutningen.
Kommunen må herved tage hensyn til eventuelle  

 ønsker herom, fremsat af beboerne efter offentliggørelsen af forslaget til  

 byfornyelsesbeslutning.
Det kan f.eks. foreskrives i tidsfølgen, at  

 gårdanlægget skal etableres så tidligt som muligt, dvs. før gennemførelse af  

 de forbedringer for de enkelte ejendomme, som kan foretages uden at berøre  

 gårdanlægget, og det kan angives, i hvilken rækkefølge ombygningerne påregnes  

 at ske.
Genhusning 11. En byfornyelsesbeslutning skal være ledsaget af en  

 redegørelse om genhusning, jfr. § 7, stk. 5. Det må imidlertid fremhæves, at  

 det i § 9, stk. 1, 1. pkt., er fastsat, at allerede den første  

 offentliggørelse skal indeholde oplysning om de påtænkte principper for  

 genhusning, f.eks. hvilke typer lejligheder, der påregnes anvendt til  

 genhusning, og hvorvidt genhusningen agtes gennemført ejendom for ejendom,  

 eller mere spredt, efterhånden som det bliver muligt at tilbyde de enkelte  

 beboere lejligheder, der svarer til deres behov og ønsker.
Beboerne vil  

 således få mulighed for at fremsætte indsigelser herimod, og sådanne  

 tilkendegivelser skal indgå i kommunens overvejelser, inden kommunen udformer  

 den endelige redegørelse for genhusning efter § 7, stk. 5.
Erhvervsvirksomheder 12. Foruden de ovenfor nævnte bestemmelser om  

 tilvejebringelse af lokaler til lokale erhverv, indeholder loven også  

 bestemmelser vedrørende de erhvervsvirksomheder, som i forvejen findes i  

 området.
 Således er det fastsat i § 7, stk. 5, at en byfornyelsesbeslutning skal  

 være ledsaget af en redegørelse for, hvilke erhvervsvirksomheder der berøres  

 af beslutningen, hvilke problemer dette medfører f.eks. med hensyn til  

 udflytning og behov for erstatningslokaler, samt hvorledes disse problemer  

 kan tænkes løst.
Baggrunden herfor er, at den stigende aktivitet inden for sanering og  

 byfornyelse medfører væsentlige problemer for erhvervsvirksomheder, specielt  

 de virksomheder som må rømme deres lokaler, fordi byfornyelsesområdets  

 bebyggelse må udtyndes, for at der kan tilvejebringes rimelige friarealer for  

 beboerne.
Med bestemmelsen i § 7, stk. 5, har det derfor været hensigten at  

 understrege, at disse problemer bør inddrages allerede i kommunalbestyrelsens  

 overvejelser omkring byfornyelsesbeslutningen og lægges ud til debat.
Bestemmelsen forudsætter, at der sker en registrering af virksomhederne i  

 et byfornyelsesområde, f.eks. med hensyn til art, størrelse (m2), antal  

 beskæftigede samt mulighed for fortsat forbliven i området både for så vidt  

 angår pladskrav, trafikbelastning og øvrig miljømæssig påvirkning.
Denne  

 registrering må indgå i en afvejning af behovet for, at virksomhederne  

 flytter f.eks. på grund af nedrivning af bebyggelse eller bebyggelsens  

 overgang til anden anvendelse.
Der må herefter gives et oplæg til, hvilke  

 virksomheder der efter deres art og størrelse kan blive i andre lokaler i  

 området eller et tilgrænsende område, og hvilke virksomheder der bør  

 lokaliseres uden for områder med beboelse.
 Kommunalbestyrelsen har ikke efter byfornyelsesloven pligt til at anvise  

 erstatningslokaler til erhverv, som må flytte i forbindelse med  

 gennemførelsen af en byfornyelsesbeslutning, men det forudsættes - som nævnt  

 ovenfor - at kommunalbestyrelsen via kommune- og lokalplanlægningen bidrager  

 til, at der findes et rimeligt udbud af erhvervslokaler, som bl.a. kan  

 anvendes til erstatningslokaler såvel i byfornyelsesområderne som i egentlige  

 erhvervsområder.
 For at mindske problemerne for virksomheder, der må flytte i forbindelse  

 med gennemførelse af en byfornyelsesbeslutning, er der i loven endvidere  

 optaget en række støtteregler, som skal nævnes kort.
 Kommunalbestyrelsen har således adgang til i et byfornyelsesområde at  

 fastsætte en lavere leje for erhvervslokaler, der er egnede til anvendelse  

 for virksomheder, der skal tilgodese bydelens forsyning med servicefunktioner  

 (§ 64), og virksomheder, der ikke har krav på en egentlig erstatning på grund  

 af flytningen, kan få en godtgørelse for tab på inventar og installationer,  

 driftstab i flytteperioden og flytteudgifter (§ 37). Herudover kan  

 erhvervslejere få støtte til huslejen i erstatningslokalerne (§ 47). Endelig  

 er der - for at muliggøre flytning på det for virksomhederne mest gunstige  

 tidspunkt - givet adgang til at støtte virksomheder, der flytter efter  

 offentliggørelse af en byfornyelsesbeslutning, men inden rømning af lokalerne  

 er nødvendig, dels med økonomisk godtgørelse (§ 37), dels ved hjælp af  

 betaling af evt. dobbelt leje for erhvervslejere (§ 40, stk. 2) og dels ved  

 kommunens overtagelse af erhvervsejeres hidtidige lokaler (§ 11, stk. 2).
