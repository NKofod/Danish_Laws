Indledning Anhugning er omfattet af arbejdsministeriets bekendtgørelse nr. 323 af 7.  

 juli 1983 om arbejdets udførelse og arbejdsministeriets bekendtgørelse nr. 43  

 af 22. januar 1981 om tekniske hjælpemidlers indretning og anvendelse.
 Denne anvisning giver nærmere retningslinier for udførelsen af anhugning i  

 forbindelse med løft, transport og afsætning af en byrde.
 Anhugning skal udføres i overensstemmelse med denne anvisning eller på  

 anden måde, der er mindst lige så forsvarlig.
 Anvisningen erstatter publikation 50/1975 om anvisninger for anhuggere.
 Anvisningen er udarbejdet af direktoratet for arbejdstilsynet og har været  

 forelagt for arbejdsmiljørådet.
1. Tilrettelæggelse og instruktion 1.1 Anhugningsarbejdet skal tilrettelægges, så hverken anhugger eller  

 andre udsættes for fare, og hverken hejseredskab eller anhugningsmateriel  

 bliver overbelastet eller beskadiget.
 1.2 Der skal være hensigtsmæssigt og tilstrækkeligt anhugningsmateriel til  

 rådighed.
1.3 Ved store og vanskelige løft kræves normalt detaljeret  

 tilrettelæggelse og ofte brug af specielt anhugningsmateriel.
Det gælder fx  

 betonelementer og byrder, der skal vendes i luften, serieløft, det vil sige  

 løft af mange helt ens byrder, og samløft med flere kraner samtidigt.
1.4 Løft af byrder, der i sig selv er farlige, kræver særlige  

 forholdsregler til beskyttelse af de beskæftigede.
Det gælder fx varme eller  

 glødende emner, stærkt støvende giftige eller eksplosive stoffer, beholdere  

 med indhold under højt tryk og stoffer, der kan afgive farlig stråling.
 1.5 En anhugger skal være fyldt 18 år.
 1.6 Anhuggeren skal være instrueret i forsvarlig udførelse af arbejdet.  

 Instruktionen skal være i overensstemmelse med denne anvisning og skal  

 desuden omfatte de særlige foranstaltninger, der kræves ved det enkelte  

 anhugningsarbejde.
2. Almene retningslinier 2.1 Anhuggeren skal følge de givne instrukser og vejledninger.
Opstår der  

 tvivl om fx byrdens vægt, anhugningens forsvarlighed eller andre forhold,  

 skal anhuggeren standse arbejdet og rådføre sig med sin nærmeste foresatte  

 eller eventuelt kranføreren.
Hvis løftet er påbegyndt, skal byrden sænkes til  

 nærmeste, sikre hvileposition.
Tegngivning Det er vigtigt, at tegngivningen til kranføreren ikke er til at misforstå  

 og altid er den samme.
Derfor skal ovenstående tegn altid anvendes.
 Tegnet for hurtigt stop kan betragtes som et nødstop og skal derfor altid  

 respekteres af kranføreren, uanset hvem der giver tegnet.
2.2 Anhuggeren skal til enhver tid under arbejdet kunne opnå en sikker  

 kontakt med kranføreren enten ved direkte eller via signalmand (lugemand),  

 eller eventuelt gennem radio og fjernsyn.
Anvender anhuggeren tegngivning med  

 håndsignaler, skal tegnene i fig. 1. benyttes.
2.3 Er der flere anhuggere om samme løfteopgave, skal der i forvejen  

 træffes aftale om, hvem der giver tegn til kranføreren.
Kranføreren må  

 herefter kun rette sig efter tegngivning fra den udpegede anhugger, se dog  

 bemærkningen om hurtig stop under fig. 1.
 2.4 Ingen må opholde sig på en byrde, der er anhugget og løftet fra  

 underlaget.
 2.5 Anhuggere skal bære hovedværn og fodværn.
 2.6 Er der risiko for håndskader, fx ved arbejde med tynde metalplader,  

 uafgratede metalemner eller glas, skal der bruges egnede arbehdshandsker.
 2.7 Ved arbejde med farligt gods kan andre personlige værnemidler være  

 påkrævet, fx åndedrætsværn.
3. Anhugning af byrden 3.1 Anhugningsmateriel med synlige mangler må ikke benyttes.
Hvis  

 anhuggeren er vidende om, at materiellet har været udsat for overbelastning  

 eller stærk varme, må det heller ikke benyttes.
Dette gælder også  

 engangsstropper og andet anhuggermateriel, der følger med byrden.
3.2 En byrde må ikke anhugges så den under løftet berører hejsetov eller  

 -kæde.
Hejsetov eller -kæde må ikke slås om byrden.
3.3 Anhugningsmateriel må ikke overbelastes.
Anhuggeren skal være fuldt  

 fortrolig med den mærkning - eventuelt med kode - som oplyser om  

 anhugningsmateriellets største tilladte belastning.
 3.4 Anhugningsmateriel må kun bruges til det, det er beregnet til, f.eks.  

 må en pladehage ikke bruges som krog.
3.5 Ved anvendelse af to eller flere stropper af tov, kæde eller bånd skal  

 der tages hensyn til stropvinklen.
Se fig. 2.
 Stropvinklen må ikke overstige 120 grader.
 3.6 Hvis byrden har tydelige fastgøringssteder for anhugningsmateriel, fx  

 øjer eller huller for kroge eller stropper, skal de bruges.
 3.7 Angivelse på byrden om anhugning skal følges.
3.8 Anhugning skal udføres, så byrden ikke kan skride, kæntre, komme i  

 farlig svingning eller falde af.
Anhugningsmateriel, der bliver slået om  

 byrden, skal sanses omhyggeligt, så byrden ikke kan glide.
 3.9 Anhugningsmateriel skal beskyttes mod skarpe kanter på byrden.
 3.10 Anhuggeren skal fæstne anhugningsmateriellet til krankrogen, så det  

 under løftet ikke kan skride eller hægtes af.
 3.11 Der må ikke anhugges i bindsler eller lignende materiel, der kun  

 tjener til at holde byrden sammen.
4. Løft af byrden 4.1 Der må kun løftes i byrder, der er fritliggende.
Forsøg på at løfte en  

 fastfrosset eller delvis nedgravet byrde kan medføre farlige og helt  

 uberegnelige påvirkninger af hejseredskabet og anhugningsmateriellet.
4.2 Løft skal udføres lodret.
Hvis en byrde ikke ligger frit for lodret  

 løft, skal den, inden løftet udføres, på forsvarlig måde anbringes, så den  

 kan løftes lodret.
En byrde må ikke med et skråt træk slæbes hen over  

 underlaget, inden løftet eller samtidig med, at løftet påbegyndes.
Der kan  

 ellers ske overbelastning af hejseredskabet, beskadigelse af  

 anhugningsmateriellet, og en byrde vil meget let, i samme øjeblik, den  

 begynder at lette fra underlaget, kunne komme i helt uforudsete svingninger.
 4.3 Genstande, der ligger løst på byrden, og som kan falde ned under  

 transporten, skal fjernes inden løft.
4.4 Umiddelbart inden løftet skal anhuggeren sikre sig, at der ikke er  

 personer i farlig nærhed af byrden.
Specielt når der er flere anhuggere om  

 samme løfteopgave, skal den anhugger, hvis opgave det er at give tegn til  

 kranføreren, sikre sig, at de andre anhuggere er helt klar af byrden, før han  

 giver tegn til løft.
4.5 Straks efter løftet er påbegyndt, skal anhuggeren sikre sig, at  

 anhugningen er i orden, at byrden er i balance og ikke fisker eller kommer i  

 farlig svingning.
Byrden kan ændre form, efter at løftet er påbegyndt, f.eks.  

 sække og løse bundter af stænger.
Det kan være nødvendigt at standse løftet,  

 når byrden har sluppet underlaget, og udføre en ekstra sansning eller anden  

 justering af anhugningen.
5. Transport af byrden 5.1 Under hele transporten skal anhuggeren holde øje med byrden og dens  

 anhugning og straks gribe ind på forsvarlig måde, hvis der opstår fejl eller  

 farlige situationer.
 5.2 Under byrdens transport skal anhuggeren varsko personer, der kan komme  

 under byrden eller i farlig nærhed af den.
5.3 Hvis byrden transporteres i lav højde, bør anhuggeren følge den under  

 transporten og, om nødvendigt, styre byrden.
Er der risiko for, at anhuggeren  

 under transport af byrden kan komme i klemme mellem byrden og faste genstande  

 eller kranens konstruktion, skal der anvendes styrelinie.
6. Afsætning af byrden 6.1 Anhuggeren skal sikre sig, at byrden afsættes sikkert, og at frigøring  

 først sker, når byrden er betryggende anbragt, understøttet og sikret mod  

 væltning.
 6.2 Anhugningsmateriellet skal holdes stramt, medens der foretages en  

 nødvendig afstivning af byrden.
 6.3 Byrden skal anbringes på en sådan måde, at anhugningsmateriellet kan  

 fjernes, uden at anhuggeren (eller andre personer) kommer i fare, og uden at  

 anhugningsmateriellet lider overlast.
 6.4 På områder med skinnekørende anlæg, må byrder ikke anbringes nærmere  

 end 0,5 m til de bevægelige dele af de skinnekørende konstruktioner.
 6.5 Anhugsmateriel, som efter brugen skal returneres med kranen, skal  

 ophænges forsvarligt i krankrogen, og anhuggeren skal sikre sig, at det ikke  

 kan fiske.
 6.6 Anhuggeren skal straks tage anhugningsmateriel ud af brug, hvis det er  

 blevet beskadiget under brugen.
