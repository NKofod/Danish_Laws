Klage  

 over, at diagnosen fæokromocytom ikke blev stillet på et tidligere tidspunkt Nævnet fandt grundlag for at kritisere overlæge A for  

 hans behandling af patienten i perioden fra den 14. maj til den 19. november  

 2001 på medicinsk afdeling.
 På baggrund af, at der var normal holtermonitorering  

 med enkelte spredte ekstra hjerteslag var det nævnets opfattelse, at overlæge  

 A  

 på dette tidspunkt, den 14. maj 2001, burde have overvejet om anfaldene kunne  

 skyldes andet end øget hjertefrekvens.
 På baggrund af at patienten blev grundigt undersøgt af  

 en kardiolog, hvor der ikke blev fundet kardiologisk forklaring på  

 anfaldsfænomenerne,  

 er det nævnets opfattelse, at overlæge A burde have overvejet andre årsager  

 til  

 patientens anfaldsfænomener fra den 14. maj 2001. Det var videre nævnets  

 opfattelse, at overlæge A burde have foretaget måling for katakolaminer i  

 urinen.
 Nævnet fandt ikke grundlag for at kritisere overlæge B  

 for hans behandling den 5. marts 2001 på medicinsk afdeling.
 Det var Patientklagenævnets opfattelse, at det på  

 baggrund af patientens symptomer var i overensstemmelse med almindelig  

 anerkendt faglig standard tidligt i forløbet at foretage holtermonitorering.  

 Idet den først foretagne holtermonitorering kun var over 6 timer, var det  

 ligeledes nævnets opfattelse, at det var i overensstemmelse med anerkendt  

 faglig standard at iværksætte ny holtermonitorering over en længere periode.
