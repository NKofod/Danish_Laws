Registreringsafgift  

 af motorkøretøjer - landsskatteretskendelser - mindstebeskatningspris Det er besluttet ikke at indbringe tre  

 landsskatteretskendelser af 28. november 2002 om afgiftsberigtigelse af nye  

 køretøjer for domstolene.
Sagerne drejede sig om afgiftsberigtigelse af nye  

 køretøjer, som af forhandlervirksomhederne er solgt til bruger til en pris  

 svarende til den anmeldte standardpris, men hvor den faktiske og fakturerede  

 pris for bilerne fra importørvirksomheden til forhandlervirksomhederne ikke  

 svarer til den, der danner baggrund for den anmeldte standardpris.
Prisen fra  

 importøren er højere end den, der indgår i den anmeldte standardpris, hvilket  

 indebærer, at den faktiske forhandleravance nedsættes, og at importøravancen  

 forhøjes.
 Landsskatterettens kendelser går ud på, at man  

 ikke finder grundlag for at opkræve yderligere afgift, idet der ikke i  

 registreringsafgiftsloven stilles krav om fordeling af den lovpligtige  

 samlede  

 mindsteavance mellem importørvirksomheden og forhandlervirksomheden, når  

 køretøjerne sælges til en pris, der svarer til den anmeldte pris efter  

 standardprissystemet, jf. lovens § 8, stk. 1, om køretøjets almindelige pris.
Praksisændring Kendelserne indebærer, at den tidligere definition  

 af mindstebeskatningsprisen er ændret med virkning fra 28. november 2002.
 Mindstebeskatningsprisen er nu  

 importørvirksomhedens indkøbspris tillagt en forhandleravance på 9 pct.
 Der henvises i øvrigt til det  

  

 udsendte  

 nyhedsbrev  


.
