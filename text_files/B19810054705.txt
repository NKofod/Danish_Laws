 I medfør af § 8 i lov nr. 100 af 14. marts 1979 om kliniske tandteknikere  

 fastsættes følgende:
 § 1.  Ved nedsættelse, flytning af klinik eller  

 væsentlige ændringer af betydning for virksomheden skal en klinisk  

 tandtekniker inden 14 dage afgive indberetning herom til den  

 embedslægeinstitution eller embedslæge, i Københavns kommune stadslægen, i  

 hvis område virksomheden udøves.
 § 2.  En klinisk tandtekniker, som udøver virksomhed  

 ved ikrafttrædelsen af denne bekendtgørelse, skal foretage indberetning efter  

 reglerne i § 1 inden den 1. april 1982.
 § 3.  Undladelse af foreskreven indberetning straffes  

 med bøde i medfør af § 15, stk. 2, i lov nr. 100 af 14. marts 1979 om  

 kliniske tandteknikere.
 § 4.  Bekendtgørelsen træder i kraft den 1. januar  

 1982.
SUNDHEDSSTYRELSEN, DEN 10. NOVEMBER 1981 P.D.V.
