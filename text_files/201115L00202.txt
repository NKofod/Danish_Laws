Tillægsbetænkning afgivet af Beskæftigelsesudvalget den 20. december 2011 Tillægsbetænkning over Forslag til lov om ændring af lov om aktiv socialpolitik, integrationsloven, lov om en aktiv beskæftigelsesindsats, lov om individuel boligstøtte og forskellige andre love (Ophævelse af starthjælpen, loft over kontanthjælpen, 500-kroners-nedsættelsen, 225-timers-reglen, introduktionsydelsen m.v.) [af beskæftigelsesministeren (Mette Frederiksen)] 1. Ændringsforslag Venstres, Dansk Folkepartis, Liberal Alliances og Det Konservative Folkepartis medlemmer af udvalget har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 21. november 2011 og var til 1. behandling den 25. november 2011. Lovforslaget blev efter 1. behandling henvist til behandling i Beskæftigelsesudvalget.
Udvalget afgav betænkning den 14. december 2011. Lovforslaget var til 2. behandling den 19. december 2011, hvorefter det blev henvist til fornyet behandling i Beskæftigelsesudvalget.
Møder Udvalget har, efter at lovforslaget blev henvist til fornyet udvalgsbehandling, behandlet lovforslaget i 1 møde.
Dispensation fra § 8 a, stk. 2, i Folketingets forretningsorden Udvalget indstiller, at Folketinget dispenserer fra reglen i forretningsordenen om, at 3. behandling først må finde sted, 2 dage efter at tillægsbetænkningen er omdelt.
Spørgsmål Udvalget har under den fornyede behandling af lovforslaget stillet 1 spørgsmål til beskæftigelsesministeren til skriftlig besvarelse, som denne har besvaret.
Samråd Beskæftigelsesudvalget har stillet 1 spørgsmål til beskæftigelsesministeren til mundtlig besvarelse.
Ministeren har besvaret spørgsmålet i et samråd i Beskæftigelsesudvalget den 20. december 2011.
3. Indstillinger Et flertal i udvalget (S, RV, SF og EL) indstiller lovforslaget til vedtagelse i den affattelse, hvori det foreligger efter 2. behandling.
Flertallet vil stemme imod de stillede ændringsforslag.
Et mindretal i udvalget (V, DF, LA og KF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (V, DF, LA og KF):
 1) Nr. 27 udgår.
[»Loftet over kontanthjælpen« afskaffes ikke] 2) Nr. 78 udgår.
[Konsekvensændring som følge af, at »loftet over kontanthjælpen« en ikke afskaffes] Til § 5 3) Nr. 2 udgår.
[Konsekvensændring som følge af, at »loftet over kontanthjælpen« ikke afskaffes] Bemærkninger Til nr. 1-3 Venstre, Dansk Folkeparti, Liberal Alliance og Det Konservative Folkeparti har helt grundlæggende en målsætning om, at det skal kunne betale sig at arbejde, og at flere mennesker skal forsørge sig selv.
V, DF, LA og KF finder det urimeligt, at det for en meget stor gruppe mennesker i Danmark ikke kan betale sig at tage et arbejde.
Det skal altid kunne betale sig at tage et arbejde, og med den af regeringen foreslåede fjernelse af de såkaldte fattigdomsydelser, vil der være langt flere, for hvem det ikke kan betale sig at tage et arbejde.
De af regeringen foreslåede ændringer er samtidig en hån mod alle de danskere, der hver dag arbejder hårdt og betaler en meget stor del af deres løn i skat for at forsørge andre, der hver måned har et større rådighedsbeløb, end netop dem, der finansierer deres eksistens.
V, DF, LA og KF er imod det samlede lovforslag og ønsker med disse ændringsforslag at mindske skaden af lovforslaget.
De stillede ændringsforslag om fastholdelse af kontanthjælpsloftet vil sikre, at tilskyndelsen til at tage et arbejde består for en stor gruppe danskere, der for nuværende er på offentlig forsørgelse.
 Med ændringsforslag nr. 1 og 2 bevares »loftet over kontanthjælpen«, og ved ændringsforslag nr. 3 foreslås, at § 42 a i lov om individuel boligstøtte ikke ophæves, som følge af at kontanthjælpsloftet i §§ 25 b, 25 c, og 25 e i lov om aktiv socialpolitik ikke ophæves.
Ane Halsboe-Larsen (S) Bjarne Laustsen (S) Henrik Sass Larsen (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Jacob Lund (S) Nadeem Farooq (RV) Andreas Steenberg (RV) Finn Sørensen (EL) Eigil Andersen (SF) Özlem Sara Cekic (SF) Annette Vilhelmsen (SF) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Ole Birk Olesen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
