 I medfør af lov nr. 135 af 26. april 1972 om begrænsning af svovlindhold  

 m.v. i brændsel, som ændret ved lov nr. 259 af 26. maj 1976 og § 45, stk. 3 i  

 lov om miljøbeskyttelse, jf. lovbekendtgørelse nr. 85 af 8. marts 1985,  

 fastsættes:
 § 1.  Denne bekendtgørelse omfatter olieraffinaderiers  

 anvendelse af brændsel.
 § 2.  Ved et olieraffinaderi forstås i denne  

 bekendtgørelse, et anlæg for raffinering af mineralolie.
 § 3.  Et olieraffinaderis anvendelse af forskellige  

 former for brændsel, herunder raffinaderigas, må ikke føre til en samlet  

 større svovldioxidudsendelse end svarende til en anvendelse af fuelolie  

 (residualolie) med et indhold af svovl, der ikke overstiger den til enhver  

 tid fastsatte grænse for svovlindhold i fuelolie.
 Stk. 2.  Den i stk. 1 beskrevne grænse for  

 svovldioxidudsendelsen skal beregnes som det vægtede aritmetiske gennemsnit  

 af samtlige målinger i løbet af et kalenderkvartal.
 Stk. 3.  Raffinaderigas må ikke afbrændes via flaren i  

 større omfang end hvad der er driftsmæssigt påkrævet.
 § 4.  Miljøstyrelsen kan meddele dispensation fra  

 bestemmelsen i § 3. Dispensation kan alene meddeles, såfremt ansøgeren  

 dokumenterer at anlægsarbejde skal udføres med henblik på overholdelsen af  

 bestemmelsen i § 3.
 Stk. 2.  Dispensation efter stk. 1 kan højst meddeles  

 for en periode på indtil 3 år efter bekendtgørelsens ikrafttræden.
 Stk. 3.  Miljøstyrelsens afgørelse efter stk. 1 kan ikke  

 indbringes for anden administrativ myndighed.
§ 5.  Beregningen af svovldioxidudsendelsen jf. § 3,  

 stk. 1 baseres på de anvendte brændslers nedre brændværdi.
Måle- og  

 beregningsmetode i øvrigt aftales mellem raffinaderiet og tilsynsmyndigheden.
 § 6.  Ethvert olieraffinaderi har pligt til at føre  

 daglig journal over de anvendte mængder brændsler samt disses svovlindhold.  

 Journalen skal være tilgængelig for tilsynsmyndigheden.
Stk. 2.  Olieraffinaderiet er ligeledes pligtig til at  

 udføre beregninger med henblik på dokumentation af, at det i § 3 stillede  

 krav er overholdt.
Olieraffinaderiet fremsender 1 gang om året denne  

 dokumentation til tilsynsmyndigheden.
 § 7.  Amtsrådet påser at reglerne i §§ 3, og 6  

 overholdes.
 § 8.  Med mindre højere straf er forskyldt efter den  

 øvrige lovgivning straffes med bøde eller hæfte den, der:
 Stk. 2.  For overtrædelse, der begås af aktieselskaber,  

 andelsselskaber eller lignende kan der pålægges selskabet som sådant  

 bødeansvar.
 § 9.  Bekendtgørelsen træder i kraft den 15. juni  

 1987.
