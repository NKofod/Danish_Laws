Bekendtgørelse om udbetaling af en  

 skattefri præmie under den fleksible efterlønsordning I medfør af §§ 74 k, stk. 5, og 75 c, stk. 13, i lov  

 om arbejdsløshedsforsikring m.v., jf. lovbekendtgørelse nr. 587  

 af 10. august 1998, som ændret senest ved lov nr. 278 af 12. maj 1999  

 fastsættes efter forhandling med Landsarbejdsrådet :
 § 1. Et medlem, der opfylder betingelserne for at  

 modtage en præmie efter arbejdsløshedsforsikringslovens  

 § 74 k, kan fra den dag, hvor medlemmet fylder 65 år, anmode sin  

 a-kasse om at få udbetalt den optjente præmie.
 Stk. 2. Et medlem, der opfylder betingelserne for at modtage  

 en præmie efter arbejdsløshedsforsikringslovens § 75 c,  

 stk. 10 - 12, kan fra den dag, hvor medlemmet fylder 67 år, anmode  

 sin a-kasse om at få udbetalt den optjente præmie.
 Stk. 3. Medlemmets anmodning efter stk. 1 eller  

 stk. 2 skal være skriftlig.
 § 2. Når a-kassen har modtaget anmodningen,  

 skal den sikre sig, at betingelserne for udbetaling af præmie er  

 opfyldt, og at der foreligger fornøden dokumentation herfor, jf.  

 bekendtgørelse om fleksibel efterløn.
 Stk. 2. A-kassen beregner herefter præmiens  

 størrelse og overfører beløbet til medlemmets konto i et  

 pengeinstitut.
 Stk. 3. Overførslen skal normalt ske senest 14 dage  

 efter, at a-kassen har modtaget medlemmets anmodning og dokumentation for, at  

 betingelserne for udbetaling af præmie er opfyldt.
§ 3. Senest samtidig med overførslen skal  

 a-kassen sende en opgørelse til medlemmet, hvoraf det fremgår,  

 hvorledes størrelsen af præmien er beregnet.
Opgørelsen  

 skal indeholde en klagevejledning.
 Stk. 2. Hvis der er fradraget i det optjente  

 præmiebeløb for statslige tilgodehavender, jf. § 4, skal  

 fradraget/fradragene være anført i opgørelsen med  

 angivelse af hver enkelt statslig kreditor.
 § 4. Inden overførslen skal a-kassen  

 fradrage beløb, der er anmeldt over for kassen, som statslige  

 tilgodehavender, herunder også a-kassers tilbagebetalingskrav i det  

 omfang, kreditorkassen har ret til refusion fra statskassen, jf. lovens  

 § 86, stk. 4 og 6.
Stk. 2. Hvis der er anmeldt flere statslige tilgodehavender,  

 går skattekrav forud for alle andre krav.
Herefter kommer krav på  

 bidragsbetaling efter lov om inddrivelse af underholdsbidrag og til sidst  

 øvrige statslige krav.
Inden for hver af de tre kategorier skal en  

 eventuel fyldestgørelse ske således, at det først  

 anmeldte krav fyldestgøres først.
 § 5. Samtidig med overførslen til  

 medlemmets konto skal a-kassen overføre eller sende det/de eventuelle  

 beløb, der er fradraget som statslige tilgodehavender, til den  

 statslige myndighed eller den a-kasse, som har anmeldt et krav.
§ 6. Hvis et medlem er afgået ved  

 døden mindst to år efter, at efterlønsbeviset har  

 virkning, indtræder medlemmets dødsbo i medlemmets eventuelle  

 ret til en skattefri præmie.
Præmien kan udbetales, selv om  

 medlemmet ikke opfyldte aldersbetingelsen i § 1.
 Stk. 2. Reglerne i §§ 2 - 5 finder tilsvarende anvendelse  

 ved udbetaling til et dødsbo, jf. dog § 7. Overførslen  

 skal dog ske til en konto, der er anvist af boet, og opgørelsen skal  

 sendes til den, der er berettiget til at tegne boet.
 § 7. Hvis en a-kasse modtager en anmodning om  

 udbetaling af præmie til et dødsbo, skal kassen først  

 sikre sig, at den eller de, der fremsætter anmodningen, har ret til at  

 tegne boet.
 Stk. 2. Hvis anmodningen ikke kommer fra skifteretten eller en  

 bobestyrer efter skifteloven, skal kassen have forevist original  

 skifteretsattest og eventuelle fuldmagter inden udbetalingen til boet.
 § 8. Hvis præmien er uretmæssigt  

 udbetalt, og det skyldes modtagerens groft uagtsomme eller svigagtige  

 forhold, skal beløbet betales tilbage efter reglerne i  

 arbejdsløshedsforsikringslovens § 86.
 § 9. Bekendtgørelsen træder i kraft den 1. juli  

 1999.
