Nr LSF 11 Forslag til Lov om ændring af lov om kommunal udligning og generelle  

 tilskud til kommuner og amtskommuner (Overudligning, ændring af vilkår for  

 kommuner med særlig svagt beskatningsgrundlag, amtskommunalt statstilskud) Fremsat af indenrigsministeren (Thor Pedersen) den 8. juni 1988 Vedtaget ved tredjebehandling den 23. juni 1988 Lov nr. 352 af 01/07/1988 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 464 af 29. juni 1987, foretages  

 følgende ændringer:
 1. § 4, stk. 3, affattes således:
» Stk. 3. Det korrigerede beskatningsniveau efter stk. 1  

 beregnes som kommunens faktiske beskatningsniveau tillagt forholdet mellem  

 hovedstadskommunernes samlede tilskud/tilsvar, der fordeles efter  

 beskatningsgrundlag, og hovedstadskommunernes samlede  

 beskatningsgrundlag.« 2. I § 11 indsættes som stk. 4:
»Stk. 4. Hvis en kommune i hovedstadsområdet er omfattet af reglen i  

 stk. 1, og hvis kommunen yder tilsvar efter § 4, beregnes der et særligt  

 tilsvar for kommunen.
Det særlige tilsvar udgør en tredjedel af forskellen  

 mellem det faktiske grundskyldprovenu og det højest mulige grundskyldprovenu,  

 kommunen med den givne udskrivningsprocent kunne have budgetteret med uden at  

 blive omfattet af reglen i stk. 1.« 3. § 17, stk. 17, affattes således:
» Stk. 17. Tilskuddet efter stk. 1 fastsættes for 1988 til  

 11.500 mio. kr. og for 1989 til 12.205 mio. kr., idet tilskuddet dog kan  

 reguleres i medfør af stk. 3-5. Tilskuddet for 1990 pris- og lønreguleres  

 efter reglerne i stk. 7 med udgangspunkt i beløbet 11.905 mio. kr. med tillæg  

 eller fradrag for reguleringer i medfør af stk. 3-5.« 4. I § 18, stk. 2, ændres »80 pct.« til: »85  

 pct.« 5. § 18, stk. 3, affattes således:
» Stk. 3. Tilskuddet efter stk. 1 beregnes som 0,38 ganget med  

 det i landsudligningen af forskelle i beskatningsgrundlag anvendte  

 beskatningsniveau, jf. § 3, stk. 4, og forskellen mellem den enkelte kommunes  

 beskatningsgrundlag pr. indbygger og 85 pct. af landsgennemsnittet.« 6. § 18, stk. 4, ophæves.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, 4 og 5, har første gang virkning for beregning af  

 tilskud og tilsvar vedrørende året 1989.
 Stk. 3. § 1, nr. 2, har første gang virkning for beregning af tilskud og  

 tilsvar vedrørende året 1990.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 464 af 29. juni 1987, foretages  

 følgende ændringer:
 1. § 4, stk. 3, affattes således:
» Stk. 3. Det korrigerede beskatningsniveau efter stk. 1  

 beregnes som kommunens faktiske beskatningsniveau tillagt forholdet mellem  

 hovedstadskommunernes samlede tilskud/tilsvar, der fordeles efter  

 beskatningsgrundlag, og hovedstadskommunernes samlede  

 beskatningsgrundlag.« 2. I § 11 indsættes som stk. 4:
»Stk. 4. Hvis en kommune i Hovedstadsområdet er omfattet af reglen i  

 stk. 1, og hvis kommunen yder tilsvar efter § 4, beregnes der et særligt  

 tilsvar for kommunen.
Det særlige tilsvar udgør en tredjedel af forskellen  

 mellem det faktiske grundskyldprovenu og det højst mulige grundskyldprovenu,  

 kommunen med den givne udskrivningsprocent kunne have budgetteret med uden at  

 blive omfattet af reglen i stk. 1.« 3. § 17, stk. 17, affattes således:
» Stk. 17. Tilskuddet efter stk. 1 fastsættes for 1988 til  

 11.500 mill. kr. og for 1989 til 12.205 mill. kr., idet tilskuddet dog kan  

 reguleres i medfør af stk. 3-5. Tilskuddet for 1990 pris- og lønreguleres  

 efter reglerne i stk. 7 med udgangspunkt i beløbet 11.905 mill. kr. med  

 tillæg eller fradrag for reguleringer i medfør af stk. 3-5.« 4. I § 18, stk. 2, ændres »80 pct.« til: »85  

 pct.« 5. § 18, stk. 3, affattes således:
» Stk. 3. Tilskuddet efter stk. 1 beregnes som 0,38 ganget med  

 det i landsudligningen af forskelle i beskatningsgrundlag anvendte  

 beskatningsniveau, jf. § 3, stk. 4, og forskellen mellem den enkelte kommunes  

 beskatningsgrundlag pr. indbygger og 85 pct. af landsgennemsnittet.« 6. § 18, stk. 4, ophæves.
§ 2 Stk. 1. Loven træder i kraft dagen efter offentliggørelsen i Lovtidende.
 Stk. 2. § 1, nr. 1, 4 og 5, har første gang virkning for beregning af  

 tilskud og tilsvar vedrørende året 1989.
 Stk. 3. § 1, nr. 2, har første gang virkning for beregning af tilskud og  

 tilsvar vedrørende året 1990.
Bemærkninger til lovforslaget Almindelige bemærkninger Lovforslagets dele om overudligning og vilkårene for kommuner med særlig  

 svagt beskatningsgrundlag er en genfremsættelse af L 152, som blev fremsat  

 den 13. januar 1988 og var til første behandling den 21. januar 1988.
 Forslaget indeholder desuden en fastsættelse af det amtskommunale  

 statstilskud.
 Endvidere foreslås lovens § 18, stk. 4, ophævet.
1. Baggrund og formål Forenkling Det kommunale tilskud- og udligningssystem bygger på enkle og klare  

 principper, men er i sin praktiske udformning mindre enkelt.
Det skyldes  

 især, at man har villet gøre systemet så retfærdigt som muligt, bl.a. at man  

 efter kommunalt ønske har villet bygge på så aktuelle data som muligt.
 Regeringen vil arbejde aktivt for at forenkle systemet.
 Regeringen vil således bestræbe sig på at udmelde tilskuddene i en  

 foreløbig form tidligere end nu, så kommunernes budgetsikkerhed forøges.
 Regeringen vil endvidere forklare systemet bedre og i højere grad yde  

 service til den enkelte kommune med hensyn til beregning af tilskud og  

 udligning.
 Regeringen vil endelig efter forhandling med de kommunale parter i  

 fornødent omfang stille forslag om ændringer i lovgivningen med henblik på at  

 opnå forenklinger.
Overudligning For nogle grupper af kommuner, navnlig kommunerne i hovedstadsområdet og  

 kommuner med et særligt svagt beskatningsgrundlag tilstræbes en meget høj  

 grad af udligning.
Denne høje grad af udligning har i stigende omfang  

 medført, at kommunerne rammer det såkaldte »udligningsloft«.
 »Udligningsloftet« indebærer, at en kommune ikke kan afgive mere  

 end 90 pct. af provenuet af en ekstra ligningsindsats.
 Lovforslaget tilstræber på denne baggrund at begrænse risikoen for  

 overudligning og for, at kommuner kan opnå en udligningsmæssig fordel ved at  

 forhøje grundskyldpromillen fremfor udskrivningsprocenten.
 Bedre vilkår for kommuner med særlig svagt beskatningsgrundlag.
 Den tidligere regerings politik overfor kommunerne tog et vidtgående  

 hensyn til kommuner med et lavt beskatningsgrundlag.
Således blev der med virkning fra 1984 indført et tilskud til kommuner med  

 et særlig svagt beskatningsgrundlag.
Dette tilskud forøgedes til i alt knap  

 200 mio. kr. i forbindelse med omlægningerne af de sociale refusioner fra  

 1987.
 Derudover blev det i 1983 besluttet at opretholde vejkriteriet i den  

 kommunale udgiftsbehovsudligning væsentligst af hensyn til den  

 byrdefordelingsmæssige balance mellem landkommunerne og de øvrige kommuner.
 Endelig er tilskudsnedsættelserne i årene 1983-1986 fordelt mellem  

 kommunerne efter beskatningsgrundlagets størrelse, således at nedsættelserne,  

 regnet pr. indbygger, har virket mest lempeligt overfor kommuner med lave  

 indtægtsgrundlag.
 Regeringen er indstillet på at fortsætte denne politik.
2. Lovforslagets hovedindhold Forenkling.
Regeringen tilstræber i første omgang en forenkling af administrationen  

 uden ændring af lovgivningen.
Bl.a. vil udmeldingerne blive forklaret bedre  

 og der vil blive givet en bedre vejledning til den enkelte kommune om  

 beregningerne.
Endvidere vil Indenrigsministeriet søge at foretage en fornyet  

 beregning af udligningen, så snart der foreligger nye data.
Når  

 novemberafregningen af kildeskat er foretaget (i november året efter  

 skatteåret) vil der således straks blive foretaget en udligningsberegning.
 Indenrigsministeriet vil desuden bede finansieringsudvalget arbejde videre  

 med spørgsmålet om at forenkle udligningssystemet, og vil fortsat overveje  

 lovforslag herom.
 Begrænsning af overudligning.
 Det foreslås, at skattetryksfaktoren i hovedstadsudligningen ændres, så  

 tilsvar til momsudligningen fragår ved beregningen af skattetryksfaktoren.
 Det foreslås desuden, at kommuner, der sætter grundskyldpromillen så højt  

 op, at de er omfattet af overudligningsreglen, og som yder tilsvar, pålægges  

 et særligt tilsvar svarende til 1/3 af det ekstra grundskyldprovenu.
En tilsvarskommune, der rammer udligningsloftet, må regne med, at dens  

 tilsvar forøges hvis den sætter udskrivningsprocenten op.
Forøgelsen af  

 tilsvaret svarer til stigningen i udskrivningsprocenten ganget med forskellen  

 mellem kommunens beskatningsgrundlag og det gennemsnitlige.
 Hvis kommunens beskatningsgrundlag f.eks. ligger 50 pct. over  

 gennemsnittet må den aflevere 50 pct. af 150 pct. - eller 1/3.
 Ligger kommunens beskatningsgrundlag 25 pct. over gennemsnittet må den  

 aflevere 25 pct. af 125 pct. - eller 1/5.
 Den foreslåede regel skal sikre, at kommuner, der i stedet vælger at sætte  

 grundskyldpromillen op kommer til at afgive i alt fald lige så meget i  

 ekstratilsvar, som hvis de sætter udskrivningsprocenten op.
 I den forbindelse bemærkes, at kommunerne med de højeste indkomster i  

 hovedstadsområdet netop ligger ca. 50 pct. over hovedstadsgennemsnittet.
 Det ekstra tilsvar vil skulle modregnes i fordelen ved at vælge en  

 forhøjelse af grundskyldpromillen fremfor en forhøjelse af  

 udskrivningsprocenten.
 Endelig foreslås udligningsniveauet i den særlige udligningsordning  

 vedrørende kommuner med særlig svagt beskatningsgrundlag nedsat og  

 skattetryksfaktoren foreslås ændret med henblik på at begrænse  

 overudligningen.
 Herefter skulle en kommune ikke kunne opnå de fordele ved at forhøje  

 grundskyldpromillen fremfor udskrivningsprocenten, som findes i dag.
 Bedre vilkår for kommuner med særlig svagt beskatningsgrundlag.
 Udligningsordningen for kommuner med særlig svagt beskatningsgrundlag  

 foreslås ændret, så disse kommuner i fremtiden får et tilskud, der løfter dem  

 op til 85 pct. af det gennemsnitlige beskatningsgrundlag (mod nu 80 pct.),  

 hvilket for disse kommuner mere end modvirker tabet ved, at  

 udligningsniveauet nedsættes af hensyn til overudligningen.
 Ændringen indebærer, at hele det i loven afsatte tilskud i 1988 (198 mio.  

 kr.) fordeles mellem kommunerne med særlig svagt beskatningsgrundlag.
Bemærkninger til lovforslagets enkelte bestemmelser § 1, nr. 1.
 Reglen indebærer, at tilsvar til momsudligningen m.v. fragår i beregningen  

 af skattetryksfaktoren i hovedstadsudligningen.
 § 1, nr. 2.
Der indføres et særligt tilsvar for kommuner i hovedstadsområdet, som både  

 betaler tilsvar og er omfattet af overudligningen.
Tilsvaret udgør en  

 tredjedel af det grundskyldprovenu, der ligger ud over grænsen for  

 overudligning.
 Det foreslås, at denne ændring først træder i kraft med virkning fra 1990.
 § 1, nr. 3.
 I aftale af 19. april 1988 mellem regeringen og Amtsrådsforeningen om  

 udgifter og skatteudskrivning i 1989 hedder det:
»Med henblik på at finansiere det aftalte udgiftsniveau ved uændret  

 skat opretholdes bloktilskuddet og reguleres med 525 mio. kr i 1987, hvoraf  

 300 mio. kr. fragår reguleringen i 1990. Derefter foretages reguleringen  

 efter de samme regler, som gælder for kommunernes bloktilskud.« Den foreslåede bestemmelse er en konsekvens af denne aftale.
De angivne  

 beløb omfatter ikke reguleringer som følge af lov- og cirkulæreprogram for  

 1988 og 1989, jf. akt 271 af 23. juni 1987 m.v.
 § 1, nr. 4 og 5.
 Disse forslag omfatter forbedringerne for kommuner med svagt  

 beskatningsgrundlag.
 Udligningsgrundlaget for tilskud til kommuner med særlig svagt  

 beskatningsgrundlag foreslås hævet til 0,85; samtidig foreslås  

 udligningsniveauet nedsat for at mindske risikoen for overudligning.
 § 1, nr. 6.
I lovens § 18, stk. 4, er det fastsat, hvilket beløb det samlede tilskud  

 til kommuner med særlig svagt beskatningsgrundlag udgør fra 1985 og  

 fremefter.
Størrelsen af det samlede årlige tilskud fremkommer imidlertid som  

 et resultat af en beregning efter de regler, der i øvrigt er angivet i § 18.
 Det er således ingen grund til at have bestemmelsen i § 18, stk. 4, i  

 loven, og den foreslås derfor ophævet.
Lovforslagets byrdefordelingsmæssige virkninger Ud over fastsættelse af det amtskommunale statstilskud indeholder  

 lovforslaget 3 hovedelementer.
 1) Der indføres et særligt tilsvar for tilsvarskommuner i overudligning,  

 så det ikke længere er en fordel for visse kommuner at sætte  

 grundskyldpromillen op.
 2) Skattetryksfaktoren i hovedstadsudligningen ændres.
3) Ordningen for tilskud til kommuner med særlig svagt beskatningsgrundlag  

 forbedres.
Samtidig reduceres overudligningsproblemerne for disse kommuner.
 Den byrdefordelingsmæssige virkning af den førstnævnte ændring vil først  

 vise sig i 1990, og vil afhænge af kommunernes valg af grundskyldpromille og  

 udskrivningsprocent for 1989.
 De to andre ændringers virkninger er belyst i tabel 1. Tabellen er baseret  

 på 88-budgetdata, hvorfor de beregnede virkninger er forbundet med den dertil  

 knyttede usikkerhed.
 Kolonne 1 viser virkningen af at ændre skattetryksfaktoren i  

 hovedstadsudligningen.
 Kolonne 2 viser virkningen af ændringen af tilskudsordningen for kommuner  

 med særlig svagt beskatningsgrundlag.
 Det understreges, at ændringen som nævnt har til hensigt at sikre, at hele  

 det beløb, der i forbindelse med den sociale refusionsomlægning blev afsat  

 til kommuner med særlig svagt beskatningsgrundlag, faktisk fordeles mellem  

 disse kommuner.
 Kolonne 3 viser summen af kolonne 1 og kolonne 2, udtrykt i kroner.  

 Kolonne 4 viser kolonne 3 i procent af beskatningsgrundlaget, idet + betyder  

 gevinst.
 Den viste tabel er identisk med tabellen i L 152 fremsat den 13. januar  

 1988.
Det kan oplyses, at i Indenrigsministeriets forestående udmelding af  

 tilskud og udligning for 1989 vil datagrundlaget være ajourført med bl.a. nye  

 data om bloktilskuddet og kommunernes nettoudgifter.
En konsekvensberegning  

 på det nye datagrundlag vil derfor ikke give præcist det samme resultat.
