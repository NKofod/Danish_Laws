GODKENDELSESBETINGELSER 0.1 Gældende forskrifter Bygningsreglementet, 1977 DIF's Forskrifter vedrørende Vandinstallationer, 1962 0.2 Tilsvarende udenlandske bestemmelser Nærværende betingelser for godkendelse af aftapningsarmaturer er  

 udarbejdet i samarbejde med va-myndigheder i de øvrige nordiske lande og  

 stemmer således overens med tilsvarende betingelser i disse lande.
Det må dog  

 påregnes, at betingelserne i en overgangsperiode vil blive tillempet i de  

 enkelte lande således, at der fra land til land kan være forskel på arten og  

 omfanget af de prøvninger, der vil blive krævet udført, forinden godkendelse  

 kan meddeles.
1.0. Funktion og udførelse Nærværende betingelser omfatter armaturer, der, når de er forbundet til et  

 brugsvandssystem, på brugerens foranledning, kan bringes til at varetage en  

 eller flere af følgende funktioner:
 1: at åbne og lukke for tilførsel og/eller aftapning af vand.
 2: at regulere vandstrømmen til en ønsket størrelse.
 3: at tilføre vand af en ønsket temperatur.
 4: at tillade udstrømning af vand i en given retning og med en given  

 strålekarakter.
 Nedenstående behandler kun armaturer, hvis funktioner kan beskrives som  

 angivet i ovenstående fire punkter og i afsnit 2.0.
 Andre armaturer prøves og godkendes efter særlige betingelser, der  

 opstilles i hvert enkelt tilfælde.
Aftapningsarmaturet prøves og godkendes som en samlet enhed.
Nærværende  

 betingelser omfatter derfor ikke de i armaturet indgående enkeltkomponenter,  

 der skal godkendes efter de for enkeltkomponenten gældende godkendelses- og  

 prøvningsbetingelser, såfremt enkeltkomponenten ønskes markedsført som en  

 selvstændig komponent.
Armaturet kan være sammenbygget med en anden installationsgenstand (f.eks.  

 en brusekabine) og godkendes da sammen med denne.
Godkendelsen gives dog  

 normalt kun, når den pågældende anden installationsgenstand tillige er  

 godkendt efter de for denne gældende godkendelses- og prøvningsbetingelser.
 Armaturet skal være udformet således, at ovennævnte funktioner kan  

 varetages uden, at det medfører gener ved forurening af det tilsluttede  

 brugsvandssystem, forurening af det udstrømmende vand, unødigt vandforbrug,  

 overbelastning af brugsvandssystemet, ventetid, oversvømmelse, skoldning,  

 lugt, støj eller berøring.
 Armaturets betjeningsanordninger skal være udformet på en sådan måde, at  

 en rimelig betjeningslethed opnås.
Armaturet skal være konstrueret og udført med en sådan bestandighed over  

 for normalt forekommende påvirkninger af mekanisk, kemisk og termisk art, at  

 en tilfredsstillende funktion og hygiejne kan påregnes i et rimeligt  

 udskiftningsinterval.
Armaturet skal på enkel måde kunne sammenbygges med  

 relevante bygningsdele samt med andre installationsgenstande og -dele.  

 Udskiftning og eventuel reparation skal kunne foregå på enkel vis og uden  

 brug af specialværktøj.
2.0 Definitioner Omstående terminologi anvendes i det følgende ved omtale af  

 aftapningsarmaturer til brugsvandsanlæg.
Ventil: Armatur der modtager vand gennem eet tilløb og afleder det samme  

 vand gennem eet udløb.
Armaturet kan ved eet betjeningsorgan bringes til at  

 varetage de i afsnit 1.0. nævnte funktioner 1 og eventuelt 2. Ovennævnte  

 definition gælder uden hensyn til den konstruktionsmæssige udformning af  

 armaturets åbne/lukkeorganer.
Tapventil: Armatur der modtager vand gennem eet tilløb og afleder det  

 samme vand gennem eet udløb.
Armaturet kan ved eet betjeningsorgan bringes  

 til at varetage de i afsnit 1.0 nævnte funktioner 1, 2, 3 og 4.
Tapblander: Armatur der består af to ventiler med sammenkoblet fælles  

 udløb.
Armaturet kan ved to betjeningsorganer bringes til at varetage alle  

 funktionerne 1, 2, 3 og 4.
 Etgrebsblander: Armatur der kan bringes til at varetage alle funktioner 1,  

 2, 3 og 4 ved eet betjeningsorgan.
 Flergrebsblander: Armatur der kan bringes til at varetage funktionerne 1,  

 2 og 4 ved eet eller flere betjeningsorganer og funktion 3 ved et andet  

 betjeningsorgan.
Flervejsventil: Armatur med eet tilløb og flere udløb.
Lukning af eet  

 udløb kan kun ske ved samtidig åbning af et andet udløb. Ændring af  

 strømvejen sker ved betjening af en omskifter.
Armaturer, hvis funktion kræver tilførsel af varmt og koldt vand kaldes  

 generelt blandere.
Ovenstående betegnelser anvendes i almindelighed på  

 armaturer, hvor funktionerne 1, 2 og 3 kræver manuel betjening.
Armaturer,  

 hvor en eller flere af disse funktioner varetages af en automatisk  

 styreanordning, opdeles efter denne styreanordnings karakter i følgende:
 Trykstyret ventil: Ventil hvorigennem vandstrømmen er konstant uafhængig  

 af trykket på tilløbssiden. (Ventilen kan være med eller uden manuelt  

 betjeningsorgan for varetagelse af funktion 1).
 Selvlukkende ventil: Ventil eller tapventil hvor lukkefunktionen sker uden  

 manuel betjening.
 Trykstyret blander: Armatur der fastholder en forudvalgt temperatur på  

 udløbssiden uafhængigt af trykforandringer mellem de to tilløbssider.
 Termostatisk blander: Armatur der fastholder en forudvalgt temperatur på  

 udløbssiden uafhængig af tryk- og temperaturforandringer på de to  

 tilløbssider.
 Armaturer, der er sammensat af flere af ovennævnte armaturer, benævnes  

 efter deres sammensætning.
 Eks. 1. Armatur med separate greb for varmt og koldt vand og omskifter for  

 udløb til henholdsvis badekar og bruser benævnes: »Tapblander med  

 flervejsventil«.
 Eks. 2. Armatur med eet greb og automatisk fastholdelse af vandstrøm  

 benævnes: »Etgrebsblander med trykstyret ventil«.
3.0 Prøvning Armaturet afprøves i henhold til nedenstående prøvningsbetingelser på en  

 af boligministeriets va-godkendelsesudvalg anerkendt prøvningsinstitution.  

 Der udføres normalt kun de prøver, der er relevante for det pågældende  

 armatur, således som det fremgår af prøvningsbetingelserne.
Resultatet indgår  

 i en samlet vurdering af armaturets egnethed til godkendelse.
Den vurdering  

 foretages bl.a. på grundlag af de retningslinier, der er anført i forbindelse  

 med nedenstående prøvningsbetingelser.
4.0. Kontrol Fabrikanten (indehaveren af godkendelsen) er forpligtet til at levere  

 armaturer, der er i overensstemmelse med de armaturer, der er afprøvet som  

 grundlag for godkendelsen.
I godkendelsesperioden udtages normalt een gang eet armatur til  

 afprøvning.
Armaturet udtages på foranstaltning af den prøvningsinstitution,  

 der har foretaget afprøvningen hørende til godkendelsen.
Udtagelsen vil  

 normalt ske fra grossist- eller agenturlager.
Afprøvningen sker for  

 godkendelsesindehaverens regning.
 Viser prøvningen, at armaturet ikke er i overensstemmelse med det  

 godkendte armatur, kan godkendelsen tilbagekaldes.
5.0 Mærkning Armaturet skal være forsynet med et uforgængeligt mærke, der muliggør  

 identifikation, når armaturet er monteret i den brugsfærdige installation.
 Med godkendelsen får ansøgeren tilladelse til at forsyne armaturet med  

 godkendelsesudvalgets mærke.
6.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvninger erlægges særskilt til den  

 pågældende prøvningsinstitution efter regning.
PRØVNINGSBETINGELSER FOR AFTAPNINGSARMATURER 0 Alment Prøvningerne udføres normalt på et antal af 3 armaturer, der udtages af et  

 repræsentativt udsnit af den pågældende produktion.
Udtagelsen sker efter  

 nærmere aftale.
 Det ene af prøveemnerne anvendes eventuelt til nedenstående prøvning af  

 materiale (pkt. 2.2), medens øvrige prøvninger udføres på 1 eller 3  

 prøveemner som angivet efterstående under de enkelte prøvninger, se også  

 nedenstående tabel 1. Særlig udformning eller materialevalg kan nødvendiggøre  

 et større antal prøveemner.
 Sammen med prøveemnerne fremsendes til prøvningsinstitutionen oplysninger  

 i form af tegninger, konstruktions- og materialebeskrivelse,  

 montagevejledning m.v.
 Tabel 1. Oversigt over omfanget af nødvendige afprøvninger for  

 typegodkendelse af aftapningsarmaturer.
Prøvning VA/DK nr. 1 - Udførelse Omfattede armaturtyper: Alle Antal prøveemner: 3 1.1 Dimensioner Prøveemnernes overensstemmelse med beskrivelse, tegninger og eventuelle  

 standards kontrolleres.
1.2 Udvendige overflader Armaturet skal være glat og fri for skarpe kanter og fremspring.
Det skal være let at rengøre, uden brug af særlige redskaber.
Det må ikke  

 kunne skades af almindeligt forekommende, ikke slibende rengøringsmidler.
1.3 Strålekarakter Strålen skal have en for armaturets anvendelse hensigtsmæssig karakter.  

 Under efterfølgende prøver iagttages og noteres eventuelle uregelmæssigheder.
1.4 Betjeningslethed Armaturet monteres som foreskrevet af fabrikanten og/eller efter sædvanlig  

 praksis.
Det bedømmes herefter, om armaturet er udformet på en sådan måde, at  

 en rimelig betjeningslethed er opnået.
Bedømmelsen sker bl.a. på grundlag af  

 følgende retningslinjer:
 For armaturer med manuel indstilling af vandstrøm og/eller temperatur  

 gælder vedrørende betjening normalt følgende:
 1: Betjeningsbevægelsen er en drejning om en vertikal akse: Armaturet skal  

 åbne eller give varmt vand, når enden af grebet bevæges mod venstre eller mod  

 brugeren.
 2: Betjeningsbevægelsen er en drejning om en horisontal akse parallel med  

 væggen: Armaturet skal åbne eller give varmt vand, når enden af grebet  

 bevæges opad.
 3: Betjeningsbevægelsen er en drejning om en horisontal akse vinkelret på  

 væggen: Armaturet skal åbne eller give varmt vand, når enden af grebet  

 bevæges til venstre eller opad.
Prøvning VA/DK nr. 2 - Materiale Omfattede armaturtyper: Alle Antal prøveemner: 1 2.1 Materialesammensætning Fabrikanten skal give oplysning om de anvendte materialers kemiske,  

 fysiske og biologiske stabilitet.
2.2 Opløsning af tunge metaller Nedennævnte prøve udføres på 1 armatur.
Der fremstilles en eksponeringsopløsning (syntetisk brugsvand) ved, at der  

 til jonbyttet vand tilsættes 50 mg/l NaCl og 50 mg/l CaCO3. Vandet  

 gennemblæses med CO2, til alt CaCO3 er opløst.
Der gennemblæses derefter med  

 luft til luftmætning, og til pH er steget til 6,6. Vandets pH-værdi justeres  

 dagligt.
Til prøvearmaturet tilpasses propper af polyethylen eller propper dækket  

 af polyethylenfolie.
Armaturet monteres dernæst i en prøvestand og  

 gennemstrømmes 1 time med vandværksvand med den for det pågældende armatur  

 passende vandstrøm, som angivet i bilag D.
Armaturet demonteres, og plastpropperne sættes på.
Dernæst skylles  

 armaturet med syntetisk brugsvand, hvorefter det fyldes igen med syntetisk  

 vand, og der tilproppes.
Vandet aftappes efter 1 døgn, og vandets volumen  

 bestemmes.
Derefter påfyldes syntetisk vand igen, som aftappes efter 1 døgn,  

 og dette gentages tillige for det næstfølgende døgn.
Vandprøverne fra de 3 på  

 hinanden følgende døgn analyseres ved atomabsorption for cadmium (Cd) og bly  

 (Pb). Resultatet angives i my-g/l, og totalmængde Cd og Pb for hver af de 3  

 analyser opløst fra armaturet anføres.
2.3 Øvrige materialeegenskaber Indtil nøjere specificerede prøvemetoder er udarbejdede, undersøges øvrige  

 materialeegenskaber på bedste måde.
Prøvning VA/DK nr. 3 - Trykholdbarhed og mekanisk styrke Omfattede armaturtyper: Alle excl. flervejsventiler Antal prøveemner: 3 Armaturet monteres som foreskrevet af fabrikanten og/eller efter sædvanlig  

 praksis og tilsluttes det af de på bilag A viste prøverør, der er relevant  

 for det pågældende armatur.
Armaturet åbnes helt.
Trykket foran armaturet  

 indreguleres således, at vandstrømmen gennem armaturet bliver lig med den for  

 armaturet passende vandstrøm (se bilag D).
Alle prøver udføres med koldt vand 5 grader C - 20 grader C.
Prøverne  

 udføres i nævnte rækkefølge.
 Krav: Ovennævnte prøve udføres på alle vandtilgange på de 3 armaturer.  

 Tegn på utilsigtet vandudtrængning må ikke forekomme i perioden efter den  

 eventuelle efterspænding.
Armaturet påvirkes på en række vilkårligt valgte steder med nedenstående  

 enkeltkræfter.
Påvirkningen overføres til armaturet gennem et stempel med en  

 diameter på 25 mm med en plan endeflade beklædt med gummi i en tykkelse på 3  

 mm og med en hårdhed på 55 +/- 5 Shore Durometer A-enheder.
 Kraftpåvirkning på armatur og befæstigelse til rørsystem:
Dele under tryk, når armaturet er lukket: 600 N Andre dele: 100 N Krav: Ovennævnte påvirkninger må ikke medføre brud, varige deformationer  

 eller anden beskadigelse.
Utæthed må ikke kunne konstateres.
Prøvning VA/DK nr. 4 - Tæthed ved afspærring og manøvrering Armaturet monteres som foreskrevet af fabrikanten og/eller efter sædvanlig  

 praksis på de på bilag A viste prøverør.
Herefter udsættes det for de af  

 efterstående prøver, der er relevante for det pågældende armatur, se også  

 nedenstående tabel 2. Prøverne udføres med koldt vand (5-20 grader C).
 Tabel 2. Oversigt over prøvninger vedrørende tæthed ved afspærring og  

 manøvrering.
Prøvning VA/DK nr. 4.1 - Tæthed, cyclusprøve Omfattede armaturtyper: Alle excl. flervejsventiler Antal prøveemner: 1 Nedennævnte prøver udføres på mindst 1 armatur.
Armaturet skal have  

 bestået de under VA/DK nr. 3 beskrevne prøver.
Til prøverne anvendes et apparat, som åbner og lukker armaturets  

 betjeningsorganer ca. 20 gange i minuttet.
Medens armaturet er monteret i  

 apparatet, er dets vandtilgange tilsluttet et vandforsyningssystem, hvori  

 trykket er 250 kPa (2,5 kp/kvadratcentimeter) - 500 kPa (5  

 kp/kvadratcentimeter). prøverne udføres med koldt vand (5 grader C - 20  

 grader C).
 Konstateres utilsigtet vandudtrængning inden for 5 minutters forløb, øges  

 den lukkende kraft i spring på ca. 10 N alternativt ca. 0,5 Nm, indtil  

 vandudtrængningen ophører.
 Størrelsen af den nye lukkende kraft observeres.
Det undersøges om, der sker utilsigtet vandudtrængning efter, at armaturet  

 er lukket sidste gang.
Hvis dette er tilfældet, øges den lukkende kraft i  

 spring på ca. 10 N alternativt ca. 0,5 Nm, indtil armaturet lukker tæt.
Hvis  

 armaturet ikke har lukket tæt, inden den lukkende kraft er øget til  

 henholdsvis 2 x 30 N = 60 N eller 2 x 1,5 Nm = 3,0 Nm, afbrydes prøven med  

 dette eksemplar og gentages fra punkt 1) med et af de resterende eksemplarer.
 1 armatur skal bestå alle prøverne 1) - 6).
Prøvning VA/DK nr. 4.2 - Tæthed mellem to eller flere udløb Omfattede armaturtyper: Flervejsventiler Antal prøveemner: 1 Armaturet åbnes for aftapning fra et af udløbene, hvorefter dette udløb  

 afspærres umiddelbart ved udløbsåbningen med en prop eller lignende.
Derefter  

 udsættes armaturet for et vandtryk på 250 kPa (2,5 kp/kvadratcentimeter), og  

 det registreres, om der trænger vand ud gennem øvrige udløb.
Samme procedure  

 gentages for alle udløb.
Enkelte dråber kan tillades.
Prøvning VA/DK nr. 4.3 - Tæthed, Overstrømningsprøve A Omfattede armaturtyper: Blandere Antal prøveemner: 1 Prøvningsmetode og vurderingsmetode for overstrømning gennem armaturet er  

 under udarbejdelse.
Prøvning VA/DK nr. 4.4 - Tæthed, Overstrømningsprøve B Omfattede armaturtyper: Blandere med afspærring på den aftappede  

 fællesvandstrøm Antal prøveemner: 1 Armaturer beregnet for tilslutning til to brugsvandssystemer (varmt og  

 koldt) underkastes et tryk på 1,0 MPa (10 kp/kvadratcentimeter) ved den ene  

 tilslutning, mens den anden tilslutning holdes trykløs.
Mens armaturet holdes  

 lukket for aftapning, undersøges, om der trænger vand over i det trykløse  

 system.
Samme procedure gennemføres med ombytning af trykkene på  

 tilslutningerne.
Overstrømning må ikke finde sted.
Prøvning VA/DK nr. 4.5 - Tæthed, Overstrømningsprøve C Omfattede armaturtyper: Etgrebs- og flergrebsblandere Trykstyrede og termostatiske blandere Antal prøveemner: 1 Armaturet tilsluttes to tryksystemer med henholdsvis koldt vand (5 grader  

 C - 20 grader C) og varmt vand (75 grader C +/- 2 grader C). I begge systemer  

 skal temperaturen kunne fastholdes +/- 1 grad C.
De to vandsystemer skal være afsluttede med prøverør som beskrevet under  

 VA/DK nr. 5 og i bilag A.
I overgangen mellem armatur og prøverør indskydes  

 egnede termoelementer, placeret som angivet på bilag C.
Tilslutningen til varmtvandssystemet holdes afspærret ved hjælp af en  

 afspærringsventil foran armaturet.
Armaturets betjeningsorgan indstilles for  

 tapning af størst mulig vandstrøm af koldt vand.
Trykket foran armaturet  

 indstilles til PN, således at vandstrømmen gennem armaturet bliver lig med  

 den for armaturet passende vandstrøm qN (bilag D).
Koldtvandstemperaturen TK registreres.
Trykket i varmtvandssystemet  

 indstilles til at være lig med ovennævnte tryk PN, og armaturet tilkobles  

 varmtvandssystemet ved åbning af afspærringsventilen foran armaturet.
Trykket  

 i varmtvandssystemet indstilles til PN + 10 kPa.
Varmtvandssystemet afspærres  

 fra armaturet.
Det aftappede vands temperatur under ovennævnte til- og  

 frakobling af varmtvandssystemet registreres.
Temperaturen på det aftappede  

 vand må ikke være steget med mere end 2 grader C under prøverne.
Prøvning VA/DK nr. 5 - Kapacitet Omfattede armaturtyper.
Alle Antal prøveemner: 3 Armaturets kapacitet måles som beskrevet nedenfor eller som beskrevet  

 under prøvning VA/DK nr. 6 i forbindelse med måling af de støjmæssige  

 egenskaber.
Armaturet tilsluttes et prøverør som beskrevet på bilag A.
Armaturer med  

 to eller flere strømningsveje undersøges på hver enkelt strømvej separat.  

 Almindelige blandearmaturer med to symmetriske strømveje undersøges dog kun  

 for een strømvej.
Prøven udføres med koldt vand (5 grader C - 20 grader C).  

 Armaturer med automatisk temperaturregulering prøves med manøvreorganet i  

 stilling »KOLD«.
Ved målingen bestemmes en række sammenhørende værdier af vandstrømmen  

 gennem armaturet og trykfaldet over det.
Målingen udføres med armaturets  

 betjeningsorganer i den stilling, der svarer til helt åben.
Trykfaldet over  

 armaturet bestemmes ved en række forskellige vandstrømme, der gør det muligt  

 at karakterisere armaturets strømningsmæssige egenskaber.
 På grundlag af måleresultaterne optegnes på dobbelt logaritmisk papir  

 armaturets karakteristik, der f.eks. kan se ud som vist på bilag E.
 Ved hjælp af den optegnede karakteristik og de i bilag D givne oplysninger  

 om passende vandstrømme i afhængighed af arten af den installationsgenstand,  

 armaturet skal betjene, er det muligt at placere armaturet i een af følgende  

 trykgrupper.
 Armaturet skal have en sådan strømningsmodstand, at det i fuldt åben  

 stilling giver en for formålet pasende vandstrøm.
Den passende vandstrøms størrelse er afhængig af arten af den  

 installationsgenstand, armaturet skal betjene.
På bilag D er angivet passende  

 vandstrømme for de almindelige installationsgenstande.
 Da nettrykket på de steder, hvor armaturet kan finde anvendelse, kan  

 variere inden for vide grænser, er vandstrømmen ikke bestemt af armaturet  

 alene, og der kan derfor ikke foreskrives bestemte, talmæssige krav til  

 armaturets hydrauliske modstand.
 For at kunne sikre, at armaturet ved dimensionering af brugsvandsanlæg kan  

 vælges på rigtig måde ud fra nettryk og ønsket vandstrøm, må der mindst for  

 armaturet foreligge oplysninger om dets hydrauliske modstand i fuldt åben  

 stilling.
 Oplysningerne skal foreligge i en form, der muliggør, at armaturets  

 karakteristik kan optegnes som vist i eksempel på bilag E.
Prøvning VA/DK nr. 6 - Støjmæssige forhold  (støjniveau, vandtryk og  

 kapacitet) Omfattede armaturtyper: Alle antal prøveemner: 3 6.0 Alment Armaturets tilgange tilsluttes det på bilag B viste prøverør ved hjælp af  

 de beskrevne overgangsstykker.
Prøverøret er en del af en prøveopstilling,  

 der anvendes ved måling af støj fra aftapningsarmaturer.
Metoden er beskrevet  

 i ISO/DIS 3822/1, der svarer til DIN 52218.
Metoden tilsigter kun at bedømme den del af støjen, som overføres til  

 brugsvandssystemet og derigennem til bygningsdele og til andre rum.
For den  

 støj, som armaturet forårsager i det rum, hvori det installeres, foreligger  

 der endnu ikke en vedtaget prøvemetode.
 Undersøgelsen udføres som en sammenligning mellem det støjniveau, som  

 forårsages af armaturet i en specificeret prøveopstilling, og det tilsvarende  

 støjniveau i samme opstilling hidrørende fra en standardiseret støjkilde  

 (installationsstøjnormal), idet sidstnævnte gennemstrømmes af en vandstrøm,  

 svarende til et trykfald over støjnormalen på 300 kPa (3 kp/kvadratcentimer).  

 Resultatet af en sådan undersøgelse benævnes armaturets differensniveau DS,  

 hvilket er differencen mellem støjniveauet LS i dB(A) forårsaget af  

 installations-støjnormalen og støjniveauet L i dB(A) forårsaget af armaturet.
DS = LS = L dB(A) LS bestemmes altid ved et trykfald over støjnormalen på 300 kPa (3  

 kp/kvadratcentimeter). L kan bestemmes ved et vilkårligt trykfald over  

 armaturet.
Armaturet kan tillige være helt eller delvis åbent.
Ved angivelse  

 af differensniveauer DS må det derfor præciseres, ved hvilket trykfald og ved  

 hvilken armaturstilling L er bestemt.
Ved prøver efter nærværende prøvningsbetingelser bestemmes L som angivet  

 ved de enkelte typer aftapningsarmaturer.
Ved armaturer med flere udløb  

 (f.eks. håndbruser og kartud) måles sædvanligvis kun på den mest støjende  

 strømvej.
Prøverne udføres med koldt vand (5 grader C - 20 grader C).
 Sammenhørende værdier af vandstrøm, tryktab og støjniveau afbildes som  

 vist i eksemplet på bilag E.
6.1 Strømning gennem koldtvandstilgang L bestemmes ved helt åbent armatur og således, at vandstrømmen gennem  

 armaturet er 0,7 qN, 1,0 qN og 1,5 qN, hvor qN er den passende vandstrøm som  

 angivet i bilag D.
Desuden udføres måling ved et trykfald på 300 kPa (3  

 kp/kvadratcentimeter) og 500 kPa (5 kp/kvadratcentimeter) og de tilhørende  

 vandstrømme registreres.
 Ved et fastholdt strømningstryk på 300 kPa (3 kp/kvadratcentimeter)  

 bevæges armaturets betjeningsorgan mod den stilling, der svarer til lukket.  

 Det største støjniveau LM, der fremkommer under denne lukkebevægelse  

 registreres sammen med den tilhørende vandstrøm.
6.2 Strømning gennem varmtvandstilgang L bestemmes ved helt åbent armatur ved et trykfald på 300 kPa (3  

 kp/kvadratcentimeter) og 500 kPa (5 kp/kvadratcentimeter) over armaturet.
 Armaturer, hvis rette funktion er betinget af tilslutning til to  

 tryksystemer eller to temperatursystemer, prøves indtil videre efter  

 nærværende betingelser eller efter betingelser, der fastlægges i hvert enkelt  

 tilfælde.
6.3 Specielt for etgrebs- og flergrebsblandere  samt trykstyrede og  

 termostatiske blandere Der udføres de ovenfor nævnte målinger med strømning gennem henholdsvis  

 koldt- og varmtvandstilgangene hver for sig.
Desuden udføres følgende  

 målinger:
 Strømning gennem koldtvandstilgang:
 Ved et fastholdt strømningstryk på 300 kPa (3 kp/kvadratcentimeter)  

 bevæges armaturets betjeningsorgan mod den stilling, der svarer til lukket.
 Det største støjniveau LM, der fremkommer under denne lukkebevægelse,  

 registreres sammen med den tilhørende vandstrøm.
 Strømning gennem koldt- og varmtvandstilgangene:
Ved et fastholdt strømningstryk på 300 kPa (3 kp/kvadratcentimeter) og  

 størst mulig vandstrøm, søges den stilling af temperaturreguleringsorganet,  

 der giver det største støjniveau LM.
Den samlede vandstrøm registreres.
Den  

 fundne indstilling fastholdes, og vandstrømmen ændres ved hjælp af armaturets  

 lukkeorganer.
Det største støjniveau LM registreres sammen med den tilhørende  

 samlede vandstrøm.
Vejledning for anvendelsen af armaturer i støjmæssig henseende Erfaringen viser, at et armaturs DS-niveau stort set er det samme i  

 bygninger som i laboratorier.
Da et armaturs DS-niveau er et differensniveau,  

 er det imidlertid nødvendigt at indføre et referenceniveau for DS-niveauet,  

 hvis det i praksis skal være muligt at foretage en vurdering af, om et  

 armatur vil give anledning til støjgener, når det anvendes i en færdig  

 installation.
Til bestemmelse af dette referenceniveau LSR har man defineret  

 et armaturs normstøjniveau LAP ved følgende udtryk:
LAP = LSR - DS db(A) LSR er her det støjniveau i dB(A), støjnormalen forårsager i nærmeste  

 nabolejlighed, når den monteres på armaturets plads og gennemstrømmes af en  

 vandstrøm svarende til et trykfald på 300 kPa (3 kp/kvadratcentimeter).  

 Defineret på denne måde er LSR afhængig af de på målestedet værende  

 bygningsmæssige og installationsmæssige forhold.
LSR kan derfor også opfattes  

 som en størrelse, der kan karakterisere en bygning og dens tilhørende  

 installationssystem i støjmæssig henseende.
Forudsætningen for den praktiske  

 anvendelse af laboratoriemålingerne er altså kendskab til den aktuelle  

 bygnings LSR-niveau, idet det endelige krav er bestemt af  

 bygningsbestemmelserne (Bygningsreglementet). Målinger til bestemmelse af LSR  

 for forskellige bygninger er endnu ikke udført.
I Tyskland har man imidlertid  

 på grundlag af talrige målinger udført i forskellige bygninger kunnet  

 fastsætte en gennemsnitsværdi for LSR på 45 dB(A).
Med udgangspunkt i denne værdi er foretaget nedenstående vejledende  

 opdeling i tre støjgrupper.
Den vejledende opdeling er foretaget således, at  

 der normalt er sikkerhed for, at det pågældende armatur ikke vil give  

 anledning til støjgener i den færdige installation, idet der er tilstræbt, at  

 armaturet anvendt på rette måde har et støjniveau, der er mindst 15 dB mindre  

 end 45 dB(A) altså (LAP <= 30 dB(A)) eller DS >= 15 dB(A)). I alle  

 tilfælde må der dog tages hensyn til, at brugsvandsanlægget som helhed skal  

 være i overensstemmelse med bygningsbestemmelsernes (Bygningsreglementets)  

 krav.
 Støjgruppe 1:
DS >= 25 dB(A) LAP <= 20 dB(A) Normalt ingen betingelser for anvendelsen Støjgruppe 2:
DS >= 15 dB(A) LAP <= 30 dB(A) Kan normalt anvendes i bygninger, hvor vandinstallation,  

 bygningskonstruktion og planløsning har en udformning, der sikrer, at  

 støjgener ikke opstår, eller, hvor der er sikkerhed for, at vandtrykket foran  

 armaturet ikke vil overstige 300 kPa (3kp/kvadratcentimeter).
 Støjgruppe 3:
DS < 15 dB(A) LAP > 30 dB(A) Kan normalt anvendes i installationer, hvor vandtrykket foran armaturet  

 ikke vil overstige den værdi, der svarer til et differensniveau DS på ca. 15  

 dB(A) (LAP på ca. 30 dB(A)).
 Er det under målingen bestemte støjniveau LM, AP > LAP + 3 dB(A)  

 anvendes LM, AP ved placeringen i grupper (LM, AP = LSR - (LS - LM)).
 Ovennævnte støjniveauer, der bestemmer armaturets gruppeplacering, skal  

 være beregnet på grundlag af målinger med helt åbent armatur, der  

 gennemstrømmes af en vandstrøm svarende til et trykfald over armaturet på 300  

 kPa (3 kp/kvadratcentimeter).
Anvendes armaturer, hvis støjniveau ligger i en af ovennævnte støjgrupper  

 1 og 2, har man sædvanligvis sikkerhed for, at det pågældende armatur ikke  

 vil forårsage støjgener i den færdige installation.
Det må imidlertid  

 tilrådes altid at anvende de i godkendelsen givne oplysninger om armaturets  

 differensniveau DS som funktion af vandstrøm og vandtryk ved dimensionering  

 af brugsvandsanlæg.
Giver det aktuelle vandtryk anledning til mindre  

 DS-differensniveau end ca. 15 dB(A) (LAP > 30 dB(A)), er der fare for  

 støjgener.
Giver armaturet ved det aktuelle vandtryk en større vandstrøm end  

 ønsket, kan trykket foran armaturet nedsættes ved hjælp af en støjsvag  

 formodstand (f.eks. lange kobberrør med lille diameter), der optager det  

 overskydende tryk.
Giver armaturet ved det aktuelle vandtryk en mindre  

 vandstrøm end ønsket, må anlægget ændres, eventuelt ved anvendelse af et  

 andet armatur.
Anvendes armaturer, hvis støjniveau ligger i støjgruppe 3, må  

 dimensionering af brugsvandsanlægget altid ske på en sådan måde, at der er  

 sikkerhed for, at vandtrykket foran armaturet ikke overstiger den værdi, der  

 svarer til et DS-differensniveau på ca. 15 dB(A) (LAP på ca. 30 dB(A)).
Brugsvandsanlæg kan dimensioneres således, at de virkelige vandstrømme  

 gennem aftapningsarmaturerne ligger i området 0,7 qN til 1,5 qN.
Er anlægget  

 dimensioneret på denne måde kan støjniveauet LAP ved vandstrømmen qN og 1,5  

 qN anvendes ved bedømmelse af armaturets støjmæssige egenskaber.
 Det kan eventuelt være nødvendigt at foretage en støjmåling i den færdige  

 bygning.
Prøvning VA/DK nr. 7 - Stabilitet i vandstrøm og vandtemperatur Omfattede armaturtyper: Trykstyrede og termostatiske blandere antal prøveemner: 1 Armaturet tilsluttes to tryksystemer med henholdsvis koldt vand 5 grader C  

 - 20 grader C og varmt vand 93 grader C +/- 2 grader C og 53 grader C +/- 2  

 grader C.
I begge systemer skal temperaturen kunne fastholdes +/- 1 grad C.  

 Tilslutningerne til systemerne sker via de på bilag A beskrevne prøverør.  

 Prøverne udføres først med varmtvandstemperaturen 93 grader C, derefter med  

 varmtvandstemperaturen 53 grader C.
Armaturets betjeningsorganer indstilles således, at vandtemperaturen er så  

 lav som mulig og vandstrømmen så stor som mulig.
Indstillingen udføres med  

 samme tryk på koldt- og varmtvandssiden.
Ved hjælp af prøvesystemets  

 trykreguleringsudstyr indstilles trykkene således, at vandstrømmen gennem  

 armaturet bliver lig med den for armaturet passende vandstrøm.
Trykkene på  

 koldt- og varmtvandssiden skal være lige store.
Herefter foretages følgende:
 Krav: Afvigelsen må ikke overstige +/- 3 grader C.
 Temperaturer, tryk- og vandstrømme registreres, når temperaturen er  

 stabil.
 Temperaturer, tryk- og vandstrømme registreres, når temperaturen er  

 stabil.
 Temperaturen, t, på det udstrømmende vand afbildes som funktion af trykket  

 P på koldtvandstilgangen, og den fremkomne kurves tangenter kontrolleres.
Ved sænkning af koldtvandstrykket skal reguleringspunktsforskydningen  

 udtrykt som den numeriske værdi af delta t ----------------------------- delta P være mindre end 0,1, når t måles i grader C og P i kPa.
 Temperaturen på det udstrømmende vand registreres.
 Ved sænkning af koldtvandstrykket med 30 kPa (0,3 kp/kvadratcentimeter) må  

 temperaturen på det udstrømmende vand ikke blive højere end 43 grader C på  

 noget tidspunkt, inden en stabil temperatur er opnået. 10 sekunder efter at  

 tryksænkningen er stabil, må temperaturen på det udstrømmende vand ikke  

 afvige med mere end +/- 2 grader C fra den indstillede værdi.
Prøvning VA/DK nr. 8 - skoldningsbeskyttelse Omfattede armaturtyper: Armaturer med automatisk skoldningsbeskyttelse Antal prøveemner: 1 Armaturer med automatisk skoldningsbeskyttelse underkastes et tryk på 300  

 kPa (3 kp/kvadratcentimeter) såvel på varmtvandssiden som på koldtvandssiden.  

 Temperaturerne af det vand, der føres til armaturet, skal være henholdsvis 5  

 grader C - 20 grader C og 75 grader C +/- 2 grader C.
Temperaturen af det  

 udstrømmende vand måles.
Samme måling udføres ved et tryk på varmtvandssiden  

 på 1,0 MPa (10 kp/kvadratcentimeter) og et tryk på koldtvandssiden på 200 kPa  

 (2 kp/kvadratcentimeter).
Under ovennævnte prøver undersøges, om armaturet er konstrueret således,  

 at der ikke ved umiddelbar åbning med en enkelt operation kan strømme vand ud  

 af højere temperatur end 38 grader C.
Blokering af skoldningsbeskyttelsen med  

 henblik på aftapning af vand af højere temperatur må først kunne finde sted,  

 når aftapningen er påbegyndt.
Prøvning VA/DK nr. 9. - Varmeisoleringsevne Omfattede armaturtyper: Alle Antal prøveemner: 1 Armaturet tilsluttes et varmtvandssystem, hvor der opretholdes en  

 temperatur på 75 grader C (+/- 2 grader C). Armaturet indstilles svarende til  

 en vandstrøm, der er lig med den for armaturet passende vandstrøm qN (bilag  

 D). Armaturet, hvis rette funktion er betinget af tilslutning til to eller  

 flere vandsystemer, monteres på en sådan måde, at der opnås den størst mulige  

 temperatur på det aftappede vand.
Armaturet gennemstrømmes af vand over en periode på 180 sekunder, og  

 herefter måles den udvendige overfladetemperatur på de dele af armaturet, der  

 skal berøres for at åbne/lukke for vandet eller ændre vandets temperatur.  

 Overfladetemperaturen og målepunkternes placering registreres.
Temperaturen  

 må ikke overstige 41 grader C på noget sted.
Prøvning VA/DK nr. 10 - Trykstød Omfattede armaturtyper:
Antal prøveemner: 1 Prøvningsmetode er under udarbejdelse.
Måling af kapacitet Målingen udføres ved hjælp af et prøverør som vist nedenfor.
Der skal  

 anvendes et prøverør, hvor armaturets tilslutninger direkte kan monteres.  

 Trykmålingen skal udføres eller angives således, at den geometriske  

 højdeforskel mellem trykmålepunktet og trykmåleniveauet elimineres.
Måling af  

 tryk og vandstrøm skal ske med bedre nøjagtighed end henholdsvis 5% og 3%.
Prøveopstilling Prøverør:
Prøverør for armaturtilslutning ved måling af støj og kapacitet På 5 (25 mm nippelgevind) monteres overgangsstykker passende til  

 armaturets tilgange.
Armatur med vandret tilgang bagfra.
GF reduktionsnippel eller -muffe, hvor  

 den reducerende ende passer direkte til armaturets tilgange.
 Armatur med lodret tilgang eller tilgang vandret fra siden:  

 Reduktionsmuffe og 90 grader lang bøjning med dimension som armaturets  

 tilgange.
 Prøvestandens korrektionsfaktor KP (DIN 52218) målt i 1/1 oktaver ved A og  

 B skal være lige store (+/- 1 dB).
Måling af overstrømning De i afsnit 4.5 angivne termoelementer med tilhørende registreringsudstyr  

 skal tillade en målenøjagtighed, der er bedre end +/- 1 grad C.  

 Termoelementernes loddested placeres som angivet på figuren.
 Se også bilag A.
Passende vandstrømme Afbildning af karakteristik og støjniveau Eksempel Den optegnede karakteristik tænkes at gælde for et armatur beregnet for  

 montage ved køkkenvask.
 Bilag D giver den passende vandstrøm: 0,2 l/s.
 Den optegnede karakteristik viser, at det pågældende armatur ved en  

 vandstrøm på 0,2 l/s har et tryktab på 140 kPa (1,4 kp/kvadratcentimeter).  

 Ifølge ovenstående tilhører armaturet da trykgruppe 150 og dimensionering af  

 det brugsvandsanlæg, hvortil armaturet hører, kan da ske udfra den  

 forudsætning, at armaturet yder den passende vandstrøm ved et trykfald på 150  

 kPa (1,5 kp/kvadratcentimeter). Dimensioneringen må dog ske under hensyntagen  

 til det i VA/DK nr. 6 anførte om støjmæssige forhold.
Karakteristikken er målt som angivet i VA/DK nr. 5 ved hjælp af et  

 prøverør nr. 3 som vist på bilag A.
Den kan også måles ved hjælp af det på  

 bilag B viste prøverør i forbindelse med måling af de støjmæssige egenskaber.
 På kurven er endvidere angivet armaturets støjniveau LAP i dB(A) målt som  

 angivet i VA/DK nr. 6.
 Støjniveauet er målt efter DIN 52218 med et prøverør som vist på bilag B.  

 Armaturet er direkte tilsluttet prøverørets 25 mm nippel ved hjælp af et  

 overgangsstykke +GF+ med 25 mm muffegevind og 15 mm nippelgevind.
 Måleresultater:
 x Støjmåling ved vandstrømmen 0,14 l/s, 0,2 l/s og 0,3 l/s.
. Støjmåling ved tryktabene 300 kPa og 500 kPa (3 kp/kvadratcentimeter og  

 5 kp/kvadratcentimeter) aflæst på prøverør som angivet i bilag B.
Ved  

 afbildning er anvendt de registrerede vandstrømme som indgangsværdi på  

 kurven.
