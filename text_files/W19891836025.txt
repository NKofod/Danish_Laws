En ledende medarbejder havde sammen med andre ydet et lån til det  

 selskab, hvori de var ansat.
Lånet var optaget i en bank mod sikkerhed i et  

 af selskabet udstedt konvertibelt gældsbrev.
Tabet på lånet ved selskabets  

 senere konkurs blev anset for omfattet af aktieavandebeskatningslovens § 8,  

 stk. 1, jf. § 2, stk. 2, og derfor ikke fradragsberettiget.
Direktør A klagede for indkomståret 1984 over, at de stedlige  

 skattemyndigheder havde anset ham for uberettiget til et fradrag på 999.900  

 kr., der vedrørte tab på et konvertibelt lån, ydet over for B A/S.
Der var  

 henvist til, at tabet ikke var fradragsberettiget i henhold til reglerne i  

 aktieavancebeskatningsloven, og at der heller ikke var grundlag for at tage  

 klagerens påstand om godkendelse af fradraget i medfør af statsskattelovens §  

 6 a til følge.
Det fremgik af sagens oplysninger, at klageren havde indtaget en ledende  

 stilling i det nævnte selskab, idet han i januar 1982 var avanceret til  

 vicepræsident (direktør). I forbindelse med selskabets ekspansion i  

 begyndelsen af 1980'erne var der såvel i 1982 som i 1983 tilført selskabet  

 kapital gennem aktieudstedelser med henblik på udenlandske investorer.
Ved  

 udarbejdelse af oplægget til aktieudvidelsen i 1983 var der fra de  

 udenlandske investorer og medvirkende økonomiske rådgivere fremsat ønske om,  

 at de ledende medarbejdere skulle knyttes tættere til selskabet gennem  

 etablering af konvertible lån.
Disse havde som modstykke, at de pågældende  

 ville få betydelige lønstigninger.
Klageren havde således været en af 16  

 personer i selskabets topledelse, der havde tegnet sig for ca. 12 mio kr. for  

 klagerens vedkommende 999.900 kr.
Beløbet var tilvejebragt gennem et i juni  

 1983 optaget banklån alene med sikkerhed i det samtidigt af selskabet  

 udstedte konvertible gældsbrev.
 Efter at selskabet i september 1984 var kommet under konkursbehandling,  

 var klagerens tilgodehavende i henhold til det konvertible gældsbrev gået  

 tabt, medens klageren fortsat hæftede for det optagne banklån.
Fra klagerens side blev det over for de stedlige skattemyndigheders  

 henvisning til bestemmelserne i aktieavancebeskatningsloven gjort gældende,  

 at de særlige omstændigheder vedrørende långivningen i nærværende tilfælde  

 måtte begrunde, at forholdet skulle bedømmes ud fra et almindeligt  

 driftsudgiftsbegreb i statsskattelovens § 6 a.
Han gjorde yderligere  

 gældende, at forholdet ikke var omfattet af den restriktive skatteretlige  

 praksis vedrørende nægtelse af fradrag for tab på udlån eller ved kaution,  

 der blev påtaget med henblik på at sikre løn- og honorarindtægter.
Landsskatteretten fandt på grundlag af de fremlagte lånedokumenter m.m.,  

 at forholdet direkte var omfattet af aktieavancebeskatningslovens § 8, stk.  

 1, jf. § 2, stk. 2, hvorefter det opgjorte tab ikke kunne godkendes fradraget  

 ved indkomstopgørelsen.
Klagerens henvisning til den specielle baggrund for  

 långivningen kunne ikke begrunde et andet resultat.
Den påklagede ansættelse  

 blev herefter stadfæstet.
 LV 1988, C 2.4.
