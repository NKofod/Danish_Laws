 I forbindelse med ændringen af helligdagsloven ved lov nr. 278 af 8. juni  

 1983 blev der i § 2, stk. 3, indført en bemyndigelse for justitsministeren  

 til at fastsætte generelle regler om dispensation fra forbudet i § 2, stk. 1  

 og 2, mod afholdelse af offentlige forlystelser på helligdage.
 Justitsministeriet har undersøgt, i hvilket omfang der er et reelt og  

 begrundet behov for at anvende bemyndigelsen i § 2, stk. 3.  

 Justitsministeriet har i den forbindelse fået en henvendelse fra Danmarks  

 Teltholder-Forening angående de særlige problemer, der er for omrejsende  

 tivolier.
Da der ikke efter det for justitsministeriet fremkomne i øvrigt skønnes at  

 være behov for generelle undtagelser, har justitsministeriet udarbejdet  

 vedlagte bekendtgørelse.
Der vil senere blive udsendt særtryk af  

 bekendtgørelsen.
 Det tilføjes for så vidt angår konkrete dispensationer efter  

 helligdagslovens § 2, stk. 4, at justitsministeriets cirkulære af 5. april  

 1974 om offentlige forlystelser på helligdage fortsat er i kraft alene med  

 den ændring, der følger af, at bestemmelsen om politiets dispensationsadgang  

 nu er § 2, stk. 4.
Erik Ninn-Hansen /Fr.
Chr.Schydt Til samtlige politimestre og politidirektøren i København.
 + 1 bilag.
