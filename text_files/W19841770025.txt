 Ministeriet finder, at fordeling af udgifter til fremtidig  

 vedligeholdelse af veje i byområder først bør afgøres i forbindelse med, at  

 der efter privatvejslovens § 57, stk. 2, træffes beslutning om udførelse af  

 de konkrete arbejder.
 I brev af 18. juli 1984 har De som formand for beboerforeningen klaget  

 over A byråds kendelse vedrørende fordeling af udgifter i forbindelse med den  

 fremtidige vedligeholdelse af en privat fællesvej.
Af en fra A byråd indhentet udtalelse fremgår, at kendelsen er afsagt  

 efter anmodning fra beboerforeningen.
Der er ikke i kendelsen truffet  

 beslutning om gennemførelse af et konkret vejarbejde.
 I den anledning skal det oplyses, at ministeriet er af den opfattelse, at  

 spørgsmålet om fordeling af udgifterne til den fremtidige vedligeholdelse af  

 private fællesveje i byzoneområder som et samlet arbejde først bør afgøres i  

 forbindelse med, at der i henhold til privatvejslovens § 57, stk. 2, træffes  

 beslutning om udførelse af de konkrete arbejder.
 Ministeriet har derfor i dag ophævet byrådets kendelse.
 Offentliggjort i VEJLOVE udgivet af DAFOLO.
