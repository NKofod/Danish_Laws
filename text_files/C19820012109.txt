(Til samtlige faglige udvalg og  

 arbejdsformidlingskontorer) I medfør af § 7 i lov nr. 290 af 9. juni 1982 om foranstaltninger  

 vedrørende lære og praktikpladser og om ændring af lov om lærlingeforhold,  

 lov om erhvervsfaglige grunduddannelser og om lov om Arbejdsgivernes  

 Elevrefusion samt efter forelæggelse for erhvervsuddannelsesrådet og med  

 tilslutning fra arbejdsministeren bestemmes:
 § 1.  Det faglige udvalgs behandling af en henvendelse  

 fra en virksomhed eller et arbejdsformidlingskontor om godkendelse af en  

 virksomhed som uddannelsested inden for efg-lovens område, skal være  

 afsluttet inden 4 uger efter, at de fornødne oplysninger foreligger, jfr. §  

 5.
 Stk 2.  Den samme frist gælder, når det faglige udvalg,  

 efter henvendelse fra en virksomhed eller et arbejdsformidlingskontor,  

 træffer afgørelse om en virksomheds egnethed som oplæringssted inden for  

 lærlingelovens område.
§ 2.  De oplysninger om virksomheden, som det faglige  

 udvalg finder nødvendige for afgørelsen af godkendelsesspørgsmålet, gives  

 normalt af virksomheden på et oplysningsskema, der udleveres af det faglige  

 udvalg eller af arbejdsformidlingen.
Kan fyldestgørende oplysninger ikke  

 tilvejebringes på denne måde, kan udvalget tilvejebringe oplysningerne ved at  

 lade virksomheden undersøge ved besigtigelse eller ved at indhente en  

 udtalelse fra udvalgets stedlige sagkyndige, f.eks. en fagkomite.
§ 3.  Det faglige udvalg fremsender det nødvendige  

 oplysningsskema til virksomheden umiddelbart efter henvendelsen fra  

 virksomheden eller arbejdsformidlingskontoret.
Er virksomhedens udfyldelse af  

 oplysningsskema ufuldstændig, tager det faglige udvalg umiddelbart efter  

 skemaets modtagelse kontakt med virksomheden med henblik på tilvejebringelse  

 af de manglede oplysninger.
 Stk. 2.  Finder udvalget det nødvendigt at besigtige  

 virksomheden eller at indhente en udtalelse fra udvalgets stedlige  

 sagkyndige, sker dette snarest muligt.
 § 4.  Kan udvalgets afgørelse af  

 godkendelsesspørgsmålet ikke foreligge inden 3 uger regnet fra modtagelsen af  

 oplysningsskema i udfyldt stand, eller, hvis oplysningsskema ikke er anvendt,  

 inden 3 uger regnet fra besigtigelse eller fra modtagelse af udtalelse fra  

 udvalgets stedlige sagkyndige, underretter det faglige udvalg virksomheden og  

 arbejdsformidlingskontoret herom.
 Stk. 2.  I underretningen angiver det faglige udvalg  

 datoen for udvalgets modtagelse af skemaoplysninger, foretagelse af  

 besigtigelse eller modtagelse af udtalelse fra udvalgets stedlige sagkyndige.  

 Har udvalget foretaget skridt med henblik på tilvejebringelse af yderligere  

 oplysninger, gives der i indberetningen meddelelse herom med datoangivelse.
§ 5.  Fristen efter § 1 på 4 uger for afgørelse af  

 godkendelsesspørgsmålet regnes fra der faglige udvalgs modtagelse af  

 oplysningsskema i fuldstændig stand.
Såfremt dette skema ikke udgør et  

 fyldestgørende grundlag for det faglige udvalgs afgørelse af  

 godkendelsesspørgsmålet, må de nødvendige oplysninger således søges  

 tilvejebragt - ved supplerende skriftlig eller mundtlig kontakt med  

 virksomheden eller arbejdsformidlingskontoret, ved besigtigelse af  

 virksomheden eller ved udtalelse fra udvalgets stedlige sagkyndige - så  

 hurtigt, at udvalget kan træffe afgørelse inden 4 ugers-fristens udløb.
Den  

 del af tiden til tilvejebringelse af supplerende oplysninger, som beror på  

 virksomhedens forhold (virksomhedens besvarelse af supplerende spørgsmål -  

 forhold fra virksomhedens side, som medfører udsættelse af besigtigelse),  

 medregnes dog ikke ved 4 ugers-fristens beregning.
 Stk. 2.  Er oplysningsskema ikke anvendt, regnes fristen  

 fra tidspunktet for besigtigelse eller fra modtagelse af udtalelse fra  

 udvalgets stedlige sagkyndige.
 § 6.  Inden udløbet af fristen i § 1, jfr. § 5, skal  

 udvalget træffe afgørelse om, at virksomheden inden for pågældende fag eller  

 branche:
1. godkendes, 2. godkendes for en bestemt periode, 3. godkendes for et eller flere nærmere angivne  

 uddannelsesforhold eller, 4. underkendes som uddannelsessted indtil videre, dvs.  

 indtil udvalget træffer en nyafgørelse, som hovedregel efter forelæggelse af  

 nye oplysninger.
Stk. 2.  En godkendelse kan være begrænset til at angå  

 bestemte dele af en kompetencegivende efg-uddannelse.
Den kan være betinget  

 af, at lærlingen eller efg-eleven modtager supplerende oplæring i en anden  

 virksomhed eller på en skole.
Stk. 3.  Træffer det faglige udvalg afgørelse om, at  

 virksomheden underkendes, jfr. stk. 1 nr. 4 eller godkendes med begrænsninger  

 eller betingelser, jfr. stk. 1,nr. 2 og 3 eller stk. 2, skal afgørelsen være  

 ledsaget af en begrundelse.
I disse tilfælde vejleder udvalget virksomheden  

 om, hvilke foranstaltninger virksomheden skal gennemføre for at blive  

 godkendt.
 § 7.  Hvis udvalgets afgørelse ikke foreligger inden  

 fristens udløb, og virksomheden har indgået lærekontrakt eller  

 uddannelsesaftale, behandles kontrakten eller aftalen, som om virksomheden  

 var godkendt af det faglige udvalg.
Stk. 2.  Arbejdsformidlingskontoret kan dog ikke give  

 aftalen påtegning om godkendelse eller registrering, med mindre aftalens  

 parter har erklæret at ville opretholde aftalen.
Kontoret vejleder parterne  

 om vilkårerene for aftalen, og henviser herunder til de uddannelsesregler,  

 der gælder for faget.
 § 8.  Cirkulæret finder tilsvarende anvendelse på et  

 fagligt udvalgs svar på en henvendelse fra et arbejdsformidlingskontor i  

 medfør af lærlingelovens § 2, stk. 4 om, hvorvidt en person må betragtes som  

 faglig oplært.
 § 9.  Træffer ankenævnet vedrørende læresteder og  

 praktikvirksomheder afgørelse om, at et fagligt udvalg kan tage en sag op til  

 fornyet behandling i forbindelse med tilvejebringelse af nye oplysninger,  

 finder cirkulæret med de fornødne afvigelser anvendelse på udvalgets  

 behandling af denne sag.
 § 10.  Cirkulæret træder i kraft den 15. juli 1982.
