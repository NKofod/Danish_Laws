Fremsat den 14. december 2001 af  

 Lene Garsdal (SF), Anne Baastrup (SF), Aage Frandsen  

 (SF) og Kristen Touborg (SF) Forslag til folketingsbeslutning om, at amterne overtager statens udgifter til sygedagpenge Folketinget pålægger regeringen inden udgangen  

 af denne folketingssamling at udarbejde lovforslag om, at kommunerne og  

 amterne finansierer udgifterne til sygedagpenge med hver 50 pct.  

 Finansieringsfordelingen skal gælde for udgifter til sygedagpenge, der  

 udbetales efter udløbet af arbejdsgiverperioden, dvs. fra 3. til 52.  

 uge og for udgifter til sygedagpenge, der ydes efter 52. uge.
 Lovforslaget skal have virkning fra 1. januar 2003.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 26 fra Folketingsåret  

 2001-02, 1. samling.
Se Folketingstidende 2001-02, 1. samling forhandlingerne  

 side 737 og tillæg A side 843 og 845.
Formålet med amternes overtagelse af udgifterne er  

 at øge deres engagement og tilskyndelse til at gøre noget mere  

 aktivt ved årsagerne til de stadig stigende udgifter til sygedagpenge.  

 Det er en stor belastning for de ramte borgere, at der kan være  

 ventetid på at få klaret deres sag.
Det er også tyngende  

 for mange kommuner både at skulle behandle og finansiere alle disse  

 sager.
Staten bliver præsenteret for en stadig større  

 refusionsregning, som man passivt må refundere, da staten ikke har  

 mulighed for at gå ind og påvirke årsagerne til, at der  

 skal udbetales sygedagpenge.
 Amterne derimod har ansvar for en stor del af de  

 aktiviteter, som har indflydelse på udbetaling af sygedagpenge, men har  

 ikke en direkte økonomisk interesse i at gøre noget ekstra for  

 at mindske sygedagpengeperioderne.
 Statens dagpengerefusion til kommunerne forventes i 2001  

 at beløbe sig til knap 4,3 mia. kr.
 Hvis amterne får refusionsopgaven, får de en  

 ekstra tilskyndelse til og mulighed for både på kort og lang sigt  

 at nedbringe antallet af sygedagpengemodtagere.
Amterne har ansvar for behandling, undersøgelse,  

 genoptræning og forebyggelse og dermed også for folk på  

 sygedagpenge.
Desuden er amterne blandt landets største arbejdsgivere.  

 Staten overfører det samlede beregnede refusionsløb for 2003 og  

 følgende år til de enkelte amter efter gældende  

 bloktilskudsmodel.
Amterne vil for bloktilskudsbeløbet kunne udvide  

 den aktive indsats inden for ovennævnte områder og dermed spare  

 på den passive udbetaling.
Der kan blive tale om øget  

 konsulentvirksomhed og samarbejde med kommunerne.
Amterne tilskyndes til at øge  

 forebyggelsesindsatsen på det arbejdsmedicinske  område  med  

 kortlægning af årsager og aktiv forebyggelse.
Det samme  

 gælder amternes arbejdsgiverinteresse i at skabe sundere arbejdspladser  

 og deltage i projekter for arbejdsfastholdelse.
På sygepleje- og  

 rengøringsområdet er der mange arbejds- og  

 nedslidningsskader.
 Det skal altsammen medvirke til, at antallet af  

 sygedagpengemodtagere og dagpengeperiodernes længde mindskes, og dermed  

 nedbringe sygedagpengeudbetalingerne.
 Det forventes, at udbetalingerne kan mindskes så  

 meget, at det er selvfinansierende eller giver overskud for amterne.
I beslutningsforslaget ligger også, at amterne skal  

 refundere 50 pct. af dagpengeudgiften for sygeperioder, som går ud over  

 de 52 uger, hvor kommunerne nu afholder udgifterne uden refusion fra staten.  

 Det skal få amterne til at samle og udvikle erfaring og ekspertise i at  

 forebygge de langvarige sager, som kan være svære og meget  

 belastende for borgerne.
I denne forbindelse noteres det, at det lange  

 sygefravær   sygeforløb over 52 uger   er steget markant siden  

 starten af 1993, både hvad angår antallet af sager og den  

 gennemsnitlige varighed, jf. bilag 1.
Det kan indvendes, at forslaget i praksis kan give amterne  

 en økonomisk interesse i at rykke sygedagpengemodtagere frem foran  

 andre.
Derfor skal den øgede indsats ske under fortsat krav om  

 ligebehandling af borgerne i sundhedssystemet.
Det er den samlede aktivitet,  

 som skal øges.
Det er i øvrigt den samme problemstilling ved  

 amternes behandling af udenamtspatienter, hvor betalingen udefra kan friste  

 til fremrykning foran egne borgere.
Her viser praksis, at kravet om lighed og  

 prioritering efter behandlingsbehov er tungtvejende.
Forslaget vil kunne tage brodden af den kommunale  

 irritation over lange ventetider i amtslige institutioner, som koster  

 kommunerne penge.
Det vil formindske tilskyndelsen til at vælge  

 løsninger på kanten af det lovlige eller forskelsbehandling af  

 borgerne efter bopælskommune, og det vil kommunalpolitisk afbalancere  

 amternes mulighed for opkrævning af penge for færdigbehandlede  

 patienter i sygehussenge.
 Endvidere vil det give mere indhold i den fælles  

 sundhedsplanlægning mellem kommuner og amter, som nu mere har karakter  

 af en pligtøvelse.
 Det afgørende bliver, at borgerne kan opleve bedre  

 og hurtigere løsninger end nu.
Skriftlig fremsættelse Lene Garsdal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at amterne  

 overtager statens udgifter til sygedagpenge.
(Beslutningsforslag nr.
B 25).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Sygefraværets varighed Det samlede sygefravær i forbindelse med  

 sygeperioder af under 52 ugers varighed har været stort set  

 uændret siden 1993. Det skyldes en kombination af svagt faldende  

 gennemsnitlige varigheder og et svagt stigende antal sager, jf. tabellen.
Lange sygeforløb bliver endnu længere Den gennemsnitlige varighed af sygeperioderne med en  

 varighed på over 52 uger steg fra godt 75 uger i 1993 til 90 uger i  

 1998, jf. figuren.
 Kilde: Socialpolitikken og arbejdsmarkedet, Dansk  

 Arbejdsgiverforening, december 1999.
