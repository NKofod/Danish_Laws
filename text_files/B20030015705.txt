Bekendtgørelse om lægers turnusuddannelsesforløb I medfør af § 2, stk. 5 og 6, i lov om udøvelse  

 af lægegerning, jf. lovbekendtgørelse nr. 272 af 19. april 2001 samt under  

 henvisning til § 3, stk. 2, i bekendtgørelse nr. 27 af 15. januar  

 2003, fastsættes:
Kapitel 1 Turnusordningen § 1.  

  

 Turnusordningen omfatter et af Sundhedsstyrelsen fastsat antal  

 turnusuddannelsesforløb, der anvises lægestuderende og læger, der tilmelder  

 sig  

 ordningen, jf. § 2.
Stk. 2.  

  

 Det  

 nødvendige antal turnusuddannelsesforløb fastlægges to gange årligt af  

 Sundhedsstyrelsen på basis af indmelding til Sundhedsstyrelsen fra de  

 sundhedsvidenskabelige fakulteter om antallet af tilmeldte til  

 lægevidenskabelig kandidateksamen.
Sundhedsstyrelsen udmelder det nødvendige  

 antal turnusuddannelsesforløb til de regionale videreuddannelsesråd for  

 læger,  

 som udmønter den regionale uddannelseskapacitet.
 Stk. 3.  

  

 Et  

 turnusuddannelsesforløb omfatter et 18-måneders ansættelsesforløb med:
a)  

 	  

    

 12 måneders  

 ansættelse på sygehus.
Ansættelse skal finde sted på mindst 2, og højst 3  

 afdelinger og være af mindst 3 måneders varighed.
Hvis  

 turnusuddannelsesforløbet opdeles i ansættelser af mindre end 6 måneders  

 varighed, skal disse finde sted på samme geografiske enhed.
Amterne,  

 respektive  

 H:S, Bornholms kommune tilrettelægger de enkelte turnusuddannelsesforløb og  

 udarbejder uddannelsesprogrammer, således at gældende målbeskrivelse for  

 turnus  

 opfyldes.
b)  

 	  

    

 6 måneders ansættelse  

 som praksisreservelæge hos en alment praktiserende læge, der af de amtslige  

 videreuddannelsesråd er godkendt som praksistutor.
Amterne, respektive H:S,  

 Bornholms kommune, tilrettelægger de enkelte turnusuddannelsesforløb i  

 samarbejde med praksissektoren, så kravene til turnus målbeskrivelsen  

 tilgodeses.
 Stk.4.  

  

 Kliniske  

 uddannelseselementer på sygehus skal gennemføres forinden  

 praksisreservelægestillingen påbegyndes.
 Stk. 5.  

  

 Turnusuddannelsen er det først tællende kliniske uddannelseselement i den  

 lægelige videreuddannelse.
 Stk.6.  

  

 Det er en  

 betingelse, at den pågældende har opnået autorisation som læge, inden  

 påbegyndelse af turnus.
Kapitel 2 Evaluering § 2.  

  

 Uddannelsen evalueres i forløbet med mulighed for justering samt ved  

 afslutningen af de enkelte uddannelseselementer og ved afslutningen, med  

 henblik på samlet godkendelse af turnusuddannelsen.
 Stk. 2.  

  

 Sundhedsstyrelsen  

 fastsætter nærmere regler for evaluering af uddannelsesforløbet og den  

 tilsvarende godkendelsesprocedure.
Kapitel 3 Tilmelding § 3.  

  

 Lægestuderende  

 ved de sundhedsvidenskabelige fakulteter kan tilmelde sig den i § 1  

 omtalte turnusordning efter at have indstillet sig til lægevidenskabelig  

 kandidateksamen.
Sundhedsstyrelsen fastsætter en frist for tilmelding.
Stk. 2.  

  

 Tilmelding  

 til turnusordningen kan uden nærmere begrundelse udskydes i op til 2 år efter  

 afsluttet embedseksamen.
Det påhviler lægen selv at holde sig underrettet om  

 tidsfrist for tilmelding.
 Stk. 3.  

  

 Sundhedsstyrelsen kan i særlige tilfælde dispensere for den i stk. 2  

 nævnte tidsfrist.
 Stk. 4.  

  

 Tilmelding  

 til turnusordningen efter stk. 1 og 2, herunder tilmelding på baggrund  

 af  

 lægetjeneste i forsvaret, jf. § 10, kan kun ske en gang.
 § 4.  

  

 Sundhedsstyrelsen udarbejder nærmere regler for tilmeldingsfrister,  

 formularkrav samt den praktiske gennemførelse af de lægestuderendes valg af  

 amt, respektive H:S, Bornholms kommune.
 Stk. 2.  

  

 De  

 Lægestuderende vælger amt, respektive H:S, Bornholms kommune efter tur i  

 nummerrækkefølge efter lodtrækning.
 § 5.  



  

 Sundhedsstyrelsen kan fravige  

 omkring uddannelseselementer, jf.§1, stk.3.
 § 6.  



  

 Lægestuderende eller læger, der ikke  

 tager imod et anvist turnusuddannelsesforløb, udgår af turnusordningen.
Kapitel 4 Særlig fordeling § 7.  

  

 Personer, der har fået godkendt særlige hensyn, jf. § 9, indgår ikke i  

 lodtrækningen og får tildelt amt, respektive H:S og Bornholms kommune efter  

 ønske.
§ 8.  

  

 Gifte, samlevende, læsemakker og lignende, kan opnå turnusuddannelsesforløb i  

 samme amt, respektive H:S og Bornholms kommune.
Tilsvarende gælder, såfremt  

 ægtefællen/samleveren/læsemakker består eksamen et semester senere.
I disse  

 tilfælde tilmeldes begge turnusordningen for den kandidat, der forventes at  

 bestå embedseksamen først, mens turnusafviklingen først finder sted, når den  

 anden har bestået embedseksamen.
Ordningen gælder også såfremt  

 ægtefælle/samlever/læsemakker er omfattet af bestemmelsen om særlige hensyn,  

 jf. § 9 eller bestemmelsen om lægetjeneste i forsvaret, jf. § 10.
§ 9.  

  

 Såfremt det dokumenteres, at der hos ansøgeren eller dennes nærmeste familie  

 foreligger alvorlig sygdom og de i relation hertil hørende behandlings-,  

 omsorgs-, eller pasningsproblemer, forbundet med sygdommen, nødvendiggør  

 særlig  

 hensyntagen, kan der efter ansøgning tildeles amt, respektive H:S og  

 Bornholms  

 kommune efter eget ønske.
Samme hensyn kan tages, når det sandsynliggøres, at  

 turnusafviklingen vil medføre ganske særlige og meget alvorlige sociale  

 problemer for den pågældende.
 Stk. 2.  

  

 Det  

 påhviler ansøgeren selv at fremskaffe den fornødne dokumentation fra  

 behandlende læger, relevante myndigheder eller andre.
 Stk. 3.  

  

 Ansøgning  

 om særlige hensyn indsendes til Sundhedsstyrelsen inden udløb af den  

 fastsatte  

 tilmeldingsfrist.
Stk. 4.  

  

 Afgørelse  

 om tildeling af amt, respektive H:S og Bornholms kommune efter eget ønske, på  

 baggrund af særlige hensyn, foretages af Sundhedsstyrelsen.
Sundhedsstyrelsen  

 rådgives af et udvalg til bedømmelse af de indkomne ansøgninger.
Udvalgets  

 medlemmer udpeges af amterne, respektive H:S og Bornholms kommune, Foreningen  

 af Speciallæger, Praktiserende Lægers Organisation, Foreningen af Yngre Læger  

 og Foreningen af Danske Lægestuderende.
Stk. 5.  

  

 Afgørelser  

 efter bestemmelserne i stk. 4, foretages af Sundhedsstyrelsen.
Afgørelsen kan  

 påklages til indenrigs- og sundhedsministeriet.
 § 10.  

  

 Værnepligtige indkaldt til lægetjeneste i forsvaret samt lægestuderende og  

 læger, der indgår kontrakt med forsvaret om en tilsvarende ordning, indgår  

 ikke  

 i lodtrækningen og får tildelt amt, respektive H:S og Bornholms kommune efter  

 ønske.
Stk. 2.  

  

 Ordningen  

 om lægetjeneste i forsvaret, jf. stk. 1, omfatter højst 15 personer pr.  

 turnusfordeling.
Udvælgelsen af kontraktansatte læger foretages af forsvaret.
Stk. 3.  

  

 Det  

 påhviler den enkelte lægestuderende eller læge selv at fremsende  

 dokumentation  

 for indkaldelse til værnepligt eller kontrakt med forsvaret.
Dokumentationen  

 indsendes til Sundhedsstyrelsen inden tilmeldingsfristen for turnus, jf. kap  

 3.
 § 11.  

  

 Under særlige omstændigheder kan turnusforløb efter samråd med de berørte  

 amter, respektive H:S, Bornholms kommune overflyttes  

  

 .
Kapitel 5 Udsættelse af turnusafvikling § 12.  

  

 Kandidater har ret til midlertidig udsættelse af det tilbudte  

 turnusuddannelsesforløb i forbindelse med orlov i henhold til gældende  

 lovgivning.
 § 13.  

  

 Mandlige kandidater, der ønsker at aftjene værnepligt uden at være omfattet  

 af  

 bestemmelsen i § 10, har ret til midlertidig udsættelse af det tilbudte  

 turnusuddannelsesforløb så længe værnepligten varer.
 § 14.  

  

 Kandidater, ansat i Ph.D.-stilling eller anden forskerstilling, kan på  

 baggrund  

 af dokumentation fra vedkommende universitet eller anden  

 forskningsinstitution,  

 gives udsættelse indtil udløb af stillingen, dog maksimalt 4 år efter  

 embedseksamen.
§ 15.  

  

 Ansøgning om de i §§ 13 og 14 nævnte forhold skal indsendes til  

 videreuddannelsesrådet i det amt, respektive H:S, Bornholms kommune, hvortil  

 lægen er tildelt.
Ansøgning skal ske senest 3 måneder før ønsket udsættelse.
 Stk. 2.  

  

 Ved senere  

 indgivet ansøgning afgør amtet respektive H:S, Bornholms kommune, hvorvidt  

 ansøgningen kan imødekommes.
Kapitel 6 Ikrafttræden § 16.  

  

 Bekendtgørelsen træder i kraft den 22. marts 2003 og har virkning for  

 tilmeldinger til turnusordningen indgivet efter denne dato.
 Stk. 2.  

  

 Samtidig  

 ophæves bekendtgørelse nr. 279 af 17. april 1997 om lægers adgang til at opnå  

 turnusstillinger.
