Formål Formået med undervisningen er - at deltagerne tilegner sig en sproglig færdighed i at redegøre for  

 markedsføringsplaner - at deltagerne opnår indsigt i og kan medvirke ved planlægning og  

 gennemførelse af det personlige eksportsalg i fransksprogede områder - at deltagerne udvikler deres evne til at varetage eksportfunktioner på  

 fransksprogede markeder med forskelligartede kulturmønstre - at deltagerne videreudvikler deres evne til at forstå og at udtrykke sig  

 mundtligt og skriftligt på nuanceret og varieret fransk.
Mål Målet med undervisningen er - at deltagerne på fransk selvstændigt kan redegøre for og uddybe en  

 markedsføringsplan samt kommunikere løsningsforslag til en praktisk  

 problemstilling inden for eksportmarkedsområdet - at deltagerne kan anvende forhandlings- og salgsteknikker i det  

 personlige salgsarbejde på eksportmarkedet - at deltagerne har indsigt i sproglige, politiske, kulturelle,  

 sociologiske, økonomiske og historiske forhold på fransksprogede markeder med  

 forskelligartede kulturmønstre.
 - at deltagerne på fransk kan gennemføre en samtale med  

 markedsføringsmæssigt indhold.
Indhold EKSPORTFRANSK III (60 timer) læses parallelt med  

 MARKEDSPLANLÆGNING/SALGSTEKNIK (60 timer) i en fagligt integreret helhed.
I undervisningsforløbet belyses de elementer, som indgår i faget  

 MARKEDSPLANLÆGNING/SALGSTEKNIK (jfr. læreplanen for dette fag) ved  

 sideløbende begrebsorientering.
For at sikre den nødvendige integration er  

 vigtige elementer markeret med plustegn i  lærervejledningen til faget  

 MARKEDSPLANLÆGNING/ SALGSTEKNIK.
 I arbejdet med emnerne indgår skriftlig og mundtlig redegørelse for og  

 uddybning af markedsføringsplaner.
 Deltagernes indsigt i de sproglige, politiske, kulturelle, sociologiske,  

 økonomiske og historiske forhold, som har betydning for eksportens  

 gennemførelse og den personlige salgsindsats på fransksprogede markeder,  

 uddybes gennem arbejdet med tekster, herunder auditivt og audiovisuelt  

 materiale.
 Deltagernes receptive og produktive sprogfærdigheder videreudvikles gennem  

 arbejdet med tekster (herunder eksportdokumenter), cases, rollespil og  

 deltagerforedrag, der inddrager relevant terminologi.
 Ved afholdelse af foredrag og gennemførelse af rollespil om  

 salgssituationer opøves deltagerne i forhandlingsstrategier og salgs- og  

 forhandlingsteknik, herunder non-verbal kommunikation.
 Gennem udarbejdelse af løsningsforslag til cases, som indeholder  

 problemstillinger inden for eksportmarkedsføring, trænes deltagerne i at  

 strukturere materiale samt i at formulere sig selvstændigt på nuanceret og  

 varieret fransk.
Studiekreds Opgaveløserne udfærdiger i tilknytning til den studiekredsrapport, der i  

 faget MARKEDSPLANLÆGNING/ SALGSTEKNIK udarbejdes på dansk (jfr. læreplanen  

 for dette fag), et resumee på fransk af markedsplanlægningsdelen.
 Den samlede studiekredsrapport afleveres til skolen, kursusdeltagerne og  

 begge faglærerne.
 Behandlingen af studiekredsrapporten er et samspil mellem opgaveløsere,  

 opponenter, øvrige kursusdeltagere og såvel fransklæreren som  

 marketinglæreren:
- opgaveløserne fremlægger og uddyber rapporten på fransk - opponentgruppen, der er udpeget af faglærerne, fremfører sin kritik på  

 fransk - de øvrige kursusdeltagere fremfører kritik og stiller spørgsmål på  

 fransk - faglærerne evaluerer på dansk rapporten og dens fremlæggelse samt  

 opponenternes indlæg.
 Studiekredsrapporten bedømmes godkendt/ikke godkendt af både  

 marketinglæreren og fransklæreren ud fra en helhedsvurdering:
- rapportens faglige indhold - i såvel analysedel som  

 markedsplanlægningsdel - bedømmes af marketinglæreren - den sproglige udformning af resumeet af markedsplanlægningsdelen  

 bedømmes af fransklæreren - fremlæggelsen af den samlede studiekredsrapport bedømmes af  

 fransklæreren.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som  

 et halvt eksamenssæt.
Ikrafttrædelse m.v.
Læreplanen har virkning fra august 1987.
 P.d.v.
 e.b.
Erik Nexelmann underv.insp.
