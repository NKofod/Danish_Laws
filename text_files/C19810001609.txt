 Det meddeles herved, at man har bemyndiget statsskattedirektoratet,  

 Meldahlsgade 5, 1613 København V, til fra og med den 23. januar 1981 at  

 varetage ekspeditionen af sager om udveksling af oplysninger med andre lande  

 samt med Færøerne og Grønland.
 Denne gensidige oplysningspligt er hjemlet dels i en enkelt artikel i de  

 fleste af de af Danmark med andre lande indgåede aftaler til undgåelse af  

 dobbeltbeskatning (se den som bilag til nærværende cirkulære optrykte  

 oversigt), dels i et EF-rådsdirektiv af 19. december 1977 (optrykt som bilag  

 til lov nr. 635 af 13. december 1978) og endelig i den nordiske  

 bistandsaftale af 9. november 1972 (udenrigsministeriets bekendtgørelse nr.  

 49 af 28. maj 1973) med senere ændringer (tillægsaftale af 21. juli 1976,  

 udenrigsministeriets bekendtgørelse nr. 4 af 19. januar 1978).
 Den gensidige oplysningspligt omfatter dels automatisk udveksling af  

 tilgængelige oplysninger (eksempelvis lønsedler), dels spontan meddelelse af  

 oplysninger, der kan antages at være af særlig interesse for det andet land  

 og endelig en gensidig pligt til at foretage nærmere undersøgelser om nærmere  

 angivne spørgsmål i hvert enkelt tilfælde.
 Fremsendelse af lønoplysninger til brug for udlandet og anmodninger om  

 indfordring af oplysninger fra udlandet bedes fremtidig indsendt til  

 statsskattedirektoratet.
I EF-bistandsdirektivet og i den nordiske bistandsaftale er der tillige  

 hjemmel for, at et lands skattemyndigheder kan aflægge besøg i og deltage i  

 et andet lands skattemæssige undersøgelser.
Administrationen af disse  

 bestemmelser vil indtil videre fortsat henhøre under skattedepartementet.
De  

 gældende ordninger vedrørende inddrivelse af skatter berøres ikke af  

 nærværende cirkulære.
Skattedepartementet, den 28. januar 1981 JENS ROSMAN / Jonna Sneum Bilag OVERSIGT over de lande, hvormed vi har bistandsbestemmelser - med angivelse af  

 artikelnummer. (Parentes angiver, at aftalen endnu ikke er trådt i kraft) I.
For så vidt angår følgende lande gives og modtages oplysninger kun på  

 begæring: Canada, artikel 14; (ny aftale, se under II); Pakistan, artikel 17;  

 Schweiz, artikel 27; oplysninger må kun gives, hvis de er nødvendige for en  

 rigtig gennemførelse af dobbeltbeskatningsoverenskomsten; Trinidad og Tobago,  

 artikel 23; II.
For så vidt angår følgende lande gives og modtages oplysninger uden  

 begæring:
a. (Australien, artikel 25); Belgien, artikel 26; se tillige under II c.  

 Brasilien, artikel 26; (Bulgarien, artikel 26); (Canada, artikel 26); Ceylon,  

 artikel 15; (Sri Lanka, artikel 25); England, ny aftale af 11. november 1980,  

 artikel 25, samt artikel 18 for så vidt angår de stater, hvortil den  

 dansk-engelske overenskomst af 1951 er blevet udvidet, og ikke opsagt; se  

 tillige under II c.
Finland, se under II b; Færøerne, artikel 17; Frankrig,  

 artikel 23 (særlig aftale af 13. november 1958 og 9. februar 1959); se  

 tillige under II c.
Grækenland, se under II c; Grønland, artikel 26; Holland,  

 artikel 23. Oplysningspligten omfatter ikke oplysninger fra banker og  

 lignende institutioner.
Se tillige under II c.
Indien, artikel 18.  

 Oplysninger må kun gives, hvis de er nødvendige for en rigtig gennemførelse  

 af dobbeltbeskatningsoverenskomsten.
Irland, artikel 24; se tillige under II  

 c.
Island, se under II b; Israel, artikel 27; Italien, artikel 24; (ny  

 aftale, artikel 27); se tillige under II c.
Japan, artikel 27; (Jugoslavien,  

 artikel 25); Kenya, artikel 28; Korea, artikel 24; (Luxembourg, artikel 26);  

 se tillige under II c.
Malaysia, artikel 22; Malta, artikel 27; (Marokko,  

 artikel 26); (New Zealand, artikel 24); Norge, se under II b; Philippinerne,  

 artikel 24; Polen, artikel 26; Portugal, artikel 25; Rumænien, artikel 28;  

 Singapore, artikel 20; Spanien, artikel 27; (Sri Lanka, se Caylon); Sverige,  

 se under II b; Tanzania, artikel 27; Thailand, artikel 26; (Tunesien, artikel  

 26); Tyskland (Forbundsrepublikken), artikel 22. Særlig aftale er optrykt som  

 bilag til skattedepartementets cirkulære af 11. august 1965, se tillige under  

 II c.
Ungarn, artikel 26; USA, artikel 17; (ny aftale, artikel 26); Zambia,  

 artikel 26; Østrig, artikel 23; b.
Finland, Island, Norge og Sverige:
 For så vidt angår disse lande hjemler nordisk aftale af 9. november 1972  

 om bistand i skattesager med tillægsaftale af 21. juli 1976 udveksling af  

 oplysninger m.v. mellem Danmark og de andre nordiske lande (artikel 1, jfr.  

 artikel 9, 11 og 12) sammenholdt med overenskomst i henhold til artikel 20.
c.
EF-landene, dvs.
Belgien, England, Frankrig, Grækenland, Holland,  

 Irland, Italien, Luxembourg, Tyskland:
For så vidt angår disse lande hjemler EF-Rådets direktiv af 19. december  

 1977 om gensidig bistand mellem medlemsstaternes kompetente myndigheder inden  

 for området "direkte skatter" udveksling af oplysninger såvel efter  

 anmodning som automatisk og uopfordret, jfr. lov nr. 635 af 13. december  

 1978, hvori direktivet er optaget som bilag.
Loven er tillige gennemgået i  

 skattedepartementets meddelelser nr. 47 For så vidt angår Grækenland henvises  

 tillige til skatte- og afgiftsministeriets Bekendtgørelse om gensidig bistand  

 inden for områderne direkte skatter og merværdiafgifter mellem  

 EF-medlemsstaterne" (nr. 6 af 2. januar 1981).
