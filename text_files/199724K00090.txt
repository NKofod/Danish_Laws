Nr BTL 90 Betænkning over Forslag til lov om ændring af lov om afgift af visse  

 detailsalgspakninger og visse poser af papir eller plast m.v. (Vægtbaseret  

 emballageafgift)   

 Nr L 90 1997-98. 2. samling Afgivet af Skatteudvalget Afgivet: 19980619 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra:
Aage Mottlau A/S, Brancheforening for Flaskegenbrug, Bryggeriforeningen og Danske Læskedrik Fabrikanter, Danisco Distillers, Dansk Handel & Service, Dansk Industri, FDB, Karton & Miljø og Legetøjsbranchens Fællesråd.
 En af henvendelserne til udvalget og skatteministerens kommentar hertil  

 samt nogle af udvalgets spørgsmål og skatteministerens svar herpå er optrykt  

 som bilag til betænkningen.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Et mindretal (Socialdemokratiets, Socialistisk Folkepartis,  

 Centrum-Demokraternes og Det Radikale Venstres medlemmer af udvalget)  

 indstiller lovforslaget til vedtagelse med de af skatteministeren  

 stillede ændringsforslag.
 Et andet mindretal (Venstres, Det Konservative Folkepartis, Dansk  

 Folkepartis og Fremskridtspartiets medlemmer af udvalget) indstiller  

 lovforslaget til forkastelse ved 3. behandling.
 Mindretallet vil stemme for de af skatteministeren og det af et mindretal  

 under nr. 8 stillede ændringsforslag og imod de under nr. 3-7 af et mindretal  

 stillede ændringsforslag.
Et mindretal inden for mindretallet (Fremskridtspartiets medlem af  

 udvalget) har den opfattelse, at man skal være tilbageholdende med brug af  

 vores ressourcer.
Derfor er der god fornuft i, at der indføres afgift på  

 emballager.
Men afgiften skal have et miljøsigte.
Det skal derfor være således, at emballageafgiften giver et incitament til  

 mere miljørigtig adfærd.
Imidlertid løser regeringen ikke denne opgave med  

 nærværende lovforslag.
Regeringen er mest optaget af at sikre et provenu til  

 statskassen og er mindre optaget af miljøsiden.
Den første emballageafgift  

 udviklede sig til kaos og tragikomiske situationer, hvor metaldåser med  

 aerosoldrivgasser blev billigere end plastflasker med manuelle spraypumper.  

 Dertil kom, at en række danskproducerede emballager blev så kostbare, at de  

 blev erstattet af importerede miljøskadelige emballager.
Dette cirkus blev  

 for meget selv for den afgiftshungrende regering.
 Derfor nærværende lovforslag.
 Regeringen har lyttet til en del af debatten og derfor stillet en række  

 realistiske ændringsforslag, som alle støttes af mindretallet.
Men miljøsigtet er stadig underordnet i forhold til finansministerens krav  

 om provenu til statskassen.
Det er ærgerligt, eftersom befolkningens aktive  

 medvirken derved mindskes.
En emballageafgift skal være således indrettet, at den tilskynder til mere  

 miljøvenlig adfærd.
Findes der f.eks. komposterbare eller spiselige  

 emballager, skal de selvfølgelig ikke afgiftsbelægges, men være et billigere  

 alternativ for producenter og forbrugere.
Derfor støtter mindretallet  

 Enhedslistens ændringsforslag (nr. 8) på dette punkt.
Regeringens lovforslag vil ikke give valgmuligheder, eftersom man jo skal  

 hente remoulade, ketchup, vaskemiddel, mælk og frugtjuice hjem fra butikkerne  

 indpakket i emballage.
I stedet skulle man afgiftsbelægge overemballering.  

 Det vil have et miljøsigte.
Men hvad skal forbrugeren gøre, når der købes  

 frugtjuice? Hvordan skal man tage produktet med hjem? Alle typer emballager  

 belægges med afgift uanset deres miljøpåvirkning.
Forbrugerne skulle jo gerne  

 stimuleres til at vælge de emballager, der belaster miljøet mindst.
Men det  

 vil give et provenutab for statskassen, hvorfor regeringen fravælger den  

 miljørigtige og bæredygtige løsning.
Endelig er det Fremskridtspartiets opfattelse, at en emballageafgift skal  

 være neutral for befolkningens skattebelastning.
Provenuet skal derfor  

 tilbageføres til virksomheder og forbrugere.
Regeringens politik betyder, at  

 man lader afgiftsprovenuet indgå i statens samlede økonomi.
Hvis forbrugerne  

 mindsker deres emballageforbrug, vil statskassen lide tab.
Den dårlige  

 sammenhæng bliver bedst undgået, hvis afgiften slet ikke indgår i statens  

 finansiering, men derimod krone for krone returneres til borgere og  

 virksomheder i form af lempelse i andre skatter eller afgifter.
Da vil der  

 være miljø, bæredygtighed og sund, fornuftig økonomi i sagen.
Nærværende  

 lovforslag er en simpel afgiftsopkrævning pakket ind i nogle letkøbte  

 miljøargumenter, som ikke holder.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
 Mindretallet vil stemme imod de af skatteministeren under nr. 1 og 2  

 stillede ændringsforslag og for de øvrige af skatteministeren stillede  

 ændringsforslag.
Mindretallet bemærker, at det foreliggende lovforslag efter mindretallets  

 mening ikke har en tilstrækkelig miljøprofil.
Således finder mindretallet, at  

 afgiften skal sammensættes, så den medvirker til udfasning af en række  

 uønskede materialer som pvc og tungmetaller samt udfasning af uønskede  

 kemikalier, således som dette kommer til udtryk i Miljøstyrelsens oversigt  

 herover.
Selv om det er regeringens politik at opretholde et meget stort  

 energibidrag fra affaldsforbrænding, fordi dette fejlagtigt opfattes som en  

 del af den vedvarende energiproduktion, finder mindretallet, at  

 emballagepolitikken skal sigte på at fjerne emballagen fra  

 forbrændingsanlæggene.
Derfor skal en emballageafgift have indbygget en  

 samlet dynamik, som dels sigter på minimering af emballagen, dels sigter på  

 at fremme anvendelsen af emballage, som genbruges eller kan komposteres, dvs.  

 kan indgå i det økologiske kredsløb sammen med husholdningernes organiske  

 affald.
Heri ligger endvidere, at godkendelse som komposterbar emballage  

 indebærer, at emballagen ikke må indeholde økologisk betænkelige stoffer i  

 komposteret tilstand.
 Mindretallet har derfor stillet en række ændringsforslag, der imødekommer  

 disse ønsker til dynamisk emballageafgift:
For en række materialer foreslås afgiften sat op til det dobbelte.
Dette  

 vil fremme interessen for de øvrige materialer.
Det foreslås at fordoble  

 afgiften på normal plast, blik, stål og laminater.
Det vil fremme emballagen  

 af papir, pap, glas og træ. Afgifterne foreslås yderligere fordoblet, såfremt  

 emballagen indeholder pvc, tungmetaller eller uønskede kemikalier, jf. den af  

 Miljøstyrelsen udarbejdede liste herover.
 Endelig foreslås det, at glas og al komposterbar emballage skal friholdes  

 fra afgiften, hvilket netop vil indføre den dynamik, som kan sikre, at  

 emballageafgiften får den rette økologiske profil.
Mindretallet ser endvidere gerne, at en væsentlig del af provenuet af  

 afgiften afsættes til et udviklingsprogram, der kan fremme udviklingen og  

 anvendelsen af komposterbar emballage som et miljørigtigt alternativ til de  

 gængse emballager.
Målet er således at nå frem til udvikling og anvendelse af  

 emballager, der vil kunne få et grønt Ø-mærke, dvs. emballager, som er  

 produceret ud fra økologiske råmaterialer og på økologisk forsvarlig måde, og  

 som efter brug via kompostering kan indgå i det økologiske kredsløb Skatteministeren har stillet et ændringsforslag, som indfører en større  

 differentiering af emballagematerialerne, bl.a. under henvisning til øget  

 miljømæssig effekt.
Imidlertid anses miljøeffekten herved at være yderst  

 begrænset i forhold til den bureaukratiske virkning af differentieringen.  

 Mindretallet mener således, at de af mindretallet stillede ændringsforslag er  

 betydelig lettere at administrere og samtidig har en væsentlig større  

 miljøeffekt.
Et fjerde mindretal (Kristeligt Folkepartis medlem af udvalget) vil  

 ved 3. behandling stemme hverken for eller imod lovforslaget.
Mindretallet  

 vil stemme for de af skatteministeren og det af et mindretal under nr. 8  

 stillede ændringsforslag og imod de under nr. 3-7 af et mindretal stillede  

 ændringsforslag.
 Kristeligt Folkeparti bemærker, at vi overordnet ønsker at flytte skat fra  

 arbejde til forbrug til gavn for miljøet, således som det er intentionen med  

 lovforslaget.
 Kristeligt Folkeparti kan dog ikke tage ansvar for lovforslaget, som det  

 foreligger på nuværende tidspunkt, idet det ikke i tilstrækkeligt omfang er  

 gennemarbejdet.
Kristeligt Folkeparti finder, at flere elementer i lovforslaget ikke  

 fremmer miljøvenlig adfærd.
For det første er afgiften på engangsemballage  

 baseret på emballagematerialernes vægt og ikke deres miljøbelastning.
For det  

 andet beskattes engangsemballage med en lavere sats end returemballage,  

 hvilket fremmer anvendelse af engangsmateriale.
 Kristeligt Folkeparti havde ellers hellere set, at der blev fastlagt en  

 særlig afgiftssats for emballager fremstillet af genvundne materialer.
 Kristeligt Folkeparti finder endelig, at lovforslaget lægger  

 uforholdsmæssigt store administrative byrder på de virksomheder, der skal  

 administrere ordningen.
Æ n d r i n g s f o r s l a g Til § 1 Af skatteministeren, tiltrådt af et flertal (udvalget med  

 undtagelse af EL):
 1) I den under nr. 2 foreslåede affattelse af § 1, stk.  

 1, ændres »50« til: »20«.
 2) Nr. 5 affattes således:
 »5. I § 2 indsættes som stk. 3-8:
»Stk. 3. For salgsemballager og multipak omfattet af § 1,  

 stk. 1, nr. 3-18, bortset fra de af stk. 1 og 2 omfattede beholdere, betales  

 der afgift efter vægt.
Afgiften udgør for emballage af Stk. 4. I den afgiftspligtige vægt efter stk. 3 indgår alle dele  

 af emballagen.
Hvis emballagen består af flere materialer, beregnes afgiften  

 som summen af afgifterne af hvert enkelt materiale.
Udgør et materiale mere  

 end 90 pct. af emballagens vægt, kan afgiften beregnes efter satsen for dette  

 materiale og efter emballagens samlede vægt.
 Stk. 5. For emballage eller emballagedele, der består af  

 sammensatte materialer, som ikke kan skilles ad, beregnes afgiften efter  

 afgiftssatsen for laminatemballage, jf. dog stk. 4, 3. pkt.
 Stk. 6. Papir og karton, der vejer op til og med 100 g pr. m2,  

 afregnes som emballage nævnt i stk. 3, nr. 1.
 Stk. 7. Såfremt der ikke foreligger dokumentation for, at  

 indholdet af genvundet materiale udgør mindst 50 pct. i emballage af karton  

 og pap nævnt i stk. 3, nr. 3, skal der betales afgift efter stk. 3, nr. 2.
Stk. 8. Såfremt der ikke foreligger dokumentation for, at  

 indholdet af fyldstof i emballage nævnt i stk. 3, nr. 5, udgør mindst 50  

 pct., skal der betales afgift efter stk. 3, nr. 4.«» Af et mindretal (EL):
 3) I det under nr. 5 foreslåede § 2, stk. 3,  

 affattes nr. 2 således:
»2) plast ................................. 22 kr. 62 øre.« 4) I det under nr. 5 foreslåede § 2, stk. 3,  

 affattes nr. 4 således:
»4) hvidblik og andre stål- emballager ... 5 kr. 00 øre« 5) I det under nr. 5 foreslåede § 2, stk. 3, udgår i  

nr. 5 ordene »glas og«.
 6) I det under nr. 5 foreslåede § 2, stk. 3,  

 affattes nr. 6 således:
 »6) laminat ............................... 21 kr. 6 øre«.
 7) I nr. 5 indsættes i det foreslåede § 2, stk. 5,  

 som 2. pkt.:
»For emballage, som indeholder pvc, tungmetaller og uønskede  

 kemikalier, jf.
Miljøstyrelsens liste over uønskede stoffer, beregnes  

 afgiften som det dobbelte af afgiftssatsen for den pågældende  

 materialekategori.« Af et mindretal (EL), tiltrådt af et mindretal (V, KF, DF,  

 FP og KRF):
 8) I nr. 5 indsættes efter det foreslåede stk. 5 som nyt  

 stykke:
»Stk. 6. Der svares ikke afgift af emballager af materiale,  

 som af Miljøstyrelsen er godkendt som komposterbart.« Af skatteministeren, tiltrådt af udvalget:
 9) Nr. 6 affattes således:
 »6. § 3 affattes således:
 »§ 3. Den, der med henblik på salg fremstiller  

 afgiftspligtige varer omfattet af § 1, stk. 1, nr. 1 eller 2, eller § 2 a,  

 skal anmelde sin virksomhed til registrering hos de statslige told- og  

 skattemyndigheder.
 Stk. 2. Den, der driver mellemhandel med ubrugte afgiftspligtige  

 varer omfattet af § 1, stk. 1, nr. 1 eller 2, eller § 2 a, kan anmelde sin  

 virksomhed til registrering hos de statslige told- og skattemyndigheder.
 Stk. 3. Virksomheder, der pakker eller aftapper varer nævnt i § 1,  

 stk. 1, nr. 3-18, skal anmelde sin virksomhed til registrering.
 Stk. 4. Virksomheder omfattet af stk. 3, som har et årligt salg af  

 afgiftspligtige varer svarende til en afgift på under 2.500 kr., skal dog  

 ikke registreres eller betale afgift.
 Stk. 5. Registrering kan nægtes eller tilbagekaldes, hvis  

 virksomhedens lokaler er eller senere bliver indrettet på en sådan måde, at  

 de statslige told- og skattemyndigheders kontrol efter § 15 ikke kan udføres  

 på rimelig måde.
 Stk. 6. Virksomheder, der er registreret efter  

 merværdiafgiftslovens § 47, stk. 2, og som her til landet sælger  

 afgiftspligtige varer ved fjernsalg, skal registreres efter denne lov hos de  

 statslige told- og skattemyndigheder.
Stk. 7. Til de registrerede virksomheder udstedes et bevis for  

 registreringen.«» 10) Nr. 8 affattes således:
»8. I § 4, stk. 1, indsættes efter  

 »afgiftspligtige varer«: »eller virksomhedens forbrug af egne  

 ubrugte varer«.' 11) Efter nr. 9 indsættes som nyt nummer:
 »01. I § 5, stk. 1, indsættes efter nr. 3:
 »4. brugte varer, hvoraf der tidligere er betalt  

 afgift,».
Nr. 4 og 5 bliver herefter nr. 5 og 6.« 12) Nr. 11 affattes således:
 »11. § 6, stk. 4, affattes således:
»Stk. 4. De statslige told- og skattemyndigheder meddeler  

 virksomheder bevilling til godtgørelse af den erlagte afgift af beholdere  

 omfattet af § 1, nr. 1 eller 2, der brugte leveres tilbage og sælges til  

 fornyet anvendelse i udlandet.
Det er endvidere en betingelse for  

 godtgørelsen, at beholderne eller tilsvarende beholdere er modtaget fra  

 udlandet og afgiftsberigtiget af virksomheden mindre end 1 år, før de leveres  

 tilbage.«» 13) Nr. 12 affattes således:
 »12. § 6, stk. 6 og 7, affattes således:
 »Stk. 6. Emballage, der hos den detailhandlende påfyldes  

 eller på anden måde anvendes til emballering af varer omfattet af § 1, nr.  

 18, med henblik på salg til den endelige bruger, er fritaget for afgift.
Stk. 7. De statslige told- og skattemyndigheder fastsætter de  

 nærmere regler for afgiftsfritagelse og afgiftsgodtgørelse efter stk.  

 1-6.«» 14) I den under nr. 15 foreslåede affattelse af § 7 a,  

 stk. 4,  ændres »500« til: »2.500«.
 15) Efter nr. 16 indsættes som nyt nummer:
»02. I § 15, stk. 5, ændres to steder  

 »detailsalgspakninger« til: »emballager«.' 16) Nr. 17 affattes således:
»17. I § 18, stk. 1, nr. 2, ændres »§ 3, stk. 1,  

 1. pkt.,» til: »§ 3, stk. 1, 3 eller 6«.' 17) Efter nr. 17 indsættes som nyt nummer:
»03. I § 18, stk. 1, nr. 5, ændres »§ 3, stk.  

 1,» til: »§ 3, stk. 5,».« Til § 2 18) I stk. 1 udgår 2. pkt.
 19) I stk. 2 udgår 2. pkt.
 20) I stk. 3, 1. pkt., ændres »§ 3, stk. 5,» til:  

 »§ 3, stk. 3 eller 6,».
 21) Stk. 3, 2. pkt., udgår.
 22) Efter stk. 6 indsættes som nyt stykke:
»Stk. 7. Virksomheder, der er registreret efter § 3, stk. 1  

 eller 2, i lov om afgift af visse detailsalgspakninger og visse poser af  

 papir eller plast m.v., og som efter lovens ikrafttræden ikke med henblik på  

 salg vil fremstille afgiftspligtige poser eller varer omfattet af § 1, stk.  

 1, nr. 1 eller 2, i lov om afgift af visse emballager samt visse poser af  

 papir eller plast m.v., som affattet ved denne lovs § 1, nr. 2, eller drive  

 mellemhandel med sådanne ubrugte varer, skal afmeldes fra registrering hos de  

 statslige told- og skattemyndigheder.« Stk. 7 og 8 bliver herefter stk. 8 og 9.
B e m æ r k n i n g e r Til nr. 1 Det foreslås, at volumengrænsen for, hvilken emballage der er afgiftsfri,  

 nedsættes fra 50 l til 20 l.
Herved videreføres den volumengrænse, der findes  

 i den gældende lovgivning.
Enhver form for emballage med et rumindhold på  

 over 20 l er herefter afgiftsfri, uanset om der er tale om salgsemballage,  

 multipak eller transportemballage.
Transportemballage er fortsat afgiftsfri  

 uanset rumindhold.
En volumengrænse på 20 l sikrer, at transportemballage i  

 langt de fleste tilfælde holdes uden for afgiften, uden at der skal foretages  

 en særskilt vurdering af, om der er tale om transportemballage eller f.eks.  

 multipak.
Til nr. 2 Det foreslås, at de oprindeligt foreslåede 7 materialeafgiftssatser  

 differentieres yderligere, så der i alt bliver tale om 13 forskellige  

 afgiftssatser.
Herved opnås der en forbedring af afgiftens miljøvirkning og  

 en højere grad af konkurrencemæssig ligestilling mellem forskellige  

 materialeanvendelser.
Samtidig foreslås der justeringer i vægtningen mellem  

 de forskellige afgiftssatser.
Det foreslås for det første, at afgiftssatsen for papir, karton, pap og  

 tekstiler opdeles på 3 forskellige satser for henholdsvis papir (fleksibelt  

 fiberbaseret materiale), virgint karton og pap (ikke fleksibelt fiberbaseret  

 materiale) og tekstiler samt genvundet karton og pap.
Der kan herved tages  

 større hensyn til vægtforskellene på materialerne.
Det betyder bl.a., at der  

 kan tages hensyn til, at emballager fremstillet af genvundet karton og pap er  

 tungere end tilsvarende virgint (nyproduceret) karton og pap.
Der er fastsat en objektiv vægtgrænse, der afgrænser papir fra pap.
Hvis  

 papir eller karton vejer op til og med 100 g pr. m2, skal det afgiftsbelægges  

 som papir (fleksibelt fiberbaseret materiale).
Det foreslås for det andet, at afgiftssatsen for plast opdeles på 4  

 forskellige satser for henholdsvis formfast plast, formfast og højfyldt  

 plast, UN-godkendt plastemballage samt fleksibel plast.
Formfast og fleksibel  

 plast er to forskellige emballeringstyper, hvor der kan opnås større  

 konkurrenceneutralitet ved at afgiftsbelægge efter to forskellige vægtindeks.  

 Dette er også begrundelsen for at differentiere mellem almindelig formfast  

 plast og højfyldt plast.
 Fleksibel plast adskiller sig fra formfast plast ved, at det ikke som  

 formfast plast har samme volumen tom som påfyldt.
 Det er en betingelse for anvendelsen af de særlige satser for genvundet  

 fiberbaseret materiale og højfyldt plast, at virksomheden kan dokumentere, at  

 emballagen består af mindst 50 pct. genvundet materiale henholdsvis fyldstof.  

 Dokumentationen kan f.eks. have karakter af en tro og love-erklæring fra  

 virksomheden.
For såvel plastemballage som blik- og stålemballage foreslås der særlige  

 satser for UN-godkendt emballage (FN-godkendt). UN-godkendelsen af emballage  

 indebærer, at der med emballeringen er taget sikkerhedsmæssige hensyn.
Det  

 fører imidlertid til en tungere emballage, og det tages der hensyn til ved at  

 indføre en forholdsvis lavere sats.
Det er en forudsætning for at anvende  

 satsen for UN-godkendt emballage, at godkendelsen fremgår på selve  

 emballagen.
Ifølge lovforslaget skal enhver del af en emballage vejes og  

 afgiftsbelægges efter de enkelte materialesatser.
Det blev dog oprindeligt  

 foreslået, at hvis emballagen for 95 pct.'s vedkommende består af eet  

 materiale, kan hele emballagen afgiftsbelægges efter satsen for dette  

 materiale.
Det foreslås, at denne grænse nedsættes til 90 pct.
Herved opnås  

 der en lettere administration af afgiften for såvel danske  

 påfyldningsvirksomheder som for importører af færdigvarer, og det vurderes,  

 at der ikke skabes særlige omgåelsesmuligheder herved i forhold til det  

 tidligere forslag.
Med udvidelsen af materialekategorierne og justeringen af afgiftssatserne  

 skønnes forslaget fortsat at være provenuneutralt.
Det skønnes, at der er  

 behov for yderligere 100.000 kr. til etableringsudgifter og yderligere 1  

 årsværk i driften.
Til nr. 3 Ændringsforslaget indebærer, at afgiftssatsen for plast fordobles.
Til nr. 4 Ændringsforslaget indebærer, at afgiftssatsen for hvidblik og andre  

 stålemballager fordobles.
Til nr. 5 Ændringsforslaget indebærer, at der ikke beregnes afgift af emballager af  

 glas.
Til nr. 6 Ændringsforslaget indebærer, at afgiftssatsen for laminat fordobles.
Til nr. 7 Ændringsforslaget indebærer, at der for emballager, der indeholder pvc,  

 tungmetaller og uønskede kemikalier, beregnes den dobbelte afgift af satsen  

 for de pågældende materialekategorier.
Til nr. 8 Ændringsforslaget indebærer, at der ikke beregnes afgift af materiale af  

 komposterbart materiale.
Til nr. 9 Efter de gældende regler skal virksomheder, der fremstiller  

 afgiftspligtige detailsalgspakninger eller poser med henblik på salg,  

 registreres hos de statslige told- og skattemyndigheder.
Virksomheder, der  

 driver mellemhandel med ubrugte afgiftspligtige varer, har mulighed for at  

 blive registreret.
 Det foreslås, at det fremover kun er de fremstillingsvirksomheder, der  

 fremstiller poser eller beholdere til spiritus, vin og øl samt mineralvand og  

 andre varer tilsat kulsyre, som skal registreres.
For så vidt angår emballage til de varegrupper, der er omfattet af den  

 foreslåede ny § 1, stk. 1, nr. 3-18, foreslås det, at kun virksomheder, der  

 pakker eller aftapper disse varer på emballage, skal registreres.
Det er  

 vurderingen, at allerede den foreslåede frivillige registrering ville føre  

 til, at afgiftspligten i realiteten ville blive overført fra  

 emballageproducenterne til pakkerne og fylderne.
Det er disse virksomheder, der har de bedste forudsætninger for at afgøre  

 afgiftspligten og foretage den nødvendige vægtmæssige opgørelse af de enkelte  

 dele af den endelige emballage.
Hertil kommer, at man sikrer en entydighed i  

 afgiftspligten.
Det foreslås, at virksomhederne ikke skal registreres eller  

 betale afgift, hvis de kun har et årligt salg svarende til en afgift på under  

 2.500 kr.
Med afgiftens nuværende udformning er en obligatorisk registrering  

 af pakkerne og fylderne den bedste administrative løsning.
Hvis afgiften  

 senere udvides til at omfatte varegrupper, som er udsat for emballering i  

 detailledet, er det tanken at ændre registreringsbestemmelserne, så det  

 sikres, at detailhandlere ikke bliver afgiftspligtige.
Ved salg af varer i detailledet er det typisk, at varerne puttes i poser,  

 pakkes ind i gavepapir eller f.eks. samles i en papkasse.
Denne form for  

 indpakning af varerne er ikke salgsemballage og er dermed helt uden for  

 afgiftsområdet.
Til nr. 10 Ændringsforslaget er en konsekvens af, at det for en række varegruppers  

 vedkommende nu kun er de virksomheder, der emballerer varer, som skal  

 registreres.
Til nr. 11 Som følge af de foreslåede ændringer vedrørende registrering præciseres  

 det, at der ikke skal betales afgift af brugte varer, der genanvendes som  

 emballage, og hvoraf der er betalt afgift ved den første anvendelse.
Til nr. 12 Det foreslås, at forslaget om at nedsætte afgiftsgodtgørelsen ved udførsel  

 af brugte flasker til fornyet anvendelse i udlandet udgår.
Det skyldes, at  

 man er blevet opmærksom på, at afgiftsgodtgørelsen understøtter  

 indsamlingssystemet af flasker i Danmark.
Det er dog i stedet tanken på et  

 senere tidspunkt at overveje, om godtgørelsesordningen kan udformes på en  

 anden måde, der mere direkte præmierer og understøtter de eksisterende  

 indsamlings- og genbrugssystemer.
Det foreslås herudover, at det stilles som en ny betingelse for  

 afgiftsgodtgørelse, at de brugte flasker sælges til udlandet og ikke blot  

 afhændes vederlagsfrit.
Bestemmelsen foreslås for at skærpe sikkerheden for,  

 at flaskerne rent faktisk bliver anvendt på ny.
Told- og Skattestyrelsen skal  

 fastsætte nærmere regler om kravene til dokumentation for salget af  

 flaskerne.
Til nr. 13 Det foreslås ud fra administrative hensyn, at der ikke skal betales afgift  

 af bægre, bakker, papir og anden emballage, der hos den detailhandlende,  

 f.eks. slagtere og viktualiehandlende, påfyldes f.eks. mayonnaise eller  

 salatdressing med henblik på salg til den endelige forbruger.
Kantiner,  

 restauranter og storkøkkener, der sælger de nævnte varer til den endelige  

 forbruger, er også omfattet af bestemmelsen.
En lignende bestemmelse var med i det oprindelige lovudkast, som blev  

 sendt til høring.
Det er tanken at bibeholde bestemmelsen, så længe afgiften  

 ikke er generel, og dermed så længe afgiftspligten ikke generelt kan placeres  

 hos emballageproducenterne.
Til nr. 14 Det foreslås, at forhøjelsen af bagatelgrænsen for afgiftsfrihed på 2.500  

 kr. årligt også kommer til at gælde for importører af afgiftspligtige varer.  

 Det er tanken at opjustere denne bagatelgrænse, hvis kommende udvidelser af  

 afgiftsgrundlaget gør det påkrævet.
Til nr. 15-17, 20 og 21 Der er tale om konsekvensændringer.
Til nr. 18 og 19 Ændringen er en konsekvens af, at forslaget om nedsættelsen af  

 afgiftsgodtgørelsen ved udførsel af flasker udgår.
Til nr. 22 Som følge af, at en del af de fremstillingsvirksomheder og mellemhandlere,  

 der hidtil har været registreret, ikke længere skal eller kan blive  

 registreret, fastsættes det, at disse virksomheder skal afmeldes fra  

 registrering.
Per Kaalund (S) Jens Peter Vernersen (S) nfmd.
Erik Mortensen  

 (S) Anna-Marie Hansen (S) Hugo Sørensen (S) Aage Frandsen (SF) Sonja Albrink  

 (CD) Morten Helveg Petersen (RV) Frank Aaen (EL) Peter Brixtofte (V) fmd  

. Mariann Fischer Boel (V) Kristian Jensen (V) Flemming Kofod-Svendsen  

 (KRF) Flemming Hansen (KF) Brian Mikkelsen (KF) Kristian Thulesen Dahl (DF)  

 Kim Behnke (FP) Bilag 1 En af henvendelserne til udvalget og skatteministerens kommentar  

 hertil AAGE MOTTLAU A/S Rugmarken 38 3520 Farum Den 8. juni 1998 Folketingets Skatteudvalg Christiansborg Ang. forslag til lov om ændring af visse detailsalgspakninger m.m.
 Da vort firma først har modtaget høringsliste samt ovennævnte forslag om  

 lovændring torsdag den 4. juni 1998, har vi desværre ikke haft mulighed for  

 at svare før nu.
 Jeg håber inderligt, at De vil give Dem tid til at gennemlæse denne  

 skrivelse og indsigelse imod at pålægge legetøjsemballage en afgift baseret  

 på vægt samt materialesammensætning.
 Vi driver et mindre legetøjs-import firma, som er grundlagt i 1919 og  

 derfor nok er det ældste i Danmark af denne art.
 Vort mål har altid været at fremskaffe legetøj af høj kvalitet med stor  

 legeværdi til danske børn.
 Vi er et team på 5 ansatte med en års-omsætning fra lager på kr.  

 12.000.000,- excl. moms.
 Vi lagerfører 4.468 stk. forskellige typer legetøj, hvoraf ingen har ens  

 emballage.
 Vi sælger på årsbasis 245.547 stk.enheder af disse 4.468 forskellige  

 varenumre.
 Vort daglige lager er på ca. 128.500 stk. enheder.
 Vi har en udskiftning i vort sortiment pr. år med ca. 1.000 nye artikler.
Det er derfor helt klart for os, at vort firma på intet tidspunkt vil  

 kunne tilpasse os en sådan lov, hvis den skulle blive vedtaget.
Hvis vi  

 skulle registrere emballage-vægt og sammensætning for 4.468 stk. forskellige  

 varer, ville vi først skulle anskaffe en meget kostbar micro-vægt, samt  

 ødelægge emballagen på mindst 1.200 stk. varer (blister-)kort m.m. der skulle  

 skæres op, som herefter ville være usalgbare, samt udpakke 3.200 stk. andre  

 artikler for herved at kunne registrere emballagevægt og sammensætning for  

 disse.
 Vi har vurderet, at denne første registrering af vort lager i dag ville  

 tage en hurtigtarbejdende mand ca. 7-8 måneder, hvor han intet andet kunne  

 foretage sig.
 Når denne registrering var afsluttet, måtte vi investere i et nyt  

 EDB-anlæg, samt et meget kostbart EDB-program, specielt lavet så dette kunne  

 håndtere de meget store data, som skal til for at opfylde en evt. ny lov.
 Derudover vil vi i fremtiden skulle tilføre de ca. 1000 nye varer pr. år,  

 som er en normal udskiftning i vort program.
 Vi vurderer at opstartomkostningerne for vort lille firma vil ligge på ca.  

 kr. 300.000,- til kr. 450.000,- (Arbejdsløn, ødelagte varer, EDB-maskine og  

 programmer) Herefter vil det nok koste os ca. pr. år kr. 50.000,- til  

 100.000,- at administrere en evt. lov.
 Som det fremgår af ovennævnte, vil omkostningerne for at kunne levere  

 oplysninger langt overstige evt. afgift, der skulle betales.
 Vort firma vil iøvrigt ikke være i stand til at afsætte tid til dette  

 arbejde, da vi i dag kæmper for at tilpasse vort EDB med år »2000«  

 - og dette er meget tidskrævende og koster os mindst kr. 250.000,-.
 Vi lever jo ikke af at veje emballage men af at sælge legetøj.
 Følgende er nogle generelle kommentarer til lovforslaget:
»Legetøj« Importør/detaillist I loven omtales disse ofte som vidt forskellige, samt at det kun er  

 importører og evt. danske fabrikanter, som skal betale denne emballageafgift.  

 Således at detailhandlen ikke vil få arbejde med at administrere den lov.
 Vi mener, at dette er helt forkert, samt at denne lov også vil ramme både  

 forbrugeren og detailhandlen meget hårdt.
Mange danske legetøjsdetaillister køber i dag mange varer direkte fra  

 fabrikker i EU og betaler direkte til disse fabrikker.
Vort firma formidler  

 mange af disse handler og fra vort lille firma er der kun tale om ca. 3.500  

 forskellige artikler, som mange små detailhandlere selv importerer.
 Dette gør disse detailhandlere kun for at tilbyde de danske forbrugere  

 produkter til så lave priser som muligt.
Dette er en udvikling, som er taget meget til i de sidste år.
Og som vil  

 stige enormt i fremtiden.
 Dette er vel også en af grundtankerne med EU, at samhandel skulle blive  

 lettere og derved give forbrugerne bedre priser.
Hvis derfor detailhandlere som køber varer fra andre EU-lande m.m. også  

 skal svare afgift af deres import (emballage) vil de ikke være i stand til at  

 administrere loven.
Mange af de danske legetøjsbutikker er typiske »mand  

 og kone« butikker og hvor skulle de kunne skaffe oplysninger med mere  

 over de mange tusinde forskellige artikler, de i dag og fremover vil købe fra  

 andre EU-lande.
I forvejen er vort firma og kunder hårdt ramt på vor omsætning i Modeltog.  

 Disse sælges meget billigere i Tyskland og mange danskere køber derfor disse  

 produkter der, eller får dem sendt pr. post fra små tyske detailhandlere  

 direkte til deres danske hjem.
Med tysk moms, som jo bekendt er 10 pct.  

 lavere end den danske.
 Som det sikkert også er Dem bekendt, skal vi jo i Danmark hver gang vi får  

 leveret en sending Modeltog fra udlandet, gennemgå hvert lokomotiv, til  

 signal m.m. - og svare den danske stat en afgift af hver af de små pærer på  

 50 øre.
Dette er en meget gammel dansk lov, som ikke findes noget andet sted på  

 Jorden.
Så hvis de danske importører af Modeltog, udover afgifter på pærer,  

 10 pct. højere moms, også skal administrere en emballageafgift, tror vi at de  

 giver op over for konkurrence fra Syd.
Emballageændringer Der nævnes også, at afgiften vil have den virkning, at emballage grundet  

 afgiften fremover skulle blive mindre ressourcekrævende.
Det mener vi ikke er  

 korrekt.
 De ganske få lejetøjsfabrikker der findes i Danmark, sælger kun en meget  

 lille del af deres produktion i Danmark og vil derfor selvfølgelig tilpasse  

 deres emballage til lande uden for Danmark, hvor de har deres marked.
 Danske legetøjsimportører har i dag stort set ingen indflydelse på  

 emballagen.
 De må jo huske, at vi kommer fra et »miniland« og de største  

 problemer er ofte blot at få lov at få leveret de små antal, vi kan bruge i  

 Danmark.
 Så danske krav er umulige i den virkelige verden.
 Men kom der et samlet krav fra EU, er det jo selvfølgelig noget andet.
 Detailemballage nævnes ofte som et unødvendigt onde.
 Det mener vi ikke, at det er.
 I gamle dage var legetøj ofte emballeret i en brun papæske uden billede.  

 Dengang fik man en »profi« betjening i den gamle legetøjsbutik.
 Disse butikker har udviklingen lukket for mange år siden og erstattet med  

 selvbetjeningsbutikker.
 Det er derfor meget vigtigt, at emballagen er af høj kvalitet, så  

 forbrugeren udfra emballagen kan se/få de oplysninger, som er vigtige for at  

 hun/han kan træffe sit valg/ønske.
 Det er også meget vigtigt, som De måske allerede ved, at der er plads på  

 emballagen til oplysninger om de manbge lovkrav der er om legetøj:  

 CE-mærkning, advarsler, aldersangivning, samt for visse varer også  

 produktsammensætning m.m.
 Disse oplysninger er ofte på de sprog, der benyttes i EU og derfor  

 pladskrævende på emballagen.
 Så god emballage er meget vigtig.
Tyskland Der er også nævnt, at firmaer, der allerede handler med Tyskland, vil  

 kende til det tyske system.
 Her må der være tale om danske exportører til Tyskland - og så vidt jeg  

 forstår, er der tale om import og ikke export, der skal betale  

 afgiften.
Og tyske firmaer, der sælger til Danmark, derfor ikke kender til de tyske  

 regler.
Vi har spurgt flere tyske firmaer om det tyske system og alle har  

 fortalt os det samme; det virker ikke og det påtænkes at ændre det.
Vi mener derfor ikke en evt. lov om afgift på emballage til legetøj vil  

 ændre emballagen, men blot vil være en extra »skat på børns leg med godt  

 legetøj«.
Så hvis det er børnene, man ønsker der skal betale en extra  

 skat, må der kunne findes en lettere måde at opkræve denne på.
 Skulle De, efter at have læst dette, fået lyst til at besøge een af  

 Danmarks ældste legetøjsimportører mens vi endnu er her, skulle det glæde os  

 meget.
Med venlig hilsen AAGE MOTTLAU A/S Preben Mottlau Aage Mottlau A/S mener, at den foreslåede vægtbaserede afgift vil være  

 administrativt meget besværlig og belastende for legetøjsimportører.
 Kommentar:
Det er rigtigt, at enhver form for emballage til legetøj skal vejes med  

 henblik på beregning af afgift efter de foreslåede regler.
Normalt må det  

 forventes, at oplysningerne om emballagens vægt kan fremskaffes hos  

 legetøjsproducenten.
Det vil i hvert fald være tilfældet, når der er tale om  

 danske producenter, og når der er tale om producenter, som også leverer til  

 det tyske marked, hvor der allerede eksisterer et vægtbaseret system.
Det kan dog ikke afvises, at der vil være tilfælde med import af legetøj,  

 hvor importøren selv må fremskaffe sig vægtoplysningerne.
Det er naturligvis  

 forholdsvis administrativt belastende, hvis der er tale om import af små,  

 skiftende mængder af varer.
Der er ikke krav om afgiftsbetaling hos detailhandlere, medmindre  

 detailhandlerne selv direkte importerer varer.
For at undgå helt urimelige  

 situationer er der foreslået en bagatelregel, hvor importører fritages for at  

 betale afgift, hvis den samlede årlige afgift er på under 500 kr.
 Jeg agter at stille et ændringsforslag til 2. behandling, hvorefter  

 bagatelgrænsen hæves til 2.500 kr.
Skatteministerens kommentar til henvendelsen fra Legetøjsbranchens  

 Fællesråd Legetøjsbranchens Fællesråd har fremlagt et notat i forbindelse med  

 foretrædet for Skatteudvalget den 10. juni 1998. Fællesrådet oplyser en række  

 tal for legetøjsmængderne og mener, at provenuet står i skærende kontrast til  

 omkostningerne ved administrationen af afgiften på legetøjsområdet.  

 Fællesrådet anslår det samlede provenu på legetøjsområdet til at være omkring  

 5,8 mio. kr.
 Kommentar:
Den vægtbaserede afgift er en lav afgift i forhold til de hidtidige  

 volumenbaserede afgifter.
Afgiftens niveau er fastsat under hensyntagen til  

 ikke at risikere miljømæssigt uhensigtsmæssige reaktioner på afgiften.  

 Administrationsudgifterne er derfor også forholdsmæssigt høje i forhold til  

 provenuet, hvis man sammenligner med andre afgifter, som først og fremmest er  

 provenumæssigt bestemt.
 Jeg forventer i øvrigt, at branchen i vid udstrækning kan drage  

 administrativ nytte af, at et vægtbaseret system allerede er kendt for varer,  

 som afsættes på det tyske marked.
Bilag 2 Nogle af udvalgets spørgsmål til skatteministeren og dennes svar  

 herpå Spørgsmål 6:
Hvorfor fremgår det ikke af lovforslagets bemærkninger, at det var et  

 udkast til lovforslag, der har været forelagt Erhvervsministeiets testpanel,  

 og at udkastet blev ændret på en række punkter efter testpanelets udtalelse  

 og inden fremsættelsen af lovforslaget i Folketinget, hvorved testpanelets  

 vurdering som gengivet i bemærkningerne ikke er dækkende i relation til det  

 fremsatte lovforslag? Spørgsmål 7:
Kan ministeren bekræfte, at bemærkningerne i lovforslaget om, at  

 lovforslaget har været forelagt Erhvervsministeriets testpanel, i realiteten  

 indebærer, at ministeren har ført Folketinget bag lyset? Svar:
 Når det ikke fremgår af lovforslagets bemærkninger, at det var et udkast  

 til lovforslag, der har været forelagt Erhvervsministeriets testpanel, og at  

 udkastet blev ændret på en række punkter inden fremsættelsen, skyldes det, at  

 det er normal procedure, at et lovudkast sendes til høring, og denne gang  

 også til testpanelet, og at man efterfølgende søger at imødekomme de ønsker,  

 der fremkommer i høringsprocessen.
Forslaget er således ændret på forskellige områder som følge af den  

 foretagne høring.
Tidsmæssigt har det dog ikke været muligt at høre  

 testpanelet på ny.
 Jeg beklager, hvis formuleringerne i lovforslaget har kunnet misforstås.
Kun en tåbe ville forsøge at føre Folketinget bag lyset.
Det kunne jeg  

 aldrig drømme om.
 Jeg kan i øvrigt henvise til mine besvarelser på bilag 16-17.
 Spørgsmål 8:
Hvad betyder udvidelsen af materialekategorierne og justeringen af  

 afgiftssatserne for provenuet, og er ministeren villig til at indføre en  

 revisionsbestemmelse, så man i givet fald giver kompensation til de berørte  

 virksomheder, såfremt provenuet af afgiften bliver større end skønnet? Svar:
Som nævnt i bemærkningerne til ændringsforslaget skønnes det med  

 udvidelsen af materialekategorierne og justeringen af afgiftssatserne fortsat  

 at være provenuneutralt.
Lovforslagets provenuforudsætninger og grundlaget  

 for afgiftssatserne er dog forbundet med en vis usikkerhed, som især skyldes  

 kvaliteten af de tilgængelige oplysninger om emballagemængder og -materialer.  

 Lovens afgiftssatser vil blive taget op til revision i samarbejde med  

 brancheorganisationerne senest den 1. januar 2000 med henblik på at  

 gennemføre de ændringer, der måtte vise sig at være behov for.
Det er tanken  

 samtidig at overveje den udvidelse af det afgiftspligtige område, som er  

 nævnt i lovforslagets almindelige bemærkninger.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Endvidere har udvalget modtaget en henvendelse fra Dansk Industri.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Centrum-Demokraternes og Det Radikale Venstres medlemmer af  

 udvalget) lovforslaget til vedtagelse med de stillede ændringsforslag.
Et andet mindretal (Venstres, Det Konservative Folkepartis, Dansk  

 Folkepartis og Fremskridtspartiets medlemmer af udvalget) indstiller  

 lovforslaget til forkastelse.
Mindretallet vil stemme for de stillede  

 ændringsforslag.
Et tredje mindretal (Enhedslistens medlem af udvalget) indstiller  

 lovforslaget til forkastelse.
Mindretallet vil stemme for de under nr.  

 2-4 stillede ændringsforslag og imod det under nr. 1 stillede  

 ændringsforslag.
 Mindretallet erkender, at der kan være nogle tekniske og  

 afgrænsningsmæssige problemer forbundet med emballage til legetøj, men  

 mindretallet mener, at disse problemer kan løses, og kan af hensyn til  

 lovforslagets miljøsigte ikke støtte, at emballage til legetøj udgår af det  

 afgiftspligtige område.
Et fjerde mindretal (Kristeligt Folkepartis medlem af udvalget) vil  

 ved 3. behandling stemme hverken for eller imod lovforslaget.
Mindretallet  

 vil stemme for de stillede ændringsforslag.
Æ n d r i n g s f o r s l a g Til § 1 Af skatteministeren, tiltrådt af et flertal (udvalget med  

 undtagelse af EL):
 1) I den under nr. 2 foreslåede affattelse af § 1, stk.  

 1, udgår nr. 16.
 Nr. 17 og 18 bliver herefter nr. 16 og 17.
 Af skatteministeren, tiltrådt af et udvalget:
 2) I den under nr. 6 foreslåede affattelse af § 3, stk.  

 1 og 2,  ændres »nr. 1 eller 2,» til: »nr.  

 1-4,».
 3) I den under nr. 6 foreslåede affattelse af § 3  

 indsættes efter stk. 2 som nyt stykke:
»Stk. 3. Virksomheder, der pakker eller aftapper varer nævnt  

 i § 1, stk. 1, nr. 1-4, kan anmelde sin virksomhed til registrering.« Stk. 3-7 bliver herefter stk. 4-8.
 4) I den under nr. 6 foreslåede affattelse af § 3, stk.  

 3, der bliver stk. 4, ændres »nr. 3-18« til: »nr.  

 5-18«.
 Af skatteministeren, tiltrådt af et flertal (udvalget med  

 undtagelse af EL):
 5) I det under nr. 21 foreslåede § 21 b, stk. 1, nr.  

 2, ændres »stk. 3-5« til: »stk. 3-8«.
B e m æ r k n i n g e r Til nr. 1 Der er fra flere sider blevet gjort opmærksom på afgrænsningsproblemer  

 forbundet med emballage til legetøj.
For det første kan det nævnes, at det  

 f.eks. ikke umiddelbart forekommer klart, hvorvidt en kasse til et puslespil  

 er en salgsemballage eller en del af legetøjet, og tilsvarende eksempler kan  

 findes for andre typer legetøj.
For det andet er det heller ikke klart,  

 hvornår der er tale om legetøj eller hobbyartikler.
Når der henses til, at  

 det er tanken med loven at indhøste erfaringer, der kan smidiggøre en  

 eventuel senere udvidelse til flere eller alle varegrupper, forekommer det  

 derfor uhensigtsmæssigt på nuværende tidspunkt at vælge en varegruppe, der  

 kan give anledning til store problemer.
Det foreslås som følge heraf, at  

 emballage til legetøj udgår af det afgiftspligtige område.
 Der skønnes at være et meget begrænset provenutab som følge af ændringen.
Til nr. 2-4 I det af skatteministeren tidligere stillede ændringsforslag er det med  

 henblik på at efterkomme et ønske fra bryggerierne om ikke at blive  

 registreret foreslået, at producenter af emballage til øl, vin, spiritus og  

 læskedrikke med kulsyre skal være registrerede.
Imidlertid aftapper  

 bryggerierne også juice, dvs. læskedrikke uden kulsyre m.v., og vand, og der  

 er i det tidligere ændringsforslag indsat en bestemmelse om, at virksomheder,  

 der aftapper eller pakker bl.a. disse varer, skal registreres.
Det foreslås derfor nu, at det bliver obligatorisk også for producenter af  

 emballage til læskedrikke uden kulsyre m.v. samt vand at lade sig registrere,  

 samt at virksomheder, der pakker eller aftapper sådanne varer, kan lade sig  

 registrere.
Dette indebærer, at bryggerierne kan vælge at lade sig registrere  

 på grund af deres aftapning af juice og vand, men også kan undlade dette.
For  

 så vidt angår de fire første varegrupper omfattet af lovforslagets § 1, stk.  

 1, svarer registreringsreglerne herefter til de gældende regler, dog udvidet  

 med den frivillige registreringsregel for pakkere og aftappere.
Til nr. 5 Ændringen er en konsekvens af, at der i det af skatteministeren tidligere  

 stillede ændringsforslag er stillet forslag om at indsætte nye bestemmelser i  

 § 2, stk. 6-8, vedrørende den afgiftspligtige vægt.
