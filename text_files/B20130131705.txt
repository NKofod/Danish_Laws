Bekendtgørelse om ændring af bekendtgørelse om FerieKonto (Indberetning til indkomstregistret om feriepengeudbetaler) § 1 I bekendtgørelse nr. 1280 af 15. december 2011 om FerieKonto, foretages følgende ændringer:
 1. I indledningen ændres »lovbekendtgørelse nr. 762 af 27. juni 2011« til: »lovbekendtgørelse nr. 202 af 22. februar 2013,«.
 2. § 3, stk. 1, affattes således:
»Arbejdsgiveren skal en gang om måneden indberette oplysninger om antal optjente feriedage, optjent feriegodtgørelse efter fradrag af beregnet A-skat m.v. samt oplysning om, at det er FerieKonto, der udbetaler feriegodtgørelsen.
Arbejdsgiveren skal indberette oplysningerne til indkomstregisteret efter § 3, stk. 1, nr. 9, og § 4 i lov om et indkomstregister.« 3. § 7, stk. 1, affattes således:
»Arbejdsgiveren skal indberette oplysninger om fratrædelsesdato, optjeningsår, feriegodtgørelsens størrelse efter fradrag af beregnet A-skat m.v., antal optjente feriedage samt oplysning om, at det er FerieKonto, der udbetaler feriegodtgørelsen.
Arbejdsgiveren skal indberette oplysningerne senest den 10. i måneden efter fratrædelsesdatoen til indkomstregisteret efter § 3, stk. 1, nr. 9, i lov om et indkomstregister.« 4. § 13, stk. 1 og 2, ophæves.
 Stk. 3 bliver herefter stk. 1.
 5. § 14, stk. 2 og 3, ophæves.
 Stk. 4 bliver herefter stk. 2.
§ 2 Stk. 1. Bekendtgørelsen træder i kraft 1. december 2013.
 Stk. 2. Indberetning af oplysning om, at det er FerieKonto, der udbetaler feriegodtgørelsen, jf. nr. 2 og 3, finder alene anvendelse for optjeningsåret 2014 og frem.
