Kriminalforsorgen råder i dag over 7 narkotikahunde og hundeførere, som er  

 til disposition for tjenestestederne i tilfælde, hvor assistance er  

 ønskværdig med henblik på eftersporing af narkotiske stoffer.
Hundene er  

 anvendelige til næsten enhver form for visitation og eftersøgning af  

 narko-stoffer - dog aldrig til visitation på personer.
 Med det formål at orientere det enkelte arresthus om hundenes og  

 hundeførernes anvendelsesmuligheder skal man herved oplyse, at arresthusene  

 kan rette henvendelse til de tjenestesteder, der har narko-hund og  

 hundefører, med henblik på i det enkelte arresthus at få gennemført en  

 demonstration af, hvorledes hund og fører løser opgaver ved visitation,  

 stikprøvevis eller når der foreligger mistanke om tilstedeværelse af  

 narkotika.
 Hoslagt medfølger en liste over tjenestesteder, hvorfra hund og fører kan  

 rekvireres efter nærmere aftale med det pågældende tjenestested.  

 Demonstrationerne kan eventuelt afvikles regionsvis, således at arresthusene  

 i et nærmere bestemt område af landet får besøg af hund og fører i  

 forbindelse med en rundtur til de pågældende arresthuse.
Normalt skal rekvisition ske fra nærmestliggende tjenestested, der råder  

 over hund og fører. (I akutte situationer kan dette fraviges.) De omtalte demonstrationer vil blive afviklet som et led i træningen af  

 hunde og førere.
 E.B.
Aage Bang Arrestinspektørerne.
BILAG Tjenestesteder inden for kriminalforsorgen, der råder over narkotikahund  

 og hundefører.
