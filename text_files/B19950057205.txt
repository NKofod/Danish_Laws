§ 1 I bekendtgørelse nr. 1189 af 27. december 1994 om uddannelsen til ædelsmed  

 foretages følgende ændringer:
 1. I § 3 udgår: », bekendtgørelse om 1.  

 skoleperiode«.
 2. § 4, stk. 2 og 3, ophæves, og i stedet  

 indsættes:
 »Stk. 2.  Uddannelsen indledes i  

 praktikvirksomheden eller med 2. skoleperiode.«.
 3. § 6, stk. 1, affattes således:
»Skoleundervisningen varer 50 uger.
Skoleundervisningen veksler med  

 praktikuddannelse som vist i figuren og som anført nedenfor, jf. dog stk. 2.
 4. § 9, affattes således:
»§ 9.  Den uddannede skal kunne udføre alle  

 arbejdsprocesser, der forekommer inden for uddannelsen, og som specialet  

 retter sig imod, under iagttagelse af gældende miljø- og  

 sikkerhedsbestemmelser, samt kunne udføre arbejdet efter tegning, design,  

 model eller andet oplæg og ved anvendelse af forskellige former for  

 fremmedsproget instruktionsmateriale.
Arbejdet udføres under iagttagelse af  

 love og bekendtgørelser om stempling og ædle metallers holdighed.
 Stk. 2.  Den uddannede med specialet  

bestiksølvsmed skal selvstændigt kunne udføre alle former for  

 fremstilling, reparation og vedligeholdelse af bestik i ædelmetaller og andre  

 materialer.
 Stk. 3.  Den uddannede med specialet ciselør skal  

 selvstændigt kunne udføre alle former for fremstilling, reparation og  

 vedligeholdelse af brugs- og kunstgenstande i ædelmetal og andre metaller.
 Stk. 4.  Den uddannende med specialet guldsmed  

 skal selvstændigt kunne udføre alle former for fremstilling, reparation og  

 vedligeholdelse af smykker, brugs- og kunstgenstande i ædelmetal og andre  

 materialer.
 Stk. 5.  Den uddannende med specialet  

korpussølvsmed skal selvstændigt kunne udføre alle former for  

 fremstilling, reparation og vedligeholdelse af korpusarbejde, brugs- og  

 kunstgenstande i ædelmetal og andre metaller.
 Stk. 6.  Den uddannende med specialet gravør skal  

 selvstændigt kunne udføre alle former for stempler og dekoration, reparation  

 og vedligeholdelsesarbejder af brugs- og kunstgenstande i ædelmetal og andre  

 metaller.«.
 5. § 10 affattes således:
 »§ 10.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner,  

 uddannelsen tager sigte på.
 Stk. 2.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
 Stk. 3.  Undervisningen skal samtidig give  

 forudsætninger for udbygning af kvalifikationerne ved efter- og  

 videreuddannelse og bidrage til elevens personlige udvikling og forståelse af  

 samfundet og dets udvikling.«.
 6. § 11, stk. 1, affattes således:
 »Skoleundervisningen omfatter grundfag, områdefag, specialefag og  

 valgfag med følgende fordeling på skoleperioder og vejledende uddannelsestid  

 i uger:
 7. I § 12, stk. 2, indsættes som nr. 5:
Tolerancemåleværktøjer Eleven kan foretage opmåling med og justering af almindeligt forekommende  

 tolerancemåleværktøjer.«.
 8. § 13, stk. 6, affattes således:
»Stk. 6.  Over for eleven indskærpes forståelsen og  

 nødvendigheden af, at miljøkrav og de sikkerhedsregler, der gælder i  

 virksomheden vedrørende personlig sikkerhed og sikkerhed med hensyn til  

 udstyr, værktøj og maskiner, efterleves.« 9. Bilag 1 af december 1994 erstattes af bilag 1 af juli  

 1995.
§ 2 Stk. 1.  Bekendtgørelsen træder i kraft den 15. juli  

 1995, jf. dog stk. 2.
 Stk. 2.  § 1, nr. 3, 6 og 7 gælder kun for elever, der  

 begynder på 3. skoleperiode efter den 4. marts 1996. Skolen kan dog i særlige  

 tilfælde efter samråd med det lokale uddannelsesudvalg træffe afgørelse om,  

 at de nævnte bestemmelser tillige finder anvendelse for elever, der er  

 begyndt på 3. skoleperiode i tiden fra den 15. juli 1995 til den 4. marts  

 1996.
 Stk. 3.  Elever, der inden den 15. august 1995 begynder  

 på 2. skoleperiode i tidsmæssig forlængelse af 1. skoleperiode, kan efter  

 eget valg få medregnet 1. skoleperiode i den samlede uddannelsestid.
Undervisningsministeriet, den 4. juli  

 1995 P.M.V.
