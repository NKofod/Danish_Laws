Nyt fra Ankestyrelsen - vejledende udtalelser  

 fra Ankestyrelsen - om foranstaltninger over for børn og unge - af  

 fuldmægtig Dorte Enoksen og fuldmægtig Lone Sperup Servicelovens § 40, stk. 2, nr. 4 - Om delt  

 forældremyndighed Spørgsmål: En mor med 2 børn, der  

 ønsker at etablere døgnophold efter servicelovens § 40,  

 stk. 2, nr. 4 for begge børn.
Hun har alene forældremyndigheden  

 over det ene barn, men deler forældremyndigheden over det andet barn  

 med faderen.
Skal faderen give samtykke til, at moderen etablerer  

 døgnophold for børnene ? Svar: Da faderen har del i  

 forældremyndigheden over det ene barn, skal han give samtykke til  

 døgnopholdet vedrørende dette barn.
Servicelovens § 40, stk. 2, nr. 9 - Om hjælp  

 til forældre ved børns og unges hjemgivelse Spørgsmål: Et barn skal hjemgives efter  

 anbringelse uden for hjemmet.
Kommunen ønsker, at faderen er hjemme  

 hos barnet i den første tid, 1-2 mdr., og vil gerne yde tabt  

 arbejdsfortjeneste.
Er der hjemmel i § 40, stk. 2, nr. 9 ? Svar:  Der kan ikke ydes hjælp til  

 løbende forsørgelsesudgifter efter § 40, stk. 2, nr. 9,  

 men såfremt perioden for faderens fravær på forhånd  

 er afgrænset til en bestemt, kort periode, og formålet  

 udtrykkeligt er at fremskynde hjemgivelsen, kan der efter bestemmelsen ydes  

 hjælp.
Servicelovens § 40, stk. 2 - Om økonomisk  

 hjælp for at undgå anbringelse af børn og unge uden for  

 hjemmet kan kræves tilbagebetalt? Spørgsmål: Når der ydes hjælp  

 til boligudgifter efter § 40, stk. 2, nr. 9, som udtrykkeligt er  

 nævnt i vejledningen, kan der så fastsættes  

 tilbagebetaling? Svar: Hjælpen efter § 40, stk. 2, nr. 9  

 er ikke indtægtsbestemt, men formålsbestemt.
Derfor kan der ved  

 udbetaling af hjælp ikke fastsættes tilbagebetalingspligt.
Servicelovens  § 46, stk. 2 - Kan hjælp til  

 børn og unge forlænges ud over det 18. år? Spørgsmål: Kan en  

 hjælpeforanstaltning i form af familiebehandling efter servicelovens  

 § 40, stk. 2, nr. 3 forlænges ud over det 18. år ? Svar: En sådan hjælpeforanstaltning kan  

 ikke forlænges ud over det 18. år.
Kun de 3  

 hjælpeforanstaltninger, der er nævnt i servicelovens § 46,  

 stk. 2 (personlig rådgiver, en fast kontaktperson eller  

 døgnophold i en institution, plejefamilie eller andet egnet  

 opholdssted) kan opretholdes, indtil den unge fylder 20 år.
Servicelovens § 48 - Om efterlysning af frivilligt  

 anbragte børn og unge Spørgsmål: En 3-årig pige er frivilligt  

 anbragt uden for hjemmet.
Moderen, der er narkoman, har hentet pigen, men  

 moderen er ikke kommet tilbage til institutionen med hende.
