Cirkulære om protokollat til overenskomst for akademikere i staten Generelle bemærkninger 1. Skatteministeriet og Tandlægeforeningen har den 19. juni 2020 indgået vedlagte protokollat til overenskomst for akademikere i staten.
 2. Med virkning fra den 1. juli 2020 indbetales pensionsbidrag i henhold til overenskomstens § 10 for tandlæger til PFA Pension i stedet for Velliv, jf. dog pkt. 3.
3. For tandlæger, der hidtil har fået en del af pensionsbidraget videresendt fra Velliv til Danica Pension, skal ansættelsesmyndigheden indbetale 14,1 pct. til Danica Pension (SLS kreditor 1014) og 3 pct. til PFA Pension (SLS kreditor 1181). Der henvises i øvrigt til PKAT-beskrivelsen for PKAT 69 i SLS-guiden på www.oes.dk.
Ansættelsesmyndigheder, der ikke anvender SLS, skal selv drage omsorg for indbetaling af pensionsbidrag til henholdsvis Danica Pension og PFA Pension.
 4. Protokollatet udgør sammen med overenskomst for akademikere i staten ansættelsesgrundlaget for tandlæger i staten.
Ikrafttræden Cirkulæret træder i kraft den 25. juni 2020 og har virkning fra den 1. juli 2020.
Skatteministeriet, Medarbejder- og Kompetencestyrelsen, den 25. juni 2020 Frank Nielsen Bilag Protokollat til overenskomst for akademikere i staten - § 1.
 Med virkning fra den 1. juli 2020 indbetales pensionsbidrag i henhold til overenskomstens § 10 for tandlæger til PFA Pension, jf. dog § 2.
 § 2.
 For tandlæger, der hidtil har fået en del af pensionsbidraget videresendt fra Velliv til Danica Pension, skal ansættelsesmyndigheden indbetale 14,1 pct. til Danica Pension og 3 pct. til PFA Pension.
 § 3.
 Protokollatet har virkning fra 1. juli 2020 og kan af parterne opsiges skriftligt med 3 måneders varsel til en 31. marts, dog tidligst pr. 31. marts 2021.
