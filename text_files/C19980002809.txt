 Cirkulære om etablering af liste over  

 godkendte almenvelgørende eller på anden måde almennyttige  

 institutioner mv. i.h.t. boafgiftslovens §3, stk. 2.
 Indledning.
 Efter boafgiftslovens § 3, stk. 2, er skatteministeren  

 bemyndiget til at bevilge boafgiftsfritagelse for arv, legat og forsikringer  

 mv. til offentlige institutioner, den danske folkekirke, valgmenigheder,  

 religiøse samfund, foreninger, selskaber eller stiftelser med  

 almenvelgørende eller andet almennyttigt formål.
 I tilknytning til TSS-cirkulære 1997-24 af 5/8-1997  

 om Almenvelgørende eller på anden måde almennyttige fonde,  

 foreninger, stiftelser institutioner mv. samt religiøse samfund  

 etableres nu mulighed for optagelse i dette liste-cirkulære med  

 markering som godkendt almenvelgørende eller på anden måde  

 almennyttig institution mv. i henhold til boafgiftslovens § 3, stk.2.
 Optagelse i cirkulæret som godkendt i.h.t.  

 boafgiftslovens § 3, stk.2. efter forhåndsansøgning.
 TSS-cirkulære nr. 1997-24 indeholder en  

 særlig liste over institutioner mv., som opfyldte betingelserne for  

 godkendelse i henhold til LL § 8A i året 1995, men som ikke  

 længere opfylder betingelserne for godkendelse i henhold til denne  

 bestemmelse.
 Placering på denne særlige liste i  

 cirkulæret har ingen skatte- eller afgiftsmæssige virkninger.
 Institutionerne mv. på denne særlige liste og  

 andre institutioner med almenvelgørende eller i øvrigt  

 almennyttigt formål, der allerede har modtaget en konkret  

 boafgiftsfritagelse efter boafgiftslovens § 3, stk.2, kan nu søge om  

 optagelse i et kommende cirkulære om almenvelgørende eller  

 på anden måde almennyttige fonde, foreninger, stiftelser,  

 institutioner mv. samt religiøse samfund som godkendt i henhold til  

 boafgiftslovens § 3, stk. 2.
 Fremgangsmåde og betingelser.
Disse institutioner mv. på den særlige  

 liste i TSS-cirkulære 1997-24 kan indsende anmodning om optagelse i  

 cirkulæret som godkendt som almenvelgørende eller på anden  

 måde almennyttig i relation til boafgiftslovens § 3, stk. 2, til Told-  

 og Skatteregion Nærum nu uden at afvente en konkret arvemæssig  

 erhvervelse.
Disse institutioner mv. har som hidtil godkendte i henhold til  

 LL. § 8A haft automatisk boafgiftsfritagelse og har mistet godkendelsen  

 p.gr.a. kriterier i henhold til LL. § 8A, som ikke anvendes ved vurderingen  

 efter boafgiftslovens § 3, stk. 2.
 Andre almenvelgørende eller i øvrigt  

 almennyttige institutioner m.v., der allerede har opnået en  

 boafgiftsfritagelse, kan tilsvarende ansøge Told- og skatteregion  

 Nærum om optagelse i cirkulæret som godkendt i henhold til  

 boafgiftslovens § 3, stk. 2, uden at afvente en konkret arveerhvervelse.  

 Ansøgningen må være vedlagt kopi af den meddelte  

 boafgiftsfritagelse samt den dagældende fundats eller vedtægt og  

 kopi af den nugældende fundats eller vedtægt, såfremt den  

 afviger fra den førnævnte.
 Told- og skatteregionen kan som betingelse for optagelse  

 på listen over godkendte institutioner mv. i.h.t. boafgiftslovens § 3,  

 stk. 2, i liste-cirkulæret stille krav om, at institutionen mv. for at  

 forblive på listen årligt indsender sit års- regnskab til  

 institutionens told- og skatteregion og giver denne meddelelse om eventuelle  

 ændringer i institutionens vedtægter mv.
 Ansøgning i andre tilfælde.
 Andre institutioner m.v. kan i forbindelse med en  

 konkret arveerhvervelse ansøge om boafgiftsfritagelse i henhold til  

 boafgiftslovens § 3, stk. 2, som almenvelgørende eller iøvrigt  

 almennyttig institution, og kan i denne forbindelse anmode om at blive  

 optaget på det førstkommende cirkulære over  

 almenvelgørende eller på anden måde almennyttige fonde ,  

 foreninger, stiftelser, institutioner m.v. samt religiøse samfund som  

 godkendt i henhold til LL. § 8A, § 12, stk. 1, eller boafgiftslovens § 3,  

 stk. 2. Ansøgningen indsendes til Told- og Skatteregion Nærum,  

 der behandler anmodninger om boafgiftsfritagelse i henhold til  

 boafgiftslovens § 3, stk. 2, i første instans.
 Told- og skatteregionen kan som betingelse for optagelse  

 på listen over godkendte institutioner mv. i.h.t. til boafgiftslovens §  

 3, stk. 2, i cirkulæret stille krav om, at institutionen mv. for at  

 forblive på listen årligt indsender sit års-  

 årsregnskab til institutionens told- og skatteregion og giver denne  

 meddelelse om eventuelle ændringer i institutionens vedtægter  

 mv.
