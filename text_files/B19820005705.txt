 I henhold til § 58, stk. 1, nr. 3, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 423 af 7. august  

 1981, fastsættes efter forhandling med landsarbejdsnævnet:
 § 1.  Udførelse af arbejde i en ledighedsperiode,  

 herunder arbejde uden for normal arbejdstid og på helligdage, medfører  

 fradrag i dagpengene.
Stk. 2.  Ved arbejde forstås aktiviteter, som enten  

 medfører indtægt eller efter sin art almindeligvis medfører indtægt.
Diæter  

 og lignende vederlag, samt små beløb eller andre ydelser, der ikke kan anses  

 for at være en aflønning, betragtes i denne forbindelse ikke som indtægt.
 Stk. 3.  Almindeligt vedligeholdelses- eller  

 reparationsarbejde i eget hjem medfører ikke fradrag.
 § 2.  Udøvelsen af hverv som medlem af en  

 kommunalbestyrelse medfører fradrag i dagpengene i det omfang, medlemmet har  

 mulighed for at opnå fast vederlag eller erstatning for tabt  

 arbejdsfortjeneste i henhold til den kommunale styrelseslov eller lov om et  

 hovedstadsråd.
Stk. 2.  Der skal i øvrigt ske fradrag for udøvelse af  

 borgerligt ombud eller andet hverv i det offentliges interesse, for hvilket  

 der udbetales et vederlag, der ikke alene har karakter af diæter og lignende,  

 herunder Stk. 3.  Varetagelse af hverv som nævning, domsmand  

 eller lægdommer ved boligretten, tilforordnet ved valg, medlem af skolenævn  

 og lignende, samt opfyldelse af vidnepligt medfører ikke fradrag.
 § 3.  Vederlag for varetagelse af hverv som medlem af  

 bestyrelser i aktieselskaber, pengeinstitutter m.v. medfører fradrag.
 § 4.  Der skal ikke ske fradrag for udbetaling af  

 tantieme, gratiale, bonus, opsparet søgnehelligdagsbetaling og lignende  

 udbetalinger fra tidligere beskæftigelsesperioder, bortset fra feriepenge.
 Stk. 2.  Udbetaling af patentafgifter,  

 biblioteksafgifter, KODA-afgifter og lignende medfører ikke fradrag.
Stk. 3.  Vederlag for genudsendelse, genopførelse og  

 anden form for genanvendelse af bøger, fotografier, teaterstykker, film m.v.  

 og lignende indtægter medfører ikke fradrag.
Fradrag kan dog foretages, hvis  

 indtægterne stammer fra arbejde inden for medlemmets sædvanlige fagområde,  

 hvor sådanne genanvendelser normalt forekommer.
 § 5.  Der skal ske fradrag for løbende udbetalinger af  

 pension (inclusive tillæg), som er led i et tidligere ansættelsesforhold af  

 en sådan karakter, at det er sædvanligt, at arbejdsgiveren bidrager til  

 pensionen.
§ 6.  Der skal ikke ske fradrag for arbejdsfri  

 indtægter, herunder § 7.  Dagpenge kan ikke udbetales til et medlem, der  

 som selvbygger eller medbygger deltager i opførelse eller ombygning af eget  

 hus m.v., i et omfang, der overstiger, hvad der kan sammenlignes med  

 almindeligt vedligeholdelses- eller reparationsarbejde.
 Stk. 2.  Dagpenge kan igen udbetales, når medlemmets  

 personlige medvirken i byggeriet ophører mere end ganske kortvarigt.
 § 8.  Beregning af fradrag for udført arbejde i en  

 ledighedsperiode sker efter arbejdsdirektoratets regler om nedsættelse af  

 dagpengene for et medlem, der opnår arbejde af kortere varighed.
 Stk. 2.  Beregning af fradrag for vederlag i forbindelse  

 med hverv i det offentliges interesse, jfr. § 2, for vederlag i forbindelse  

 med hverv som medlem af bestyrelser i aktieselskaber, pengeinstitutter m.v.,  

 jfr. § 3, og for pensionsindtægter, jfr. § 5, sker efter forholdet mellem  

 indtægtens størrelse og den gældende omregningssats.
 § 9.  Der udarbejdes en vejledning om anvendelsen af  

 bekendtgørelsens regler.
 § 10.  Bekendtgørelsen træder i kraft den 1. april  

 1982.
Stk. 2.  Arbejdsdirektoratets cirkulærer nr.
AK. 129/70  

 af 20. november 1970, afsnit II, nr.
AK. 59/72 af 19. september 1972, nr.
AK.  

 65/77 af 1. juli 1977, nr.
AK. 14/78 af 3. marts 1978, nr.
AK. 37/79 af 23.  

 marts 1979 og nr.
AK. 46/80 af 25. september 1980 er hermed bortfaldet.
