Nr BTL 92 Betænkning over Forslag til lov om ændring af lov om offentlighed i  

 forvaltningen og forvaltningsloven (Aktindsigt i EF-sager)   

 Nr L 92 1990-91, 2. samling Afgivet af Retsudvalget Afgivet: 19910515 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (Socialdemokratiets,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) lovforslaget til vedtagelse med det stillede  

 ændringsforslag.
Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

forkastelse ved 3. behandling.
Mindretallet kan dog tiltræde det  

 stillede ændringsforslag.
 Et andet mindretal (Socialistisk Folkepartis medlemmer af udvalget)  

 indstiller lovforslaget til vedtagelse uændret.
Ændringsforslag Til § 3 Af justitsministeren, tiltrådt af et flertal (udvalget med  

 undtagelse af SF):
 1) Paragraffen affattes således:
»§ 3 Stk. 1. Loven træder i kraft den 1. juli 1991.
Stk. 2. Loven gælder for dokumenter, der udarbejdes efter lovens  

 ikrafttræden.« Bemærkninger Til nr. 1 Ved ændringsforslaget præciseres, at ophævelsen af de 2 bestemmelser og  

 derved den øgede mulighed for adgang til aktindsigt i dokumenter, der  

 udarbejdes i forbindelse med behandlingen af forslag til EF-vedtagelser,  

 eller som vedrører spørgsmål om fortolkningen eller opfyldelsen af  

 fællesskabsretlige regler, kun gælder for dokumenter udfærdiget efter lovens  

 ikrafttræden.
Ældre dokumenter er affattet ud fra den forudsætning, at dokumenterne har  

 været undtaget fra aktindsigt.
Disse forudsætninger har i tidligere  

 overgangsbestemmelser til offentlighedsloven været respekteret således, at  

 bestemmelser, som udvider adgangen til aktindsigt, først får virkning for  

 dokumenter, der udfærdiges efter lovens ikrafttræden, jf. offentlighedslovens  

 § 17, stk. 3.
