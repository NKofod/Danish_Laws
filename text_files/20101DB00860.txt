Bilag 1 Betænkning afgivet af Indfødsretsudvalget den 5. maj 2011 Betænkning over Forslag til folketingsbeslutning om opsigelse af FNs konvention om begrænsning af statsløshed [af Søren Krarup (DF) m.fl.] 1. Udvalgsarbejdet Beslutningsforslaget blev fremsat den 18. januar 2011 og var til 1. behandling den 4. marts 2011. Beslutningsforslaget blev efter 1. behandling henvist til behandling i Indfødsretsudvalget.
Møder Udvalget har behandlet beslutningsforslaget i 1 møde.
Spørgsmål Udvalget har stillet 11 spørgsmål til integrationsministeren til skriftlig besvarelse, som denne har besvaret.
2. Indstillinger Et flertal i udvalget (udvalget undtagen DF) indstiller beslutningsforslaget til forkastelse.
 Et mindretal i udvalget (DF) indstiller beslutningsforslaget til vedtagelse uændret.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Karsten Nonbo (V) Per Bisgaard (V) Jacob Jensen (V) Marion Pedersen (V) Peter Juel Jensen (V) Kristian Jensen (V) Søren Krarup (DF) nfmd.
Jesper Langballe (DF) Tom Behnke (KF) fmd.
Henrik Dam Kristensen (S) Sophie Hæstorp Andersen (S) Lennart Damsbo-Andersen (S) Maja Panduro (S) Astrid Krag (SF) Hanne Agersnap (SF) Jørgen Poulsen (RV) Johanne Schmidt-Nielsen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
