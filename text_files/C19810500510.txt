 En revideret kontrolordning for mindre oliefyringsanlæg træder i kraft 1.  

 april 1981.
 Byggestyrelsen har med hjemmel i § 31 A i byggeloven fastsat nye regler  

 for kontrolmåling, justering og rensning af mindre oliefyringsanlæg.  

 Reglerne, der er fastsat i ovennævnte bekendtgørelse og instruks, er udsendt  

 til samtlige kommuner og amtskommuner.
Den vigtigste ændring findes i bekendtgørelsens § 1, hvoraf det fremgår,  

 at grænsen for de i denne ordning omhandlede oliefyringsanlæg er sat op fra  

 60 kW til anlæg med en indfyret effekt på til og med 120 kW.
En anden ændring  

 er § 3, stk. 2, der pålægger servicemontøren fra det registrerede  

 servicefirma at udfylde og opsætte en mærkat forsynet med betegnelsen  

 OR-fyrtest.
 Udover disse to punkter er der ingen væsentlige ændringer i de reviderede  

 regler.
 Ifølge bekendtgørelsen skal kedler i mindre oliefyringsanlæg renses mindst  

 een gang om året.
 Herudover foretages een gang årligt kontrolmålinger af mindre  

 oliefyringsanlæg af skorstensfejeren, med mindre en ejer eller bruger af et  

 mindre oliefyringsanlæg dokumenterer, at der foreligger en aftale om et  

 årligt eftersyn af anlægget med en servicevirksomhed, der er registreret i  

 henhold til den af byggestyrelsen godkendte registreringsordning for  

 oliefyrservicefirmaer.
 Såfremt skorstensfejerens målinger viser, at de fastsatte værdier for  

 røgtab og sodtal overstiges, har ejeren/brugeren pligt til inden 4 uger efter  

 målingen at lade foretage justering af fyret og eventuelt fornøden rensning  

 af kedlen.
 I byggestyrelsens instruks af 27. februar 1981 for skorstensfejer  

 vedrørende kontrolmåling af mindre oliefyringsanlæg er fastsat de nærmere  

 regler for skorstensfejerens arbejde.
§ 5 omhandler den situation, hvor skorstensfejeren formenes adgang til at  

 foretage kontrolmåling.
I henhold til denne bestemmelse skal skorstensfejeren  

 indberette til kommunen, såfremt en ejer/bruger af et mindre oliefyringsanlæg  

 nægter skorstensfejeren adgang til at foretage kontrolmåling.
 I denne anledning vil man fra byggestyrelsens side alene anmode kommunen  

 om at registrere en manglende opfyldelse af bestemmelserne, således at  

 byggestyrelsen på et senere tidspunkt kan danne sig et indtryk af omfanget  

 heraf.
