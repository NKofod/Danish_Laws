Fremsat den 4. februar 2020 af Mette Thiesen (NB), Peter Seier Christensen (NB), Lars Boje Mathiesen (NB) og Pernille Vermund (NB) Forslag til folketingsbeslutning om at give forældre mulighed for selv at bestemme, om deres barn skal starte i børnehave, inden barnet fylder 3 år Folketinget pålægger regeringen inden udgangen af indeværende folketingsår at ændre reglerne, så det er det enkelte barns forældre, der bestemmer, om barnet skal rykkes fra vuggestue til børnehave, inden barnet fylder 3 år.
Bemærkninger til forslaget Som reglerne er i dag, er det den enkelte kommune, der beslutter, hvornår et barn skal begynde i børnehave.
Det betyder, at man som forældre ikke selv kan træffe beslutning om, hvornår barnet er klar til at rykke fra vuggestue til børnehave.
Forslagsstillerne mener, at den beslutningskompetence bør ligge hos forældrene.
I flere kommuner udnyttes det, at børnehaver har en lavere personalenormering end vuggestuer, hvilket betyder, at kommunen har en økonomisk interesse i at rykke børn fra vuggestue til børnehave så tidligt som muligt.
Forældrene kender deres børn bedst, og det bør derfor være forældrene, der beslutter, om barnet er klar til at begynde i børnehave inden det fylder 3 år.
Lovændringen vil sikre, at barnets tarv ikke tilsidesættes til fordel for kommunens økonomi.
Skriftlig fremsættelse Mette Thiesen (NB):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at give forældre mulighed for selv at bestemme, om deres barn skal starte i børnehave, inden barnet fylder 3 år.
(Beslutningsforslag nr.
B 83) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
