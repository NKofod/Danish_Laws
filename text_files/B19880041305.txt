 I medfør af lov nr. 340 af 26. juni 1975 om foderstoffer og med henvisning  

 til Rådets direktiv af 30. juni 1982 (82/471/EØF) om visse produkter, der  

 anvendes i foderstoffer, og Rådets direktiv af 18. april 1983 (83/228/EØF) om  

 fastsættelse af retningslinier for vurdering af visse produkter, der anvendes  

 i foderstoffer, fastsættes følgende:
 § 1.  Denne bekendtgørelse omhandler produkter, der  

 fremstilles efter visse tekniske fremgangsmåder med henblik på direkte eller  

 indirekte tilførsel af proteiner, og som bringes i handelen som foder eller  

 iblandet i foder.
§ 2.  I denne bekendtgørelse forstås ved »foderstoffer«: Organiske eller uorganiske stoffer, herunder  

 de i bilag 1 til denne bekendtgørelse anførte produkter, der er ublandede  

 eller optræder i blandinger med eller uden tilsætningsstoffer, og som er  

 bestemt til opfodring, ved »ublandede foderstoffer«: Foderstoffer, der uden  

 forarbejdning er bestemt til opfodring, dvs. vegetabilske og animalske  

 foderstoffer i naturlig tilstand, friske eller konserverede, biprodukter fra  

 de nævnte foderstoffers industrielle forarbejdning, uorganiske foderstoffer  

 og de i bilag 1 til denne bekendtgørelse anførte produkter, ved »foderblandinger«: Foderstoffer, der i blandinger med eller  

 uden tilsætningsstoffer er bestemt til opfodring, ved »dyr«: Dyr, der tilhører arter, som mennesker normalt fodrer  

 og holder eller anvender til konsum, ved »dagsration«: Den samlede mængde foderstoffer med et  

 vandindhold på 12 pct., som gennemsnitligt er nødvendig daglig for et dyr af  

 en bestemt art, aldersgruppe og ydelse til at dække dets samlede behov.
 § 3.  Denne bekendtgørelse finder ikke anvendelse på  

 foderstoffer, for hvilke det er godtgjort, at de er bestemt til udførsel til  

 lande uden for Det europæiske økonomiske Fællesskab, eller som transiteres på  

 gennemgående fragtbrev.
 Stk. 2.  Denne bekendtgørelse finder ikke anvendelse på  

 produkter, der er bestemt til fodring af fisk.
§ 4.  Foderstoffer, der henhører under en af de  

 grupper af produkter, som er anført i bilag 1 til denne bekendtgørelse, eller  

 som indeholder sådanne produkter, må kun bringes i handelen, såfremt § 5.  Ved salg af foderstoffer, der er anført i bilag  

 1 til denne bekendtgørelse, eller som indeholder sådanne produkter, skal der  

 gives følgende oplysninger:
 Stk. 2.  De indhold, der er angivet i eller skal angives  

 i henhold til kolonne 5 og 7 i bilag 1 i denne bekendtgørelse vedrører  

 produkterne som sådanne.
§ 6.  Et produkt kan kun optages i bilag 1, såfremt  

 det Stk. 2.  Ansøgninger om optagelse af yderligere  

 produkter i bilag 1 indsendes med fornødent dokumentationsmateriale til  

 Landbrugsministeriet.
 Hvis ansøgningen vedrører et produkt som omhandlet i punkt 1.1 og 1.2 i  

 bilag 1 (proteiner frembragt på grundlag af mikroorganismer som bakterier  

 eller gær), skal dokumentationsmaterialet være udarbejdet efter de  

 retningslinier, der er fastsat i bilag 2 til denne bekendtgørelse.
 § 7.  Overtrædelse af bestemmelserne i §§ 4-5 straffes  

 med bøde.
 § 8.  Denne bekendtgørelse træder i kraft den 1.  

 august 1988. Samtidig ophæves bekendtgørelse nr. 140 af 28. marts 1985 om  

 visse produkter, der anvendes i foderstoffer.
Landbrugsministeriet, den 7. juli 1988 LAURITS TØRNÆS /M.
Ginnerup-Nielsen »Bilag 1 udeladt her, se Lovtidende A 1988 p. 1398-1405.« Bilag 2 RETNINGSLINJER FOR VURDERING AF VISSE PRODUKTER, DER ANVENDES I FODERSTOFFER Generelle aspekter Disse retningslinjer er tænkt som en vejledning ved indsamling af  

 dokumentationsmateriale om produkter som omhandlet i punkt 1.1 og 1.2. i  

 bilaget til direktiv 82/471/ EØF, der stammer fra dyrkning af  

 mikroorganismer, og som ønskes anvendt som ny proteinkilde i foderstoffer.  

 Dokumentationsmaterialet skal gøre en vurdering af sådanne produkter mulig ud  

 fra den nuværende viden samt sikre, at de stemmer overens med grundlæggende  

 principper for deres anvendelse som omhandlet i artikel 6, stk. 2, i nævnte  

 direktiv.
Alle de undersøgelser, der er skitseret i disse retningslinjer, kan blive  

 krævet; og om nødvendigt kan der anmodes om yderligere oplysninger.
Som  

 almindelig regel gælder, at alle oplysninger.
Som almindelig regel gælder, at  

 alle oplysninger, som er nødvendige for at fastslå mikroorganismernes  

 idenditet og næringssubstratets sammensætning, fremstilingsprocessen,  

 egenskaberne, præsentationen, brugen, bestemmelsesmetoderne og produktets  

 ernæringsmæssige egenskaber, skal tilvejebringes.
Det samme gælder for de  

 oplysninger, der er nødvendige for bedømmelsen af produktets tolerance på  

 målgrupper af dyrearter og den risiko for mennesker og miljø, som produktets  

 anvendelse direkte eller indirekte kan medføre.
De dertil krævede  

 toksikologiske undersøgelser afhænger af produktets art, den pågældende  

 dyreart og produktets metabolisme i forsøgsdyr.
Dokomentationsmaterialet skal indeholde detaljerede rapporter opstillet i  

 den orden og med den nummerering, der er foreslået i retningslinjerne, samt  

 et resume.
Hvis nogen af de foreslåede undersøgelser ikke er foretaget,  

 angives det hvorfor.
De publikationer, der citeres som reference, vedlægges.
Bemærkninger I disse retningslinjer forstås ved "produkt" proteinholdigt  

 produkt i den tilstand, hvori det præsenteres som foderstof eller  

 foderstofkomponent.
 Enhver ændring af et produkts fremstillingsproces eller brug skal  

 anmeldes, og der vil om nødvendigt blive krævet supplerende dokumentation til  

 en ny vurdering.
Forelæggelse af undersøgelser I.
Mikroorganisme, næringssubstrat og fremstillingsproces,  

 produktegenskaber, præsentation og brug samt bestemmelsesmetoder.
II.
Undersøgelser af produktets ernæringsmæssige egenskaber.
III.
Undersøgelser af de biologiske konsekvenser af produktets anvendelse  

 i foderstoffer.
IV.
Andre relevante undersøgelser.
MIKROORGANISME, NÆRINGSSUBSTRAT OG  

 FREMSTILLINGSPROCES, PRODUKTEGENSKABER, PRÆSENTATION OG BRUG SAMT ANALYSEMETODER 1. MIKROORGANISME 1.1. Klassificering, oprindelse, morfologi, biologiske egenskaber, evt.  

 genetisk manipulation.
 1.2. Ufarlighed, overlevelsesmulighed uden for fermenteringsapparat og  

 miljømæssige konsekvenser.
1.3. De dyrkede stammers konstans og renhed.
Metoder, der er anvendt til  

 at kontrollere disse kriterier.
2. NÆRINGSSUBSTRAT OG FREMSTILLINGSPROCES 2.1. Substratets sammensætning, tilsatte stoffer osv.
2.2. Fremstillings-, tørrings- og oprensningsprocesser.
Proces til  

 uskadeliggørelse af mikroorganismer.
Metoder, der er anvendt til kontrol af  

 konstansen af det dyrkede produkts sammensætning samt til påvisning af  

 eventuel kemisk, fysisk og biologisk forurening under produktionen.
 2.3. Tekniske forberedelser med henblik på brugen.
3. PRODUKTEGENSKABER 3.1. Fysiske og kemiske egenskaber: makro- og mikromorfologi,  

 partikelstørrelse, densitet, specifik vægt, hygroskopicitet, opløselighed,  

 elektrostatiske egenskaber osv.
 3.2. Kemisk sammensætning og egenskaber.
3.2.1. Inhold af vand, råprotein, råfedt, råcellulose, råaske og kulhydrater.
Variationsgrænser.
3.2.2. Kvælstofindhold i alt og i form af proteiner, nukleinsyrer,  

 ammonium, amid, nitrat og nitrit.
Kvalitativ og kvantitativ sammensætning af  

 de samlede og de frie aminosyrer og af purin- og pyrimidinbaserne.
 3.2.3. Kvalitativ og kvantitativ sammensætning af lipider i alt:
fedtsyrer, uforsæbelige stoffer, fedtopløselige pigmenter, phospholipider.
 3.2.4. Sammensætning af kulhydratindholdet.
 3.2.5. Kvalitativ og kvantitativ sammensætning af uorganiske bestanddele.
 3.2.6. Kvalitativ og kvantitativ sammensætning af vitaminer.
 3.2.7. Kvalitativ og kvantitativ sammensætning af andre bestanddele;  

 tilsætningsstoffer, rester af næringssubstrat og opløsningsmidler, andre  

 protentielt skadelige rester af substratmetabolisme, af dyrkningskulturer og  

 fra fremstillingsprocessen.
 3.3. Mikrobiologisk forurening af produktet.
 3.4. Produktets adfærd og stabilitet som sådan, og når det under  

 opbevaring iblandets almindeligt anvendte foderstoffer.
4. PRÆSENTATION OG BRUG 4.1. Foreslåede handelbetegnelser ved markedsføring af produktet.
 4.2. Foreslåede varedeklarationer ved markedsføring af produktet.
4.3. Produktets påtænkte anvendelse i foderstoffer.
Foreslåede  

 koncentrationer i fuldfoder og foreslåede mængder i de daglige rationer til  

 de forskellige dyrearter.
5. BESTEMMELSESMETODER Metoder til kvalitativ og kvantitativ bestemmelse af produktet i fuldfoder  

 og kraftfoder.
NB: Beskrivelsen af metoderne skal vedlægges oplysninger om specificitet,  

 sensitivitet, detektionsgrænser, fejlmargin og eventuel interferens fra andre  

 stoffer.
Der skal foreligge prøver af produktet i de forskellige foreslåede  

 præsentationer.
UNDERSØGELSER AF PRODUKTETS  

 ERNÆRINGSMÆSSIGE EGENSKABER 1. BEDØMMELSE AF PROTEINVÆRDIEN 1.1. Kemiske, biokemiske og mikrobiologiske undersøgelser.
 1.2. Undersøgelser på forsøgsdyr sammenlignet med referenceproteiner.
2. UNDERSØGELSER PÅ MÅLGRUPPER AF DYREAARTER Følgende undersøgelser skal gennemføres for hver enkelt målgruppe af  

 dyrearter i sammenligning med en kontrolgruppe, som under samme  

 ernæringsmæssige betingelser får et almindeligt anvendt foder med tilsvarende  

 indhold af nitrogen i form af protein, for drøvtyggere, der samlede  

 tilsvarende nitrogenindhold.
 2.1. Produktets værdi som protein- og energitilskud i foderrationer ved  

 den foreslåede brug i dyrenes forskellige fysiologiske faser (f.eks.,  

 opvækst, drægtighed, æglægning).
 2.2. Produktets indflydelse på tilvækst, foderforbrug pr. kg tilvækst,  

 sygelighed, dødelighed ved den foreslåede brug.
 2.3. De optimale ernæringsniveauer for produktets iblanding i  

 foderrationerne.
 2.4. Produktets virkning på den teknologiske, organoleptiske kvalitet  

 eller anden kvalitet af fødevarer af animalsk oprindelse ved den foreslåede  

 brug.
3. FORSØGSBETINGELSER VED DYREFORSØG Der gives en detaljeret beskrivelse af de udførte tests samt følgende  

 oplysninger:
 3.1. Dyreart, race, alder og køn samt identifikationsprocedure.
 3.2. Antal test- og kontrolgrupper; antal dyr i hver gruppe (antallet skal  

 være stort nok til en statistisk analyse med passende statistiske parametre).
 3.3. Dosisniveauer for produktets iblanding i foderet samt den kvalitative  

 og kvantitative sammensætning og analyse heraf.
 3.4. Angivelse af forsøgssted, dyrenes fysiologiske og sundhedsmæssige  

 tilstand samt opvækstbetingelser skal afspejle dem, der i praksis findes i  

 Fællesskabet.
 3.5. Testens nøjagtige varighed samt dato for de foretagne analyser.
 3.6. Ugunstige virkningewr, som forekom under forsøget, og tidspunktet,  

 hvor disse indtræffer.
UNDERSØGELSE AF DE BIOLOGISKE KONSEKVENSER  

 AF PRODUKTETS ANVENDELSE I FODERSTOFFER De undersøgelser, der er skitseret i dette afsnit, skal gøre det muligt at  

 bedømme sikkerheden ved produktets anvendelse for målgrupper af dyrearter  

 samt den risiko for mennesker og miljø, der direkte eller indirekte kan opstå  

 ved anvendelse af produktet.
De hertil krævede toksikologiske undersøgelser  

 afhænger af produktets art, den pågældende dyreart og produktets metabolisme  

 i forsøgsdyr.
1. UNDERSØGELSER AF BERØRTE DYREARTER Følgende undersøgelser skal gennemføres for hver enkelt dyreart i  

 sammenligning med en kontrolgruppe, som under samme ernæringsmæssige  

 betingelser får et almindeligt anvendt foder med tilsvarende indhold af  

 kvælstof i form af protein, for drøvtyggere, det samlede tilsvarende  

 kvælstofindhold.
 1.1. De maksimale doser, der kan iblandes den daglige foderration, uden at  

 det får ugunstige virkninger.
 1.2. Produktets mulige virkninger på frugtbarhed og reproduktion, hvis  

 dette er hensigtsmæssigt.
 1.3. Produktets virkninger på tarmfloraens mikroorganismer og på patogene  

 organismers kolonisering af tarmkanalen ved den foreslåede brug.
 1.4. Undersøgelse af eventuelle produktrester (substrat, næringssubstrat,  

 opløsningsmidler, forurenede stoffer) i fødevarer af animalsk oprindelse ved  

 den foreslåede brug.
 1.5. Undersøgelse af eventuelle produktrester (substrat, næringssubstrat,  

 opløsningsmidler, forurenende stoffer) i ekskrementer.
2. UNDERSØGELSER PÅ FORSØGSDYR 2.1. Metabolisme Produktets skæbne i dyret: absorbtion, ophobning, biotransformation,  

 udskillelse osv.
 2.2. Mutagenicitet Undersøgelser af den potentielle mutagenicitet som  

 følge af forurenende stoffer (især mycotoksiner og bakterier) eller  

 produktrester (substrat, næringssubstrat, opløsningsmidler), herunder in  

 vitro screening tests ved hjælp af metaboliske aktiveringssystemer.
2.3. Toksikologiske undersøgelser Følgende undersøgelser skal udføres i sammenligning med en kontrolgruppe,  

 som under samme ernæringsmæssige betingelser får et almindeligt anvendt foder  

 med tilsvarende indhold af kvælstof i form af protein.
De toksiske virkninger  

 undersøges for at belyse deres årsag og mekanisme samt for at sikre, at de  

 ikke skyldes fejlernæring eller et for stort indhold af produktet i foderet.
2.3.1. Subkronisk toksicitet (mindst 90 dage) Disse undersøgelser skal udføres almindeligvis på to dyrearter hvoraf den  

 ene er en gnaver.
Produktet indgives i den daglige foderration på mindst to  

 dosisniveauer.
Disse vælges om muligt på en sådan måde, at et  

 nulvirknings-niveau (no-effect level) og et niveau, der giver en vis  

 skadevirkning, kan bestemmes.
Forsøgsgrupperne skal indeholde et passende  

 antal af hvert køn.
Der skal altid indgå en kontrolgruppe.
Alle relevante biologiske oplysninger registreres med passende mellemrum,  

 især oplysninger om tilvækst, foderforbrug, hæmatologi, urinanalyser,  

 biokemiske parametre, dødelighed, organers vægt samt vigtige organers og vævs  

 makroskopiske patologi og histopatalogi.
Resultaterne forelægges i detaljer,  

 og skal så vidt muligt indeholde en statistisk bedømmelse.
2.3.2. Kronisk toksicitet Undersøgelser for kronisk toksicitet udføres  

 almindeligvis på to dyrearter, hvoraf den ene er en gnaver.
Produktet  

 indgives i den daglige foderration på mindst to års varighed og for mus af  

 mindst 80 ugers varighed.
Forsøgsgrupperne skal indeholde et passende antal  

 dyr af hvert køn.
Der skal altid indgå en kontrolgruppe.
 De i punkt 2.3.1. omhandlede biologiske undersøgelser udføres med passende  

 mellemrum under forsøget på en lille satellit-dyregruppe (særskilt gruppe som  

 hører under hovedgruppen) samt på de overlevende dyr ved forsøgets  

 afslutning.
2.3.3. Carcinogenicitet For at vurdere carcinogiciteten skal der især lægges mærke til  

 forekomsttidspunkterne og de histologiske typer af alle iagttagne tumorer  

 samt hyppigheden, hvormed disse optræder.
Alle ændringer i den hyppighed,  

 hvormed tumorer og/eller sygdomme optræder eller, forstærkes, bedømmes i  

 forhold til kontrolgrupper som anført i punkt 2.3. Resultatet forelægges i  

 detaljer og bør så vidt muligt indeholde en statistisk bedømmelse.
2.4. Andre undersøgelser Reproduktionsundersøgelser skal strække sig over mindst to hele  

 generationer og kan kombineres med undersøgelser af embryotoksicitet,  

 inklusiv teratogenicitet.
Der lægges særlig mærke til fertiliteten,  

 fecunditeten og kuldens postnatale udvikling.
 Enhver anden videnskabelig forsvarlig metode, som er egnet til at give  

 målelige resultater (f.eks. "relæ-toksicitet") kan angives.
2.5. Betingelser for undersøgelser på forsøgsdyr.
Der gives en detaljeret  

 beskrivelse af de udførte tests samt følgende oplysninger:
 2.5.1. Dyreart, race, stamme og køn.
 2.5.2. Antal tests- og kontrolgrupper; antal dyr i hver gruppe (antallet  

 af dyr skal være stort nok til en statistisk analyse med passende statistiske  

 parametre).
 2.5.3. Dosisniveauer for produktets iblanding i foderet samt den  

 kvalitative og kvantitative sammensætning og analyse heraf.
 2.5.4. Generelle opvækstbetingelser under hele testperioden.
 2.5.5. Testens nøjagtige varighed samt dato for de gennemførte  

 undersøgelser.
 2.5.6. Dødelighed og dødstidspunkter i de forskellige testgrupper.
 2.5.7. Kliniske symptomer og patalogiske ændringer, som viste sig under  

 forsøget, og tidspunktet for deres opståen.
3. UNDERSØGELSER VEDRØRENDE MILJØET Afhængigt af arten af eventuelle produktrester (substrat, næringssubstrat,  

 opløsningsmidler, forurenende stoffer) i ekskrementerne fra de berørte  

 dyrearter kan der kræves oplysninger om disse resters skæbne i gødning,  

 jordbund og vand samt om deres virkning på de jordbundsbiologiske forhold,  

 plantevæksten og livet i vandet.
ANDRE RELEVANTE OPLYSNINGER Afhængigt af produktets art og brug kan der kræves oplysninger om  

 allergisk virkning, irritation af hud, øjets slimhinder, luftvejene eller  

 fordøjelseskanalen for at bedømme mulige risici ved håndtering af produktet  

 og undgå dem.
