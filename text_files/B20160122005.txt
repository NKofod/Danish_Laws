Bekendtgørelse om ændring af bekendtgørelse om erstatning af søfarendes ejendele der er gået tabt ved forlis eller andet havari (Ændringer som følge af manglende indsættelse af årstal for prisindeks) § 1 I bekendtgørelse nr. 130 af 6. februar 2013 om erstatning af søfarendes ejendele der er gået tabt ved forlis eller andet havari foretages følgende ændring:
 1. § 3, stk. 2, affattes således:
»Stk. 2.  De i stk. 1 nævnte erstatningsbeløb, der svarer til et nettoprisindeks med januar 2001 = 100, reguleres i overensstemmelse med det på forlistidspunktet senest offentliggjorte nettoprisindeks.« § 2.
 Bekendtgørelsen træder i kraft den 1. januar 2017.
