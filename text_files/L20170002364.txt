Bekendtgørelse om note fra Estland om ændret anvendelse af overenskomst af 4. maj 1993 mellem Kongeriget Danmark og Republikken Estland til undgåelse af dobbeltbeskatning og forhindring af skatteunddragelse for så vidt angår indkomst- og formueskatter Artikel 12, stykke 7 i dobbeltbeskatningsoverenskomsten af 4. maj 1993 mellem Kongeriget Danmark og Republikken Estland lyder således:
Såfremt Estland  i nogen overenskomst til undgåelse af dobbeltbeskatning, som Estland har indgået med en tredje stat, som på datoen for undertegnelsen af denne overenskomst er medlem af Organisationen for Økonomisk Samarbejde og Udvikling (OECD)  efter denne dato aftaler at udelukke nogen art af rettigheder eller formuegode i forhold til den definition, der er indeholdt i stykke 3 i denne artikel, eller fritage royalties, som hidrører fra Estland, fra estisk beskatning af royalties eller at nedsætte de skattesatser, der er fastsat i stykke 2, skal en sådan definition, fritagelse eller nedsat sats automatisk finde anvendelse, som om den havde været angivet i henholdsvis stykke 3 eller stykke 2.  En protokol til dobbeltbeskatningsoverenskomsten af 11. juni 2002 mellem Estland og Schweiz trådte i kraft den 16. oktober 2015 med virkning fra den 1. januar 2016. Estland har ved brev af 21. marts 2016 orienteret om, at stykke 2 i artikel 12 i dobbeltbeskatningsoverenskomsten af 4. maj 1993 om kildestatsbeskatning af royalties dermed er bortfaldet med virkning fra den 1. januar 2016, og at stykke 3 i artikel 12 i dobbeltbeskatningsoverenskomsten af 4. maj 1993 med virkning fra den 1. januar 2016 ikke indeholder en henvisning til og film eller bånd til brug for fjernsyns- eller radioudsendelser og en henvisning til eller anvendelse af eller retten til at anvende industrielt, kommercielt eller videnskabeligt udstyr.
Stykke 1, 2 og 3 i artikel 12 i dobbeltbeskatningsoverenskomsten af 4. maj 1993 mellem Kongeriget Danmark og Republikken Estland affattes herefter i medfør af stykke 7 i artikel 12 som følger:
