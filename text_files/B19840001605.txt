 I medfør af § 59, stk. 2 og 3, jfr. stk. 4, § 65 og § 66, stk. 2 og 3, i  

 lov om naturfredning, jfr. lovbekendtgørelse nr. 435 af 1. september 1978,  

 som ændret ved lov nr. 208 af 25. maj 1983, fastsættes:
Formål § 1.  Denne bekendtgørelse regulerer erhvervsmæssig  

 konservering af de i § 2 nævnte dyrearter med det formål at bidrage til dels  

 en forbedret beskyttelse af dyrene, dels en opfyldelse - henholdsvis en  

 kontrol med overholdelsen - af reglerne i de i § 2, stk. 1, opregnede  

 bekendtgørelser og internationale overenskomster.
Bekendtgørelsen regulerer  

 endvidere salg og lignende i forbindelse med erhvervsmæssig konservering.
Stk. 2.  Ved konservering forstås i denne bekendtgørelse  

 udstopning, tørring eller anden form for konservering af dyrearter omfattet  

 af bekendtgørelsen.
Restaurering af allerede udstoppede eksemplarer anses  

 ligeledes for konservering.
 Stk. 3.  Bundtmager- og garverivirksomhed er ikke  

 omfattet af bekendtgørelsen.
Afgrænsning § 2.  Bekendtgørelsen vedrører følgende dyrearter:
Stk. 2.  De i Danmark forekommende arter af fritlevende  

 pattedyr og fugle af de under 1), 2) og 3) nævnte arter er ikke omfattet af  

 denne bekendtgørelse.
Konservering af disse arter er omfattet af den af  

 landbrugsministeriet fastsatte bekendtgørelse om erhvervsmæssig konservering  

 af vildt.
 Stk. 3.  Bekendtgørelsen gælder for ethvert individ af  

 de i stk. 1, jfr. stk. 2, nævnte arter og for sådanne dele og produkter,  

 herunder æg, af de pågældende arter, som på rimelig let måde kan  

 identificeres, jfr. herved blandt andet Washington EF-forordningens artikel 2  

 og det i medfør heraf til enhver tid gældende bilag B.
Almindelige bestemmelser § 3.  Dyr af de i § 2, stk. 1, nævnte arter, der er  

 særligt truede eller beskyttelsesværdige, må ikke gøres til genstand for  

 erhvervsmæssig konservering.
Dette gælder dog ikke individer, for hvilke der  

 foreligger bevis for opdræt i fangenskab.
Fra bestemmelsen i 1. punktum er  

 endvidere undtaget restaurering af før denne bekendtgørelses ikrafttræden  

 udstoppede, præparerede eller tørrede dyr, og konservering af lagervarer,  

 færdigvarer, råvarer m.v. under forudsætning af, at de pågældende dyr m.v. er  

 lovligt indført.
 Stk. 2.  Omfattet af stk. 1, 1. punktum, som særligt  

 truede eller beskyttelsesværdige er:
 Stk. 3.  Uanset bestemmelsen i stk. 2, nr. 3 og 4, kan  

 individer af de pågældende arter, som ikke er nedlagt i strid med  

 lovgivningen i det land, hvorfra de hidrører, gøres til genstand for  

 erhvervsmæssig konservering.
 Stk. 4.  Det er, jfr. artikel 6 i Washington  

 EF-forordningen, forbudt i kommercielt øjemed at udstille, samt at sælge og  

 med henblik på salg at tilbyde eller transportere individer, som efter  

 reglerne i stk. 1-3 ikke må gøres til genstand for erhvervsmæssig  

 konservering.
 Stk. 5.  Med henyn til udførsel af de af § 2, stk. 1,  

 nr. 1, omfattede dyr m.v. gælder de i tilknytning til Washington-konventionen  

 fastsatte regler, herunder særligt for så vidt angår de i § 3, stk. 1, 2. og  

 3. punktum, nævnte dyr m.v., bestemmelserne i artikel 6 i Washington  

 EF-forordningen.
 Stk. 6.  Fredningsstyrelsen udarbejder fortegnelser over  

 de arter, som er omfattet af stk. 2.
 § 4.  De af § 2, stk. 1, jfr. stk. 2 og 3, omfattede  

 dyr, som ikke er omfattet af konserveringsforbuddet i § 3, må kun  

 erhvervsmæssigt konserveres af en virksomhed, der i medfør af denne  

 bekendtgørelse er autoriseret til erhvervsmæssigt at foretage konservering.  

 Fredningsstyrelsen kan endvidere meddele Naturhistorisk Museum, Århus, og  

 Zoologisk Museum, København, tilladelse til at foretage konservering af de  

 nævnte dyr.
 Stk. 2.  Autorisation meddeles af fredningsstyrelsen,  

 Amaliegade 13, 1256 København K., tlf. (01) 11 95 65.
 Stk. 3.  Undtaget fra reglen i stk. 1 er virksomheder,  

 der i henhold til landbrugsministeriets bekendtgørelse nr. 553 af 21.  

 november 1983 om erhvervsmæssig konservering af vildt er autoriseret af  

 landbrugsministeren til at udøve erhvervsmæssig konservering.
 § 5.  En virksomhed kan kun autoriseres som  

 konservatorvirksomhed, såfremt det daglige konservatorarbejde ledes af en  

 person, der har erhvervet uddannelsesbevis fra Dansk zoologisk  

 Konservatorforening eller bevis for en tilvarende uddannelse i udlandet,  

 eller har gennemgået en uddannelse som zoologisk konservator på  

 Naturhistorisk Museum, Århus, eller Zoologisk Museum, København, eller et  

 tilsvarende internationalt anerkendt museum i udlandet, jfr. dog § 6.
 Stk. 2.  Ansøgning om autorisation indsendes til  

 fredningsstyrelsen med oplysning om virksomhedens beliggenhed og dens  

 ejerforhold, navn og bopæl på dens daglige leder samt dokumentation for  

 dennes uddannelse, jfr. dog § 4, stk. 3.
 Stk. 3.  Ved autorisation tildeles virksomheden et  

 autorisationsnummer.
 Stk. 4.  Flytning af en autoriseret  

 konservatorvirksomhed skal meddeles til fredningsstyrelsen, forinden flytning  

 finder sted.
Stk. 5.  Ændring i en autoriseret konservatorvirksomheds  

 daglige ledelse medfører bortfald af autorisationen.
Fredningsstyrelsen  

 underrettes snarest muligt om ændringen. Ønskes virksomheden fortsat, skal  

 der påny ansøges om autorisation, jfr. dog § 4, stk. 3.
 § 6.  Uanset bestemmelsen i § 5 kan virksomheder, hvis  

 daglige konservatorarbejde ledes af en person, der ved denne bekendtgørelses  

 ikrafttræden løbende har udøvet konservatorvirksomhed siden 1. januar 1982  

 eller tidligere, opnå autorisation i indtil 6 måneder efter bekendtgørelsens  

 ikrafttræden, såfremt der inden den angivne frist indsendes ansøgning herom  

 til fredningsstyrelsen med dokumentation for den udøvede virksomhed, jfr. dog  

 § 4, stk. 3.
 Kontrolbestemmelser m.m.
 § 7.  Når en autoriseret konservatorvirksomhed til  

 konservering modtager individer af de i § 2, stk. 1, nævnte dyr, skal  

 virksomheden snarest muligt søge oprindelse og/ eller dødsårsag konstateret.
 Stk. 2.  Kan det ikke ved indleveringen konstateres:
 skal individet afvises.
 Stk. 3.  Bestemmelsen i stk. 2 gælder ikke individer,  

 for hvilke der foreligger bevis for opdræt i fangenskab.
 § 8.  Autoriserede konservatorvirksomheder skal føre  

 protokol over, hvad de modtager og afhænder af de i § 2, stk. 1, jfr. stk. 2,  

 nævnte dyr.
 Stk. 2.  Bestemmelsen i stk. 1 gælder også for sådanne  

 dele og produkter af de pågældende arter, herunder æg, som på rimelig let  

 måde kan identificeres, jfr. § 2, stk. 3.
Stk. 3.  Ved autorisation af en konservatorvirksomhed  

 indføres alle registreringspligtige effekter, som virksomheden, dens ejer(e)  

 og dens daglige leder, jfr. § 5, måtte være i besiddelse af, snarest muligt i  

 protokollen.
Registreringspligtige effekter efter denne bekendtgørelse er de  

 dyr, som er omfattet af § 2, stk. 1, jfr. stk. 2 og 3, samt § 3, stk. 1, 2.  

 og 3. punktum og stk. 3.
 Stk. 4.  Ved ændringer af de i § 2, stk. 1, nævnte bilag  

 og lister indføres lagre af nye registreringspligtige dyr i protokollen efter  

 nærmere underretning fra fredningsstyrelsen inden eller samtidig med  

 ændringens ikrafttræden.
§ 9.  Protokollen med tilhørende genpartspapir i 2  

 eksemplarer rekvireres fra landbrugsministeriets vildtforvaltning,  

 Strandvejen 4, 8410 Rønde, der forinden udleveringen forsyner protokollerne  

 med fredningsstyrelsens autorisationspåtegning.
Endvidere vedlægges  

 protokollen et skema, hvori det totale antal eksemplarer af enhver  

 protokolindført art årligt skal opregnes og indsendes sammen med protokollen,  

 jfr. § 11, stk. 1. Endelig vedlægges et autoriseret bilag, som skal anvendes  

 til de i stk. 2 opregnede protokoltilførsler i det tidsrum, protokollen er  

 indsendt til gennemsyn.
Protokoltilførsler på det autoriserede bilag indføres  

 i protokollen senest 3 uger efter, at denne er modtaget retur fra  

 vildtforvaltningen.
 Stk. 2.  Det i stk. 1 nævnte autoriserede bilag  

 indsendes til vildtforvaltningen sammen med protokollen ved første  

 efterfølgende indsendelse af denne.
 Stk. 3.  I protokollerne skal virksomhederne i de dertil  

 indrettede rubrikker indføre følgende oplysninger om de modtagne effekter:
 1. Registreringsnummer.
 2. Art.
 3. Dødsårsag (oplyst, umiddelbart konstateret samt  

 eventuelt endeligt fastslået).
 4. Lokalitet og dato for fund, herunder anden  

 oprindelse og eventuelt løbenummer fra indførselstilladelse.
 5. Modtagelses- og udleveringsdato.
 6. Leverandørens navn og adresse, eventuelt  

 telefonnummer.
 7. Modtagerens navn og adresse, eventuelt  

 telefonnummer.
 8. Bemærkninger.
 Stk. 4.  Indførelsen i protokollen skal ske samtidig med  

 modtagelsen af protokolpligtige effekter.
 Stk. 5.  Her i landet forekommende arter af dyr, jfr. §  

 2, stk. 1, nr. 2 og 4, jfr. stk. 2, indføres i protokollen med deres danske  

 navne, mens udenlandske arter indføres i protokollen med deres latinske  

 navne.
§ 10.  Protokolpligtige effekter forsynes ved  

 modtagelsen med det i protokollen anførte registreringsnummer.
Dette  

 registreringsnummer må ikke fjernes under den videre forarbejdning og  

 opbevaring.
 Stk. 2.  Færdige præparater af protokolpligtige effekter  

 skal af virksomheden på holdbar måde forsynes med det i stk. 1 nævnte  

 registreringsnummer.
 Stk. 3.  Det i stk. 2 nævnte registreringsnummer må ikke  

 fjernes fra protokolpligtige effekter.
 Stk. 4.  Fredningsstyrelsen og landbrugsministeriets  

 vildtforvaltning kan bestemme, at den i stk. 2 og 3 anførte nummerering skal  

 finde sted ved særlige af disse autoriserede mærker.
 § 11.  Årligt, inden udgangen af april måned,  

 indsendes protokollen samt de i § 9, stk. 1, 2. punktum og stk. 2, nævnte  

 skemaer til landbrugsministeriets vildtforvaltning til gennemsyn.  

 Vildtforvaltningen udtager de 2 genparter af protokoltilførslerne.  

 Forvaltningen tilstiller fredningsstyrelsen den ene genpart samt det nævnte  

 oversigtsskema.
Stk. 2.  Fredningsstyrelsen og vildtforvaltningen kan  

 når som helst rekvirere protokollen til gennemsyn samt mod forevisning af  

 legitimation foretage eftersyn af virksomhedens lokaler.
Dette foretages så  

 vidt muligt i normal forretningstid.
 Stk. 3.  Protokollens oplysninger er fortrolige og kan  

 af fredningsstyrelsen og vildtforvaltningen kun anvendes til kontrol af  

 overholdelsen af denne bekendtgørelses bestemmelse samt til brug i  

 videnskabeligt og statistisk øjemed.
§ 12.  Inden 6 måneder efter denne bekendtgørelses  

 ikrafttræden skal lagre og private samlinger af de i § 2, stk. 1, jfr. stk. 2  

 og § 3, nævnte dyr, som virksomhedens ejer(e) og dens daglige leder er i  

 besiddelse af, indføres i protokollen og nummereres.
Bestemmelsen omfatter  

 også sådanne dele og produkter, som på rimelig let måde kan identificeres,  

 jfr. § 2, stk. 3.
 Stk. 2.  I forbindelse med stk. 1 finder § 10, stk. 2 og  

 3, tilsvarende anvendelse.
 Dispensation, anke m.v.
 § 13.  Fredningsstyrelsen kan i særlige tilfælde  

 meddele dispensation fra §§ 3-8.
 § 14.  Fredningsstyrelsens afgørelser i henhold til  

 denne bekendtgørelse er endelige.
 Stk. 2.  Miljøministeren kan give fredningsstyrelsen  

 instruktion vedrørende udøvelsen af styrelsens beføjelser efter nærværende  

 bekendtgørelse.
Straf § 15.  Med mindre højere straf er forskyldt efter den  

 øvrige lovgivning, straffes overtrædelse af denne bekendtgørelse med bøde.
 Stk. 2.  Grove eller gentagne overtrædelser af denne  

 bekendtgørelse kan medføre fradømmelse af retten til at udføre erhvervsmæssig  

 konservatorvirksomhed, jfr. § 78, stk. 2, i straffeloven.
 Stk. 3.  For overtrædelse, der begås af aktieselskaber,  

 anpartsselskaber, andelsselskaber eller lignende, kan der pålægges  

 virksomheden som sådan bødeansvar.
Ikrafttrædelse § 16.  Denne bekendtgørelse træder i kraft den 1.  

 februar 1984.
