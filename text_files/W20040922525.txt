afsagt af  

 Tvistighedsnævnet den 10. maj 2004 i sag 47.2003, (Faglig  

 sekretær D) mod (Konsulent  

 E) I  

    

 sagens behandling har som faste medlemmer af Tvistighedsnævnet deltaget  

 Mogens Kroman (formand),  

    

 konsulent  

 Pernille Knudsen, og uddannelseskonsulent Simon Neergaard-Holm (begge Dansk  

 Arbejdsgiverforening), samt konsulent Ane K.
Lorentzen (Landsorganisationen i  

 Danmark)  

    

 og konsulent Gert Svendsen  

 (Dansk Metal). Derudover har som særligt sagkyndigt medlem deltaget konsulent  

 Jesper Elan Ahrenst, TEKNIQ, og næstformand Max Mayer, Blik- og  

 Rørarbejderforbundet Mellem klageren, elev A, født den  

 12. juli 1982, og indklagede, virksomhed B v/ C, blev den 24. september 2001  

 indgået uddannelsesaftale, hvorefter klageren skulle uddannes som  

 energimontør  

 med uddannelsesperiode fra den 1. oktober 2001 til den 30. september 2005.
Klageren har ved sin organisation,  

 Blik- og Rørarbejderforbundet, ved klageskrift modtaget den 24.september 2003  

 indbragt sagen for Tvistighedsnævnet med påstand om, at indklagede tilpligtes  

 at betale 30.000 kr. til klageren.
Klageren har begrundet sit krav under  

 henvisning til, at indklagede uberettiget har ophævet uddannelsesaftalen.
 Indklagede har påstået  

    

 frifindelse.
 Parterne har givet personligt møde  

 for nævnet og afgivet forklaring.
 Sagens  

 omstændigheder:
 Der er i sagen fremlagt skrivelser  

 af 19. december 2002 og 2. januar 2003 fra indklagede til klageren, med  

 overskriften Advarsel angående mødepligt .
 Fredag den 3. januar 2003 skrev  

 indklagede til klageren bl.a.:
   

  

 Vedr.  

 Advarsel for truende adfærd.
 B vil gerne meddele at vi  

 gerne vil set en anden vilje hos dig eller at du kan få ophævet af  

 lærekontrakt, B kan ikke se anden løsning på nuværende tidspunkt.
 Dette er pga. at du A har truet med at ligge  

 dig syg uden grund i nærværelse af undertegnet samt hans kollega F Fredag den  

 03.01.03 Kl. 7.05.
 Dette skete i forlængelse af  

 udlevering af anden advarsel dateret d. 02.01.03. som du ikke ville modtage  

 selvom at du skal modtage alt der bliver givet til dig.
Undertegnet oplyste at du ikke ville komme på  

 arbejdspladser før du havde modtaget nr. 2 advarsel enten personligt eller  

 pr.  

 post.
Advarsel er af en art som var vigtig.
 Her var det at du sagde,  

    

 at du bare ville ligge dig syg med dårlig ryg  

 p.g.a. det arbejde du udførte i går.
 Jeg skal oplyse, at jeg  

 ønsker en lægeerklæring tilsendt snarest.
 Den 7. januar 2003 skrev indklagede  

 til VVS-branchens uddannelsesnævn bl.a.:
 Mandag eftermiddag den  

 06.01.03 ringer A og beder om et møde ang. vores uoverensstemmelser.
Han vil  

 så  

 melde sig rask igen til tirsdag morgen.
 A kommer som aftalt og mødet  

 går i gang efter de andre medarbejder er sat ind i dagens arbejde.
A bliver bekendt med,  

    

 at B allerede har startet en sag vedr. hans  

 lærekontrakt ude hos Dansk VVS.
Hvis vi kan blive enige vil B sætte sagen i  

 bero.
Men da der ikke kunne blive  

 enighed, vil undertegnet køre sagen videre til ophævelse af lærekontrakten  

 med  

 A.
Dette er blevet ekstra stærkt efter at A ikke havde lægeerklæring med, som  

 han er blevet oplyst om at fremskaffe i brev 03.01.03.
 Indklagede har underskrevet blanket  

 om ophævelse af uddannelsesaftalen den 7. januar 2003 med angivelse af, at  

 aftalen er ophævet ensidigt af virksomheden den 2. januar 2003.
Af referat af 4. februar 2003 fra  

 en forhandling i det faglige udvalg fremgår, at indklagede tilbød en  

 genoptagelse af uddannelsesforholdet, såfremt der kunne indgås en klar aftale  

 om de fremtidige forhold.
Klageren ønskede sagen videreført i  

 Tvistighedsnævnet.
Klageren  

  

 har  

 forklaret bl.a., at han sygemeldte sig fredag den 3. januar 2003 på grund af  

 dårlig ryg og raskmeldte sig på ny om mandagen, den 6. januar.
Han ville  

 gerne  

 tale med C tirsdag den 7. januar, fordi han var utilfreds med forskellige  

 ting  

 vedrørende arbejdsforholdene.
Han skaffede ingen lægeerklæring, da han jo kun  

 var syg disse få dage.
C sagde den 7. januar, at hvis han ikke kom med en  

 lægeerklæring, måtte han nøjes med at være på værkstedet, indtil han  

 ombestemte  

 sig.
Han husker ikke, om han sagde til C, at han ikke kunne eller ikke ville  

 skaffe en lægeerklæring, men i hvert fald bad C ham gå hjem, og han fik  

 samtidig at vide, at han ikke skulle bryde sig om at komme igen.
Han  

 opfattede  

 sig som fyret.
Indklagede  

  

 har  

 forklaret bl.a., at A nægtede at modtage 2. advarsel af  

    

 2. januar 2003. Han sagde til A, at han så  

 måtte blive på værkstedet, indtil han modtog advarslen.
A svarede, at han  

 ikke  

 ville acceptere kun at være på værkstedet og at han så ville lægge sig syg.  

 Umiddelbart efter gik han.
A sagde ikke, at han faktisk var syg, der var  

 alene  

 tale om en protest mod den måde, som han som arbejdsgiver tacklede  

 problemerne  

 på.
Under mødet den 7. januar fastholdt A, at han ikke ville komme med nogen  

 lægeerklæring vedrørende den påståede sygdom.
Derfor bad han A om at gå hjem.  

 Han rådførte sig med sin organisation om situationen og så derefter ingen  

 anden  

 mulighed end at ophæve ansættelsesforholdet.
 Klageren  

  

 har til  

 støtte for sin påstand anført, at der var tale om mindre problemer mellem  

 parterne, der ikke har berettiget indklagede til at ophæve  

 uddannelsesforholdet.
Indklagede  

  

 har til  

 støtte for sin påstand anført, at klageren den 4. februar 2003 afslog et  

 tilbud  

 om genoptagelse af uddannelsesforholdet.
Det må lægges til grund, at  

 indklagede  

 den 7. januar 2003 var berettiget til at ophæve uddannelsesaftalen.
 Tvistighedsnævnets  

 bemærkninger:
Efter bevisførelsen, navnlig  

 indklagedes brev af 3. januar 2003 til klageren sammenholdt med indklagedes  

 forklaring, er der en formodning for, at klagerens sygemelding den 3. januar  

 2003 ikke var reel, men udtryk for klagerens utilfredshed med indklagedes  

 dispositioner i forbindelse med advarslen af 2. januar 2003 og klagerens  

 nægtelse af at modtage denne.
Trods opfordring dertil har klageren ikke  

 afkræftet denne formodning.
Under disse omstændigheder findes indklagedes  

 ophævelse af uddannelsesaftalen den 7. januar 2003 at været berettiget.  

 Indklagedes frifindelsespåstand tages derfor til følge.
 T h i  

    

 b e s t e m m e s :
 Indklagede, virksomhed B v/ C,  

 frifindes.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
