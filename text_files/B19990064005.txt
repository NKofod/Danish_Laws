Bekendtgørelse om omlægning af  

 tilskud til vindkraftproduceret elektricitet til tillæg til  

 forbrugerprisen I medfør af § 10 c, stk. 3, § 11, stk. 2, og 11 b, stk. 2, i lov om  

 udnyttelse af vedvarende energikilder m.v., jf. lovbekendtgørelse nr.  

 837 af 7. oktober 1992 som ændret ved lov nr. 427 af 10. juni 1997 og  

 lov nr. 378 af 2. juni 1999, fastsættes:
Kapitel 1 Prisafregning for vindkraftproduceret elektricitet § 1. Elektricitet, der leveres til elnettet fra  

 privatejede vindkraftanlæg, afregnes med 85 pct. af  

 elforsyningsselskabets salgspris opgjort eksklusive afgifter og  

 pristillæg.
 Stk. 2. Ved salgspris forstås den energibetaling,  

 som indgår i afregningsprisen for leveret el til forbrugere med et  

 årligt elforbrug på 20.000 kWh hos det elforsyningsselskab, i  

 hvis forsyningsområde vindkraftanlægget er opstillet.  

 Abonnementsafgift, ampereafgift eller lignende faste afgifter indgår  

 ikke i energibetalingen.
 § 2. Elforsyningsselskabet yder til de i § 1, stk.  

 1, nævnte privatejede vindkraftanlæg et pristillæg på  

 27 øre pr. kWh.
Stk. 2. Vindkraftanlæg, der ejes af et  

 elforsyningsselskab, modtager alene et pristillæg på 10  

 øre pr. kWh.
Ejer et elforsyningsselskab en del af et  

 vindkraftanlæg, modtager elforsyningsselskabet 10 øre pr. kWh  

 for den andel, der ejes af elforsyningsselskabet.
 § 3. Skæringsdatoen for overgang fra  

 elproduktionstilskud til pristillæg fastsættes til den 16. august  

 1999.
Stk. 2. For vindkraftanlæg på 100 kW og  

 derover aflæses elproduktionen af distributionsselskabet ved  

 fjernaflæsning.
Såfremt fjernaflæsning ikke kan ske,  

 foretages aflæsning af ejeren af vindkraftanlægget, jf. stk.  

 3.
 Stk. 3. For vindkraftanlæg under 100 kW  

 aflæses elproduktionen af ejeren.
 Stk. 4. Såfremt aflæsning ikke er foretaget  

 på skæringsdatoen, fastsættes elproduktionen pr. denne dato  

 af elforsyningsselskabet.
Kapitel 2 Klage, straffebestemmelser, ikrafttræden § 4. Elforsyningsselskabets afgørelse om  

 afregning af vindkraftproduceret elektricitet, jf. § 3, stk.  2 og stk. 4,  

 kan indbringes for Energistyrelsen.
 Stk. 2. Klagefristen er 6 uger fra den dag, hvor  

 elforsyningsselskabets afgørelse er meddelt.
 Stk. 3. Klage indgives til elforsyningsselskabet, der  

 inden 4 uger efter modtagelsen videresender klagen til Energistyrelsen med  

 udtalelse og de oplysninger, der har ligget til grund for  

 afgørelsen.
 Stk. 4. Energistyrelsens afgørelser kan ikke  

 indbringes for anden administrativ myndighed.
 § 5. Med mindre højere straf er forskyldt  

 efter anden lovgivning, straffes med bøde den, der afgiver urigtige  

 eller vildledende oplysninger i forbindelse med afregningen, herunder  

 aflæsningen, eller undlader at give oplysninger.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft den 16.  

 august 1999.
