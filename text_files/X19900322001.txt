 Spørgsmål om, hvorvidt en uddannelse gennemført i udlandet kan danne  

 grundlag for optagelse som dimittend.
 Betingelserne herfor opregnes, herunder bl.a. krav om bopæl, krav om  

 fagligt område, krav om anviselighed, krav om offentlig anerkendelse.
 Konklusion: Optagelse tillades.
 Vedrørende X, cpr. nr. 180763-.
 Ved skrivelse af 17. november 1989 har kassen anmodet direktoratet om  

 tilladelse til at optage ovennævnte som medlem af kassen med  

 dimittendrettigheder.
 Det fremgår af sagens materiale, at X i perioden 22. oktober 1984 - 27.  

 juni 1989 har været studerende ved Universite de Provence Aix-Marseille I,  

 hvor hun har taget uddannelsen »Licence de langues Etrangeres  

 Appliques« i sprogene engelsk og tysk.
 Denne uddannelse kan ifølge skrivelse af 9. oktober 1989 fra  

 Handelshøjskolen i København nærmest sammenlignes med den erhvervssproglige  

 korrespondentuddannelse i to sprog.
 X har under telefonsamtale med direktoratet den 1. december 1989  

 yderligere oplyst, at der er tale om en selvstændig uddannelse, som ikke er  

 nogen overbygning eller et led i en dansk uddannelse.
 Endelig har hun oplyst, at uddannelsen i to af studieårene har været  

 SU-berettiget, men at dette ikke længere er tilfældet.
AFGØRELSE Ifølge arbejdsløshedsforsikringslovens § 41, stk. 1, pkt. 3, litra C, har  

 personer, som har gennemført en erhvervsmæssig uddannelse til kassens faglige  

 område af mindst 18 måneders varighed, ret til optagelse, når begæring herom  

 fremsættes inden to uger efter uddannelsens afslutning.
Arbejdsløshedsforsikringen er i princippet etableret for at sikre  

 personer, som har en vis tilknytning til det danske arbejdsmarked, økonomisk,  

 i tilfælde af ledighed.
Da arbejdskravet ved optagelse af lønmodtagere derfor  

 som udgangspunkt ikke kan opfyldes ved arbejde i udlandet, og da uddannelsen  

 ved dimittendoptagelser erstatter dette arbejdskrav, må i disse tilfælde også  

 uddannelsen som udgangspunkt i sin helhed være gennemført her i landet.
 Ved direktoratets bekendtgørelse nr. 499 af 19. august 1988, § 1, stk. 2,  

 er der imidlertid åbnet mulighed for, at Direktoratet for  

 Arbejdsløshedsforsikringen i visse tilfælde kan give tilladelse til optagelse  

 efter reglerne for nyuddannede, hvor en erhvervsmæssig uddannelse helt eller  

 delvist er gennemført i udlandet.
 I tilfælde, hvor en uddannelse i sin helhed er gennemført i udlandet, vil  

 en sådan tilladelse alene kunne gives, hvis der ikke er mulighed for at tage  

 den pågældende eller en tilsvarende uddannelse i Danmark, fordi uddannelsen  

 ikke findes i det danske uddannelsessystem.
 I det her foreliggende tilfælde er der tale om en selvstændig uddannelse,  

 som i sin helhed er gennemført i Frankrig.
 Under hensyn til Handelshøjskolens skrivelse af 9. oktober 1989 finder  

 direktoratet det godtgjort, at der også her i landet er mulighed for at  

 gennemføre en uddannelse, som svarer til den uddannelse, som X har taget i  

 Frankrig.
Direktoratet har herved lagt vægt på, at vægtningen mellem sprogfag og  

 økonomiske fag er tilnærmelsesvis den samme som ved den danske uddannelse til  

 erhvervssproglig korrespondent i to sprog.
Denne uddannelse kan også  

 herhjemme afsluttes med sprogene tysk og engelsk, som ifølge eksamensbeviset  

 er de to sprog X har bestået eksamen i.
 Som følge heraf er det direktoratets opfattelse, at denne franske  

 uddannelse ikke kan berettige til optagelse med dimittendrettigheder i den  

 danske arbejdsløshedsforsikring.
 Direktoratet kan således ikke efterkomme kassens anmodning om tilladelse  

 til at optage X.
 Direktoratet har dags dato tilsendt X kopi af nærværende afgørelse med  

 ankevejledning.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
Sofie Hedegaard Larsen fuldmægtig Vedrørende X, cpr.nr. 180763-.
 Ved skrivelse af den 21. februar 1990 har kassen klaget over direktoratets  

 afgørelse af 23. januar 1990 vedrørende ovennævnte.
 Af direktoratets afgørelse fremgår det, at X ikke kan optages som medlem  

 af kassen med dimittendrettigheder på baggrund af en uddannelse gennemført i  

 Frankrig ved L'universite de Provence Aix-Marseille I.
 Direktoratets afgørelse er i overensstemmelse med direktoratets tidligere  

 praksis på området, ifølge hvilken en uddannelse, som i sin helhed er  

 gennemført i udlandet, ikke kunne berettige til dimittendoptagelse i den  

 danske arbejdsløshedsforsikring, hvis en tilsvarende uddannelse eksisterer i  

 det danske uddannelsessystem.
 Imidlertid er denne praksis efter 23. januar 1990 ændret, således at  

 direktoratet ikke i fremtidige tilfælde vil tillægge det afgørende vægt, om  

 den pågældende uddannelse findes i Danmark.
 Det vil fremover være en betingelse for optagelse på baggrund af en  

 udenlandsk uddannelse, at den pågældende umiddelbart før uddannelsens  

 påbegyndelse har haft bopæl i Danmark, ligesom der ved direktoratets  

 vurdering af, om tilladelse kan gives, vil blive lagt afgørende vægt på, om  

 uddannelsen henhører under en kasses faglige område i henhold til vedtægten,  

 og om den optagelsessøgende på baggrund af den udenlandske uddannelse kan  

 betragtes som anviselig i forhold til det danske arbejdsmarked.
 Yderligere vil afgørelsen blive truffet under hensyn til, om uddannelsen  

 er offentligt anerkendt, hvorved det fx kan være af vejledende betydning, om  

 der udstedes eksamensbevis af en anerkendt uddannelsesinstitution.
 I denne anledning skal direktoratet meddele kassen, at direktoratets  

 afgørelse af 23. januar 1990 ændres, idet den omhandlede uddannelse efter  

 ændringen af praksis må antages at kunne danne baggrund for  

 dimittendoptagelse i Erhvervssproglig Arbejdsløshedskasse.
 X vil herefter kunne optages i kassen med virkning fra 7. juli 1989 under  

 forudsætning af, at såvel det ovenfor nævnte krav om bopæl i Danmark  

 umiddelbart før uddannelsens påbegyndelse som lovens almindelige  

 optagelsesbetingelser, herunder det almindelige bopælskrav, kan anses for  

 opfyldt.
 X er ved kopi af nærværende skrivelse underrettet om direktoratets  

 afgørelse.
 P.D.V.
 E.B.
