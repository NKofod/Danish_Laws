Bekendtgørelse om kontrolmåling,  

 justering og rensning af oliefyringsanlæg1) I medfør af § 11, § 14 og § 15, stk. 1, i lov nr. 485 af 12. juni  

 1996 om fremme af energi- og vandbesparelser i bygninger  

 fastsættes:
Kapitel 1 Almindelige bestemmelser § 1. Ejere og brugere af oliefyringsanlæg,  

 der som hovedformål anvendes til bygningsopvarmning, skal lade  

 anlæggene kontrolmåle, justere og rense som fastsat i denne  

 bekendtgørelse.
 Stk. 2. Denne bekendtgørelse omfatter  

 oliefyringsanlæg med brændere af forstøvningstypen.
 Stk. 3. Følgende oliefyringsanlæg er ikke  

 omfattet af denne bekendtgørelse:
 1)	Kollektive varmeforsyningsanlæg som nævnt i § 2, stk. 1,  

 i lov om varmeforsyning.
 2)	Anlæg med dampbåren eller hedtoliebåren varme.
 3)	Anlæg med hedtvandsbåren varme (over 120°).
 4)	Dual-fuel anlæg, der overvejende anvender andet brændsel  

 end olie.
 § 2. Kedler og varmluftaggregater i  

 oliefyringsanlæg skal renses mindst én gang om året.
Kapitel 2 Kontrolmåling af oliefyr § 3. Skorstensfejeren foretager én gang  

 årligt kontrolmåling af oliefyringsanlæg, medmindre ejeren  

 eller brugeren af anlægget over for skorstensfejeren dokumenterer, 1)	at der foreligger en aftale om et årligt eftersyn af  

 anlægget med en servicevirksomhed, der er registreret i den af  

 Energistyrelsen godkendte registreringsordning for  

 oliefyrservicevirksomheder, eller 2)	at et anlæg med en indfyret effekt på mere end 120 kW  

 årligt kontrolleres af en ejendomsmedarbejder, som er ansat af ejeren  

 eller brugeren til at stå for driften og vedligeholdelsen af det  

 pågældende anlæg.
Ejendomsmedarbejderen skal være  

 registreret som intern servicemontør for dette anlæg i den i nr.  

 1 nævnte registreringsordning efter retningslinier godkendt af  

 Energistyrelsen.
Stk. 2. Ved kontrolmålingen måles  

 røggassens temperatur, oxidindhold (iltindhold), sodtal og  

 skorstenstræk.
Ved anlæg med blåflammebrændere  

 måles tillige røggassens kulmonoxidindhold (kulilteindhold). Ved  

 anlæg med flertrinsbrændere eller med modulerende brændere  

 foretages målingen på det højeste trin.
For anlæg  

 med en indfyret effekt på 120 kW eller derunder kan der i stedet for  

 måling af iltindholdet foretages en måling af kuldioxidindhold  

 (kultveilteindhold), der herefter omregnes til iltindhold i henhold til en  

 omregningstabel godkendt af Energistyrelsen.
 Stk. 3. På grundlag af måling af  

 røggastemperatur og iltindhold konstaterer skorstensfejeren  

 røgtabet i pct. af den indfyrede energi.
 Stk. 4. Skorstensfejeren kan undlade at foretage  

 kontrolmåling af anlæg med blåflammebrændere, hvis  

 vedkommende foranlediger og påser, at kontrolmålingen foretages  

 af en anden skorstensfejer, der er berettiget til at foretage  

 kontrolmålinger af blåflammebrændere, jf. § 11, stk. 2.
 § 4. Efter den årlige kontrolmåling  

 udfylder skorstensfejeren en mærkat med resultaterne af målingen,  

 jf. § 3, stk. 2 og 3, og opsætter mærkaten på et synligt  

 sted på fyringsanlægget.
Stk. 2. Efter det årlige eftersyn, jf. § 3, stk. 1,  

 nr. 1, udfylder servicemontøren fra den registrerede  

 oliefyrservicevirksomhed en mærkat med resultaterne af de  

 målinger m.v., der er angivet i § 3, stk. 2 og 3, samt en henvisning  

 til den servicerapport, der er udarbejdet i forbindelse med eftersynet.  

 Servicemontøren opsætter den udfyldte mærkat på et  

 synligt sted på fyringsanlægget.
Mærkaten, der skal  

 være korrekt udfyldt, er dokumentation over for skorstensfejeren for,  

 at ejeren eller brugeren har en aftale med servicevirksomheden om et  

 årligt eftersyn af fyringsanlægget.
Opsættes der ikke en ny  

 mærkat årligt efter retningslinier godkendt af Energistyrelsen,  

 anses aftalen om et årligt eftersyn for ophørt.
Stk. 3. Den interne servicemontør, jf. § 3, stk.  

 1, nr. 2, udfylder efter den årlige kontrolmåling en mærkat  

 med resultatet af de målinger m.v., der er angivet i § 3, stk. 2 og 3,  

 og opsætter den udfyldte mærkat på et synligt sted på  

 fyringsanlægget.
Mærkaten, der skal være korrekt udfyldt,  

 er dokumentation over for skorstensfejeren for, at fyringsanlægget  

 kontrolleres af den interne servicemontør, der er registreret til at  

 foretage den årlige kontrolmåling af det pågældende  

 anlæg.
Opsættes der ikke en ny mærkat årligt efter  

 retningslinier godkendt af Energistyrelsen, anses den interne  

 servicemontørs udførelse af kontrolmåling af  

 anlægget for ophørt.
 Stk. 4. Hvis skorstensfejeren ikke kan foretage den  

 årlige kontrolmåling, fordi fyringsanlægget ikke kan  

 startes, opsætter skorstensfejeren en særlig afbrudsmærkat  

 på fyringsanlægget og vejleder ejeren henholdsvis brugeren om, at  

 den pligtige kontrolmåling af anlægget skal foretages, så  

 snart anlægget sættes i drift igen.
 Stk. 5. De mærkater, der anvendes af  

 skorstensfejere, registrerede oliefyrservicevirksomheder og interne  

 servicemontører, skal være godkendt af Energistyrelsen og  

 være forsynet med betegnelsen OR-fyrtest.
 § 5. Hvis røgtabet overstiger de  

 grænseværdier, der er fastsat i bilag 1, eller hvis sodtallet  

 overstiger 2, skal ejeren eller brugeren inden 4 uger efter målingen  

 lade foretage justering af oliebrænderen og eventuel fornøden  

 rensning af kedlen, således at anlægget overholder de fastsatte  

 grænseværdier.
 Stk. 2. Såfremt det som følge af  

 anlæggets særlige karakter ikke er muligt ved justering af  

 oliebrænderen og rensning af kedlen at overholde de værdier, der  

 er fastsat i stk. 1 og bilag 1, skal anlægget i videst muligt omfang  

 bringes til at opnå disse værdier.
§ 6. Konstateres det ved skorstensfejerens  

 kontrolmåling af et anlæg med blåflammebrænder, at  

 røggassens kulmonoxidindhold overstiger 0,1 pct., skal ejeren eller  

 brugeren snarest lade brænderen justere.
Skorstensfejeren skal straks  

 underrette ejeren henholdsvis brugeren herom og samtidig orientere om faren  

 ved kulmonoxidafgivelse.
Stk. 2. Ved årlige eftersyn, jf. § 3, stk. 1, nr.  

 1, eller kontrol foretaget af en intern servicemontør, jf. § 3, stk.  

 1, nr. 2, af anlæg med blåflammebrændere skal den  

 måling af røggassens kulmonoxidindhold, der skal anføres  

 på mærkaten, jf. § 4, stk. 2 og 3, udføres efter, at der  

 er foretaget den fornødne justering, rensning og udskiftning af dele  

 på anlægget.
Servicemontøren skal ved eftersynet justere  

 brænderen således, at røggassens kulmonoxidindhold er  

 under 0,05 pct.
 Stk. 3. Hvis skorstensfejeren eller  

 servicemontøren i forbindelse med kontrolmålingen eller  

 eftersynet konstaterer, at kedlen er utæt, eller at der ikke er  

 tilstrækkelig frisklufttilførsel til det rum, som anlægget  

 er opstillet i, skal vedkommende straks underrette ejeren henholdsvis  

 brugeren herom.
 § 7. Skorstensfejeren vejleder ejeren henholdsvis  

 brugeren om betydningen af de foretagne målinger.
 Stk. 2. Skorstensfejeren oplyser ejeren henholdsvis  

 brugeren om økonomiske eller andre væsentlige fordele, der er  

 forbundet med justering af oliebrænderen og rensning af kedlen, med  

 henblik på at bringe anlægget til at fungere bedst muligt.  

 Vejledning herom gives også i tilfælde, hvor  

 måleresultaterne ligger inden for de grænseværdier, der er  

 fastsat i § 5, stk. 1, og bilag 1.
 § 8. For anlæg med en indfyret effekt  

 på 120 kW eller derunder påhviler der ikke skorstensfejeren nogen  

 pligt til at give ejeren henholdsvis brugeren forhåndsmeddelelse om,  

 hvornår den årlige kontrolmåling af et  

 oliefyringsanlæg foretages.
 Stk. 2. For anlæg med en indfyret effekt på  

 mere end 120 kW gives forhåndsmeddelelse om, hvornår  

 kontrolmålingen foretages, og skorstensfejeren kan i forbindelse hermed  

 anmode ejer henholdsvis bruger om at foranledige, at anlægget startes  

 inden kontrolmålingen.
 Stk. 3. Træffes ingen til stede ved  

 skorstensfejerens henvendelse, skal skorstensfejeren efterlade en  

 blanketmeddelelse om det forgæves besøg.
 Stk. 4. Kan en skorstensfejer ikke få adgang til at  

 foretage den årlige kontrolmåling af et anlæg, indberetter  

 skorstensfejeren adgangsnægtelsen efter Energistyrelsens nærmere  

 anvisning.
 § 9. Skorstensfejeren må ikke påtage  

 sig at udføre noget arbejde på anlægget bortset fra  

 rensning og tætning af kedel og røgrør.
Kapitel 3 Tilrettelæggelse m.v. af lovpligtigt  

 skorstensfejerarbejde § 10. Skorstensfejerens kontrolmålinger af  

 oliefyringsanlæg er lovpligtigt skorstensfejerarbejde, som  

 bestemmelserne i § 1, stk. 1 og 2, i bekendtgørelse om  

 brandværnsforanstaltninger for skorstene og ildsteder finder  

 tilsvarende anvendelse for.
 Stk. 2. Kommunalbestyrelsen skal tilbyde borgerne det  

 lovpligtige skorstensfejerarbejde efter denne bekendtgørelse på  

 en sådan måde, at samtlige omfattede oliefyringsanlæg  

 sikres årlig kontrol af en skorstensfejer, der kan udføre  

 kontrolmåling, jf. § 11.
 § 11. Kontrolmåling må kun foretages  

 af faglærte personer, som har gennemgået skorstensfejerfagets  

 svendeprøve eller mesterskole eller anden tilsvarende uddannelse, og  

 som har gennemgået og bestået måleteknisk kursus godkendt  

 af skorstensfejerfagets faglige udvalg.
 Stk. 2. Kontrolmåling på anlæg med  

 blåflammebrændere må kun foretages af skorstensfejere, der  

 opfylder kravene i stk. 1, og som har gennemgået og bestået et  

 særligt kursus heri godkendt af skorstensfejerfagets faglige  

 udvalg.
 Stk. 3. Skorstensfejere, som ikke følger de  

 efteruddannelseskurser eller orienteringsmøder, der af Energistyrelsen  

 eller skorstensfejerfagets faglige udvalg er gjort obligatoriske, må  

 ikke udføre kontrolmålinger.
 § 12. Ved kontrolmålinger må  

 skorstensfejeren kun anvende måleinstrumenter, der efter  

 Energistyrelsens nærmere anvisning har været underkastet kontrol  

 og eventuel fornøden justering og kalibrering på et  

 laboratorium, der er akkrediteret til at udføre teknisk  

 prøvning og kalibrering.
 Stk. 2. Energistyrelsen kan træffe bestemmelse om,  

 at skorstensfejeren skal opbevare eller indsende dokumentation for kontrol  

 med og eventuel justering og kalibrering af de måleinstrumenter, der  

 anvendes ved kontrolmålinger.
 Stk. 3. Energistyrelsen kan træffe nærmere  

 bestemmelse om, hvilke typer af måleinstrumenter der må anvendes  

 ved kontrolmålinger.
Kapitel 4 Gebyr for kontrolmåling § 13. For udførelsen af skorstensfejerens  

 kontrolmåling betales et gebyr, hvis grundbeløb er 114,46 kr.  

 (eksklusive moms).
 Stk. 2. For udførelsen af skorstensfejerens  

 kontrolmåling på blåflammebrændere betales et  

 tillæg til gebyret, hvis grundbeløb er 69,77 kr. (eksklusive  

 moms).
 Stk. 3. For udførelsen af skorstensfejerens  

 kontrolmåling på anlæg med en indfyret effekt på mere  

 end 120 kW betales følgende tillæg til gebyret:
 1)	For anlæg mellem 120 og 300 kW betales et tillæg, hvis  

 grundbeløb er 57,23 kr. (eksklusive moms).
 2)	For anlæg på mere end 300 kW betales et tillæg,  

 hvis grundbeløb er 114,46 kr. (eksklusive moms).
Stk. 4. Gebyret og tillæggene til gebyret  

 pristalsreguleres én gang årligt pr. 1. januar efter et indeks,  

 der fastlægges af Energistyrelsen.
Alle grundbeløb for gebyr og  

 tillæg er angivet med niveau pr. 1. januar 2000.
Stk. 5. Gebyret og eventuelle tillæg tilfalder  

 skorstensfejeren, medmindre andet fastsættes af kommunalbestyrelsen i  

 en betalingsordning.
Efter kommunalbestyrelsens beslutning kan gebyret  

 inklusive tillæg opkræves sammen med de kommunale  

 ejendomsskatter.
Kapitel 5 Straf og ikrafttræden § 14. Med bøde straffes den, der som ejer  

 eller bruger undlader at lade oliefyringsanlæg kontrolmåle,  

 justere og rense, jf. § 1, stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 15. Bekendtgørelsen træder i kraft  

 den 1. september 2000.
 Stk. 2. Følgende regler ophæves:
1)	bekendtgørelse nr. 767 af 19. september 1995 om  

 kontrolmåling, justering og rensning af mindre  

 oliefyringsanlæg, 2)	instruks nr. 58 af 14. maj 1984 for skorstensfejer vedrørende  

 kontrolmåling af mindre oliefyringsanlæg, og 3)	cirkulæreskrivelse af 14. marts 1986 vedrørende  

 risikoen for kulilte fra oliefyringsanlæg.
 Stk. 3. Skorstensfejeren foretager først  

 årlige kontrolmålinger af oliefyringsanlæg med en indfyret  

 effekt på mere end 120 kW fra den 1. marts 2001.
Miljø- og Energiministeriet, den 21. august  

 2000 Svend Auken /Peter Helmer Steen Bilag 1 Grænseværdier for røgtab ved  

 kontrolmåling, justering og rensning af oliefyringsanlæg I forbindelse med kontrolmåling, justering og rensning af  

 oliefyringsanlæg finder følgende grænseværdier for  

 røgtab, jf. § 5, stk. 1, anvendelse:
 1)	Oliefyringsanlæg med en indfyret effekt på 120 kW  

 eller derunder:  

 a)	kedel installeret inden 1. januar 1989	14 pct.  

 b)	kedel installeret 1. januar 1989 eller senere	12 pct.
 Grænseværdierne gælder ikke for oliefyrede  

 varmluftovne, jf. nr. 3.
 2)	Oliefyringsanlæg med en indfyret effekt på mere end  

 120 kW:  

 a)	kedel installeret inden 1. januar 1989	12 pct.  

 b)	kedel installeret 1. januar 1989 eller senere	10 pct.  

 Grænseværdierne gælder ikke for oliefyrede varmluftovne,  

 jf. nr. 4.
 3)	Oliefyrede varmluftovne med en indfyret effekt på 120 kW  

 eller derunder:  

 a) kedel installeret inden 1. januar 1989	18 pct.  

 b) kedel installeret 1. januar 1989 eller senere	15 pct.
 4)	Oliefyrede varmluftovne med en indfyret effekt på mere end  

 120 kW:  

 a) kedel installeret inden 1. januar 1989	15 pct.  

 b) kedel installeret 1. januar 1989 eller senere	12 pct.
 1)   

  Bekendtgørelsen indeholder bestemmelser, der gennemfører  

 Rådets direktiv 93/76/EØF af 13. september 1993 om  

 begrænsning af kuldioxidemissionerne gennem en forbedring af  

 energieffektiviteten (SAVE), EF-Tidende 1993 L 237 s. 28.
