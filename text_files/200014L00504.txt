Betænkning afgivet af Kulturudvalget den  

 9. maj 2001 Betænkning over Forslag til lov om ændring af  

 ophavsretsloven (Digital eksemplarfremstilling til personlig brug,  

 aftalelicens m.v.) [af  

 kulturministeren (Elsebeth Gerner Nielsen)] 1. Ændringsforslag Der er af kulturministeren stillet 3  

 ændringsforslag.
2. Udvalgsarbejdet Lovforslaget blev fremsat den 10. januar 2001 og var til  

 1. behandling den 23. januar 2001. Lovforslaget blev efter 1. behandling  

 henvist til behandling i Kulturudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og kulturministeren sendte den 14.  

 november 2000 dette udkast til udvalget, jf. alm. del   bilag 58. Den 11.  

 januar 2001 sendte kulturministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Biblioteksparaplyen, Dansk Artist Forbund, Danske Dagblades Forening, Dansk Papirhandlerforening, Handelskammeret, ITEK og Kunstnergruppe v/ Arne Würgler m.fl.
 Kulturministeren har over for udvalget kommenteret de  

 skriftlige henvendelser til udvalget.
Deputationer Biblioteksparaplyen og Kunstnergruppe v/ Arne Würgler  

 m.fl. har mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 48 spørgsmål til  

 kulturministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til  

vedtagelse med de stillede ændringsforslag.
 Et flertal i udvalget (S, SF, DF, CD, RV, KRF og Ole  

 Donner (UP)) lægger vægt på, at udvalget har drøftet  

 spørgsmålet om kompensation til rettighedshaverne i forbindelse  

 med den øgede digitale kopiering til privat brug.
Kulturministeren har i januar 2001 nedsat en teknisk  

 arbejdsgruppe med repræsentanter fra Kulturministeriet,  

 Skatteministeriet og Forskningsministeriet.
Arbejdsgruppen har til opgave at  

 undersøge behovet og de praktiske muligheder samt fordele og ulemper  

 ved gennemførelse af apparaturafgifter i Danmark.
 Ministeren har oplyst, at det på grund af de mange  

 komplicerede spørgsmål, som arbejdsgruppen skal analysere, ikke  

 vil være muligt at færdiggøre gruppens arbejde inden den  

 afsluttende behandling af det foreliggende lovforslag.
Ministeren har videre oplyst, at EU-direktivet om  

 ophavsretten i informationssamfundet ventes vedtaget om kort tid, og at  

 direktivet skal være gennemført i dansk lovgivning senest 18  

 måneder efter direktivets endelige vedtagelse.
Direktivet giver  

 mulighed for, at der i national ret kan gennemføres en undtagelse om  

 digital kopiering til privat brug, forudsat at rettighedshaverne modtager en  

 rimelig kompensation.
Der er ikke i direktivet fastsat bindende regler for,  

 hvorledes en sådan kompensation konkret skal udmøntes i de  

 enkelte medlemsstater, og medlemsstaterne er forholdsvis frit stillet med  

 hensyn til den nærmere udformning af sådanne systemer.
Rettighedshaverne har henledt udvalgets opmærksomhed  

 på, at åbningen for digital kopiering i høj grad vil skade  

 rettighedshavernes normale indtægter i form af f.eks. salg af  

 originaleksemplarer.
Hertil kommer, at der i de senere år er sket et  

 kraftigt fald i provenuet efter den gældende  

 båndvederlagsordning.
 Rettighedshavernes organisationer har på denne  

 baggrund foreslået, at den gældende afgiftsordning på  

 optagemedier (f.eks. bånd og blanke cd er) suppleres med en afgift  

 på alt apparatur, der kan anvendes til at optage og kopiere beskyttede  

 værker som f.eks. cd-brændere, mp3-afspillere, minidiscoptagere  

 m.v.
Det er vigtigt, at der sikres de skabende og  

 udøvende kunstnere en rimelig økonomisk kompensation for enhver  

 brug af deres frembringelser.
Flertallet vil derfor understrege betydningen  

 af, at et lovforslag om ændring af vederlagsordningen indgår i  

 regeringens lovprogram for folketingsåret 2001-02, og at det  

 færdigbehandles i 1. halvdel af dette folketingsår, så  

 rettighedshaverne sikres en rimelig kompensation.
En sådan ordning  

 bør baseres på resultatet af arbejdet i den nedsatte  

 arbejdsgruppe, der forventes at pege på muligheder for at opkræve  

 et supplerende bidrag til kunstnerne.
 En revideret vederlagsordning bør tage hensyn til  

 den realitet, at digital kopiering er mere indgribende i kunstnernes  

 muligheder for at skaffe indtægter (f.eks. ved salg af originale  

 eksemplarer) end traditionel analog kopiering.
 Flertallet har noteret sig, at kulturministeren i  

 overensstemmelse med ministerens besvarelse af udvalgets  

 spørgsmål nr. 41 har stillet et ændringsforslag, der  

 indebærer, at det ved en ændring af ophavsretslovens § 11 stilles  

 som et almindeligt krav, at  kopiering efter  

 indskrænkningsbestemmelserne i lovens kapitel 2 forudsætter, at  

 det forlæg, som anvendes ved kopieringen, er lovligt.
Dette ændringsforslag gør   alt andet lige  

 tabet ved lovliggørelsen af digital kopiering mindre for  

 rettighedshaverne.
Ligeledes er rettighedshaverne imødekommet i  

 ønsket om, at der kun er tale om en lovliggørelse af digital  

 kopiering til personlig brug.
Et mindretal i udvalget (V og KF) finder, at det er  

 positivt, at der sker en legalisering af den praksis, der allerede  

 foregår, og som ikke kan kontrolleres.
Mindretallet lægger i den  

 forbindelse vægt på, at lovforslaget giver adgang til at kopiere  

 både fra Internettet og fra eksempelvis originalt indkøbte cd  

 er.
 Mindretallet er imidlertid uforstående over for, at  

 lovforslaget er så presserende, at det ønskes vedtaget nu.  

 Venstres og Det Konservatives Folkepartis medlemmer af udvalget havde gerne  

 set, at lovforslaget havde afventet dels det endelige resultat af EU s  

 direktivforslag om ophavsret i informationssamfundet, dels resultaterne af  

 arbejdet i de to arbejdsgrupper, som kulturministeren har nedsat om  

 henholdsvis fremtidens vilkår og muligheder for kunstnerne, kunsten og  

 kulturen (Lone Dybkjær-udvalget) og den tekniske arbejdsgruppe, som  

 skal undersøge behov og muligheder for afgifter på  

 apparatur.
Mindretallet ønsker også at understrege, at  

 der med tilslutningen til lovforslaget ikke dermed er sket en sanktionering  

 af en forhøjelse af afgift på blankbåndsmedier.
Dette  

 spørgsmål opfattes som hjemlet i den gældende lov og ikke  

 særskilt i det foreliggende lovforslag.
Mindretallet har heller ikke  

 med sin støtte til lovforslaget tilkendegivet sin stillingtagen til  

 spørgsmålet om, hvorvidt der skal lægges afgift på  

 optageudstyr.
 Enhedslisten og Demokratisk Folkeparti var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	kulturministeren, tiltrådt af udvalget:
Til § 1 1) Før nr. 1 indsættes som nyt nummer:
» » [Krav om lovligt forlæg for kopiering] 2) Efter nr. 5 indsættes som nyt nummer:
» [Konsekvensændring] 3) Efter nr. 7 indsættes som nyt nummer:
» [Ingen inddragelse af ulovlige kopier i tilfælde af  

 god tro] Bemærkninger Til nr. 1 Foranlediget af det under udvalgsbehandlingen rejste  

 spørgsmål nr. 41 har Kulturministeriet overvejet, om der  

 bør stilles et krav om, at kopiering til privat brug, herunder digital  

 kopiering til personlig brug inden for en husstand, alene skal kunne ske  

 på grundlag af en lovlig gengivelse af et værk.
Efter ophavsretslovens § 12, stk. 1, er det en betingelse  

 for at foretage eksemplarfremstilling til privat brug, at det anvendte  

 værk er offentliggjort.
Efter lovens § 8 er denne betingelse opfyldt,  

 når et værk med samtykke fra ophavsmanden første gang  

 fremføres offentligt eller et eksemplar af værket spredes eller  

 vises offentligt.
Kravet om, at værket skal være offentliggjort,  

 er den eneste betingelse, som skal være opfyldt, for at en privat  

 eksemplarfremstilling er lovlig efter § 12. Bestemmelsen indeholder efter sin  

 ordlyd ikke noget krav om, at det forlæg, som anvendes ved  

 privatkopieringen, skal være et lovligt fremstillet eksemplar eller en  

 lovlig tilgængeliggørelse af værket f.eks. via Internettet  

 eller radio og fjernsyn.
En tilsvarende retsstilling findes i de andre  

 nordiske lande.
Efter gældende ret vil det herefter være op til  

 domstolene at afgøre, hvilken betydning det skal tillægges i  

 konkrete krænkelsessituationer, at en kopiering i henhold til en af  

 lovens undtagelsesbestemmelser er sket på basis af et ulovligt  

 forlæg.
På baggrund af den omfattede digitale kopiering, der  

 finder sted af f.eks. mp3-filer, der ulovligt er gjort tilgængelige for  

 almenheden via Internettet, må Kulturministeriet være af den  

 opfattelse, at der generelt bør stilles en betingelse om, at  

 kopieringsforlægget skal være lovligt.
I overensstemmelse hermed  

 foreslås det, at der i ophavsretslovens § 11, stk. 3, indsættes  

 en ny bestemmelse, hvorefter der stilles en generel betingelse om, at  

 kopiering af værker i henhold til lovens kapitel 2 alene må finde  

 sted på grundlag af et lovligt eksemplar eller en lovlig  

 tilgængeliggørelse af værket.
 Forslaget indebærer, at det objektivt set ikke vil  

 være tilladt at fremstille eksemplarer af værker på  

 grundlag af en gengivelse af værket, som ophavsmanden ikke har givet  

 samtykke til, eller som ikke har hjemmel i en af lovens  

 undtagelsesbestemmelser.
Sker der en eksemplarfremstilling på grundlag af et  

 ulovligt forlæg, foreligger der en krænkelse af ophavsmandens  

 eneret efter ophavsretslovens § 2. En sådan krænkelse kan  

 medføre straf- og/eller erstatningsansvar efter bestemmelserne i  

 lovens § 76 og § 83. Det forudsættes dog, at den, der objektivt har  

 foretaget en ophavsretskrænkende handling, har handlet forsætligt  

 eller uagtsomt.
Er den subjektive tilregnelse ikke til stede, idet den  

 pågældende person har været i god tro om  

 kopieringsforlæggets lovlighed, kan den pågældende ikke  

 ifalde ansvar.
I forbindelse med kopiering af værker fra f.eks.  

 Internettet vil det ofte være særdeles vanskeligt at konstatere,  

 om de værker, som findes på forskellige websites, er gjort  

 tilgængelige med ophavsmandens samtykke.
Det vil derfor i sådanne  

 situationer ikke være rimeligt at pålægge den private  

 bruger en særlig undersøgelsespligt.
Er den  

 pågældende imidlertid blevet bekendt med, at værkerne er  

 lagt ud på nettet uden samtykke fra ophavsmanden, vil den  

 pågældende efter omstændighederne kunne ifalde ansvar.
 Kravet om lovligt forlæg er ikke begrænset til  

 den foreslåede undtagelse om digital kopiering til personlig brug inden  

 for husstanden, men gælder for alle indskrænkninger i  

 ophavsretten, som er angivet i lovens kapitel 2. De nærmere krav, der  

 må stilles til et forlægs lovlighed, må afgøres af  

 domstolene i hvert enkelt tilfælde ud fra karakteren af den anvendte  

 undtagelsesbestemmelse.
Til nr. 2 Der er tale om en teknisk konsekvensændring som  

 følge af ændringsforslaget under nr. 1. Ændringen  

 indebærer, at forslaget til § 11, stk. 3, om lovligt forlæg  

 også skal gælde i forhold til udøvende kunstnere, lyd- og  

 billedproducenter, radio- og fjernsynsforetagender, fremstillere af  

 fotografiske billeder samt fremstillere af kataloger, databaser og  

 lignende.
Til nr. 3 Efter den gældende lovs § 84, stk. 1, kan der ske  

 inddragelse eller overdragelse til den forurettede af eksemplarer af  

 værker eller andre frembringelser, som er fremstillet, indført  

 eller gjort tilgængelige for almenheden i Danmark i strid med  

 ophavsretsloven.
Efter § 84, stk. 2, kan det bestemmes, at de ulovlige  

 eksemplarer i stedet skal tilintetgøres.
Efter § 84, stk. 4, finder reglerne om inddragelse m.v.  

 ikke anvendelse i forhold til den, som i god tro har erhvervet eksemplarer  

 til privat brug.
Bestemmelsen gælder kun for fysiske eksemplarer, som  

 er erhvervet ved køb, gave eller lignende, mens eksemplarer, som er  

 fremstillet ved eksempelvis downloading fra Internettet, ikke er omfattet af  

 bestemmelsen.
 På baggrund af ændringsforslaget under nr. 1,  

 hvorefter der foreslås indført et generelt krav om lovligt  

 forlæg, finder Kulturministeriet det rigtigst at foreslå en  

 justering af § 84, stk. 4, således at eksemplarer, som er fremstillet i  

 god tro med hensyn til forlæggets lovlighed, ikke kan inddrages  

 m.v.
Hanne Andersen (S) fmd.  

  Søren Hansen (S)  Jytte Andersen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Niels Helveg Petersen (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Tove Videbæk (KRF)  

 Poul Nødgaard (DF) nfmd.  

  Ole Donner (UP) Enhedslisten og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 141 Bilagsnr.
Titel 1 Høringssvar samt høringsnotat, fra kulturministeren 2 Henvendelse af 27/9-00 fra Dansk Artistforbund 3 Tidsplan over lovforslaget 4 Henvendelse af 25/1-01 fra Danske Dagblades Forening 5 Spm. 1 om ministerens kommentar til henvendelse af 25/1-01 fra Danske  

 Dagblades Forening, til kulturministeren 6 Spm. 2 om, hvilke typer computerdele (hardware) og andre  

 elektronikprodukter der kan pålægges en afgift, til  

 kulturministeren Spm. 3, om det er i strid med grundloven, at lovforslaget ikke definerer  

 omfanget af en særlig afgift, til kulturministeren Spm. 4, om der skal afgift på datatransmissionskomponenter  

 såsom ISDN og telefonmodem, til kulturministeren Spm. 5, om afgiften kun fordeles efter måltal fra KODA og CopyDan,  

 til kulturministeren Spm. 6 om asymmetri mellem kopiering til privat brug og fordeling af  

 afgiften, til kulturministeren Spm. 7 om afgiftsniveauet i forhold til at udløse  

 grænsehandel, til kulturministeren Spm. 8, om afgiften også skal dække computerprintere, til  

 kulturministeren Spm. 9 om redegørelse for de erhvervsmæssige konsekvenser af  

 lovforslaget, til kulturministeren Spm. 10, om afgiften på digitale medier vil betyde, at  

 blankbåndsafgiften på uindspillede kassettebånd vil blive  

 nedsat, til kulturministeren Spm. 11, om blankbåndsafgiften på VHS-bånd vil blive  

 afviklet, når det bliver udbredt at bruge DVD-medier til at optage  

 tv-programmer, til kulturministeren Spm. 12, om audio-cd-rom er vil blive pålagt den nye afgift, til  

 kulturministeren Spm. 13, om apparaterne til modtagelse af digital radio og tv skal  

 pålægges den nye afgift, til kulturministeren Spm. 14, om de sager, hvor unge har indgået forlig om betaling af  

 bøder for kopiering af digitale medier til eget brug, vil blive  

 genoptaget, til kulturministeren Spm. 15, om elektroniske bøger vil blive omfattet af loven, til  

 kulturministeren Spm. 16, om de musikværker, der gøres frit tilgængelige  

 på Internettet, må kopieres til andre end brugeren selv, til  

 kulturministeren Spm. 17 om afgiftsdifferentiering mellem cd-R medier og cd-RW-medier, til  

 kulturministeren Spm. 18, om erhvervslivets lagring af data på cd-mediet vil blive  

 friholdt for afgiften, til kulturministeren Spm. 19 om afgiftsniveauet på hardwaremedier såsom  

 cd-brændere, DVD-brændere og MP3-medier m.v., til  

 kulturministeren Spm. 20 om, hvordan afgiften vil blive opkrævet ved salg af digitale  

 lagringsmedier og hardware-dele pr. postordresalg og e-handel, til  

 kulturministeren Spm. 21 om Rigsrevisionens adgang til KODA's og CopyDans regnskaber, til  

 kulturministeren Spm. 22 om, hvem der i dag sørger for, at KODA's og CopyDans  

 regnskaber er fuldstændige, til kulturministeren 7 Svar på spm. 1 om ministerens kommentar til henvendelse af 25/1-01  

 fra Danske Dagblades Forening, fra kulturministeren 8 Spm. 23 om parallelitet mellem indgrebet i den ophavsretlige eneret og  

 ønsket fra 1. behandling om kompensation herfor, til kulturministeren Spm. 24 om, hvornår en ny vederlagsordning for rettighedshavere vil  

 kunne træde i kraft, til kulturministeren Spm. 25 om, hvordan kunstnerne skal kompenseres, indtil en ny  

 kompensationsordning er gennemført, til kulturministeren Spm. 26 om kompensation til kunstnere, til kulturministeren 9 Henvendelse af 9/2-01 fra Arne Würgler m.fl.
10 Henvendelse af 20/2-01 fra Biblioteksparaplyen 11 Materiale modtaget under deputationen onsdag den 21/2-01 fra  

 Kunstnergruppe v/ Arne Würgler m.fl.
12 Spm. 27 om ministerens kommentar til løsningsforslag til  

 vederlagsordningen for privat kopiering, til kulturministeren 13 Spm. 28 om ministerens kommentar til henvendelse af 20/2-01 fra  

 Biblioteksparaplyen, til kulturministeren 14 Spm. 29 om arbejdsgruppe i forbindelse med apparaturafgifter, til  

 kulturministeren 15 Spm. 30 om redegørelse for status med hensyn til direktivet om  

 ophavsret, til kulturministeren Spm. 31 om juridisk redegørelse for sondringen imellem begreberne  

»privat brug« og »personligt brug «,  

 til kulturministeren Spm. 32 om ministerens kommentar til forslaget fra Biblioteksparaplyen,  

 til kulturministeren 16 Henvendelse af 1/3-01 fra Dansk Papirhandlerforening 17 Spm. 33 om ministerens kommentar til henvendelse af 1/3-01 fra Dansk  

 Papirhandlerforening, til kulturministeren 18 Bilaget er tilbagetaget og omdelt på alm. del 19 Spm.
Tilbagetaget 20 Henvendelse af 12/3-01 fra Handelskammeret 21 Spm. 35 om ministerens kommentar til henvendelse fra Handelskammeret, til  

 kulturministeren 22 Svar på spm. 2 om, hvilke typer computerdele (hardware) og andre  

 elektronikprodukter der kan pålægges en afgift, fra  

 kulturministeren Svar på spm. 3, om det er i strid med grundloven, at lovforslaget  

 ikke definerer omfanget af en særlig afgift, fra kulturministeren Svar på spm. 4, om der skal afgift på  

 datatransmissionskomponenter såsom ISDN og telefonmodem, fra  

 kulturministeren Svar på spm. 5, om afgiften kun fordeles efter måltal fra KODA  

 og CopyDan, fra kulturministeren Svar på spm. 6 om asymmetri mellem kopiering til privat brug og  

 fordeling af afgiften, fra kulturministeren Svar på spm. 7 om afgiftsniveauet i forhold til at udløse  

 grænsehandel, fra kulturministeren Svar på spm. 8, om afgiften også skal dække  

 computerprintere, fra kulturministeren Svar på spm. 9 om redegørelse for de erhvervsmæssige  

 konsekvenser af lovforslaget, fra kulturministeren Svar på spm. 10, om afgiften på digitale medier vil betyde, at  

 blankbåndsafgiften på uindspillede kassettebånd vil blive  

 nedsat, fra kulturministeren Svar på spm. 11, om blankbåndsafgiften på VHS-bånd  

 vil blive afviklet, når det bliver udbredt at bruge DVD-medier til at  

 optage tv-programmer, fra kulturministeren Svar på spm. 12, om audio-cd-rom er vil blive pålagt den nye  

 afgift, fra kulturministeren Svar på spm. 13, om apparaterne til modtagelse af digital radio og  

 tv skal pålægges den nye afgift, fra kulturministeren Svar på spm. 14, om de sager, hvor unge har indgået forlig om  

 betaling af bøder for kopiering af digitale medier til eget brug, vil  

 blive genoptaget, fra kulturministeren Svar på spm. 15, om elektroniske bøger vil blive omfattet af  

 loven, fra kulturministeren Svar på spm. 16, om de musikværker, der gøres frit  

 tilgængelige på Internettet, må kopieres til andre end  

 brugeren selv, fra kulturministeren Svar på spm. 17 om afgiftsdifferentiering mellem cd-R medier og  

 cd-RW-medier, fra kulturministeren Svar på spm. 18, om erhvervslivets lagring af data på  

 cd-mediet vil blive friholdt for afgiften, fra kulturministeren Svar på spm. 19 om afgiftsniveauet på hardwaremedier  

 såsom cd-brændere, DVD-brændere og MP3-medier m.v., fra  

 kulturministeren Svar på spm. 20 om, hvordan afgiften vil blive opkrævet ved  

 salg af digitale lagringsmedier og hardware-dele pr. postordresalg og  

 e-handel, fra kulturministeren Svar på spm. 21 om Rigsrevisionens adgang til KODA's og CopyDans  

 regnskaber, fra kulturministeren Svar på spm. 22 om, hvem der i dag sørger for at, KODA's og  

 CopyDans regnskaber er fuldstændige, fra kulturministeren 23 Svar på spm. 27 om ministerens kommentar til løsningsforslag  

 til vederlagsordningen for privat kopiering, fra kulturministeren 24 Meddelelse om lukning for spørgsmål til lovforslaget den  

 22/-01 25 Spm. 36 om digital kopiering på kollegier m.v., til kulturministeren 26 Spm. 37 om, hvordan aftalelicenssystemet fungerer i praksis, til  

 kulturministeren 27 Svar på spm. 28 om ministerens kommentar til henvendelse af 20/2-01  

 fra Biblioteksparaplyen, fra kulturministeren Svar på spm. 30 om redegørelse for status med hensyn til  

 direktivet om ophavsret, fra kulturministeren Svar på spm. 31 om juridisk redegørelse for sondringen  

 imellem begreberne »privat  

 brug« og »personligt brug«, fra kulturministeren Svar på spm. 32 om ministerens kommentar til forslaget fra  

 Biblioteksparaplyen, fra kulturministeren 28 Svar på spm. 33 om ministerens kommentar til henvendelse af 1/3-01  

 fra Dansk Papirhandlerforening, fra kulturministeren Svar på spm. 35 om ministerens kommentar til henvendelse fra  

 Handelskammeret, fra kulturministeren 29 Svar på spm. 36 om digital kopiering på kollegier m.v., fra  

 kulturministeren Svar på spm. 37 om, hvordan aftalelicenssystemet fungerer i praksis,  

 fra kulturministeren 30 Henvendelse af 28/3-01 fra ITEK 31 Spm. 38 om ministerens kommentar til henvendelse af 28/3-01fra ITEK, til  

 kulturministeren 32 1. udkast til betænkning 33 Oversigt over spørgsmål stillet på lovforslaget 34 Meddelelse om frist for betænkningsbidrag samt ændringsforslag  

 til lovforslaget 35 Spm. 39 om kopiering til personligt brug, til kulturministeren 36 Svar på spm. 38 om ministerens kommentar til henvendelse af 28/3-01  

 fra ITEK, fra kulturministeren 37 Kommisionens udtalelse om Europa-Parlamentets ændringsforslag til  

 direktivforslaget »om  

 harmonisering af visse aspekter af ophavsret og beslægtede rettigheder  

 i informationssamfundet « 38 Meddelelse om udsættelse af udvalgsbehandlingen 39 Svar på spm. 39 om kopiering til personligt brug, fra  

 kulturministeren 40 Spm. 40 om betydningen af den nedsatte arbejdsgruppes arbejde for  

 lovforslaget, til kulturministeren 41 Henvendelse af 19/4-01 fra ITEK 42 Svar på spm. 40 om betydningen af den nedsatte arbejdsgruppes  

 arbejde for lovforslaget, fra kulturministeren 43 Spm. 41 om ministerens kommentar til henvendelse af 19/4-01 fra ITEK, til  

 kulturministeren 44 Spm. 42 om kopiering til personligt brug fra ulovligt forlæg, til  

 kulturministeren Spm. 43 om downloading af musikstykker fra Internettet, til  

 kulturministeren Spm. 44 om kunstneres indtjeningsmuligheder, til kulturministeren 45 Spm. 45 om ministerens kommentar til henvendelse af 27/9-01 fra Dansk  

 Artist Forbund, til kulturministeren 46 Pressemeddelelse »Digital  

 kopiering og Kulturerhvervet«, fra  

 Copy-Dan 47 Spm. 46 om ministerens kommentar til pressemeddelelse »Digital kopiering og  

 Kulturerhvervet« fra Copy-Dan, til  

 kulturministeren 48 Svar på spm. 45 om ministerens kommentar til henvendelse af 27/9-01  

 fra Dansk Artist Forbund, fra kulturministeren Svar på spm. 46 om ministerens kommentar til pressemeddelelse »Digital kopiering og  

 Kulturerhvervet« fra Copy-Dan, fra  

 kulturministeren 49 Henvendelse af 4/5-01 fra Dansk Musik Forbund 50 Spm. 47 om ministerens kommentar til henvendelse af 4/5-01 fra Dansk  

 Musiker Forbund, til kulturministeren 51 Svar på spm. 23 om parallelitet mellem indgrebet i den ophavsretlige  

 eneret og ønsket fra 1. behandling om kompensation herfor, fra  

 kulturministeren Svar på spm. 24 om, hvornår en ny vederlagsordning for  

 rettighedshavere vil kunne træde i kraft, fra kulturministeren Svar på spm. 25 om, hvordan kunstnerne skal kompenseres, indtil en  

 ny kompensationsordning er gennemført, fra kulturministeren Svar på spm. 26 om kompensation til kunstnere, fra kulturministeren Svar på spm. 29 om arbejdsgruppe i forbindelse med  

 apparaturafgifter, fra kulturministeren 52 Svar på spm. 41 om ministerens kommentar til henvendelse af 19/4-01  

 fra ITEK, fra kulturministeren Svar på spm. 42 om kopiering til personligt brug fra ulovligt  

 forlæg, fra kulturministeren Svar på spm. 43 om downloading af musikstykker fra Internettet, fra  

 kulturministeren Svar på spm. 44 om kunstneres indtjeningsmuligheder, fra  

 kulturministeren 53 Svar på spm. 47 om ministerens kommentar til henvendelse af 4/5-01  

 fra Dansk Musiker Forbund, fra kulturministeren 54 Betænkningsbidrag fra kulturministeren 55 Ændringsforslag til 2. behandling, fra kulturministeren 56 Meddelelse om tidspunkt for betænkningsafgivelse m.v.
