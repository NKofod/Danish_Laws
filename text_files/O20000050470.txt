Resumé  



  

 Af avisartikler fra marts 1999 fremgik det at der var månedlang ventetid på  

 flere af de københavnske socialcentre.
På den baggrund bad ombudsmanden af  

 egen  

 drift borgmester Winnie Larsen-Jensen, Københavns Kommune, om at oplyse hvad  

 der fra hendes side blev gjort i sagen.
Ombudsmanden skrev herefter med borgmester Winnie Larsen-Jensen  

 om sagen.
Bl.a. sendte borgmesteren ombudsmanden en nærmere redegørelse for  

 sagsrestancerne på de københavnske socialcentre.
Sideløbende modtog  

 ombudsmanden et ikke ubetydeligt antal klager fra borgere i Københavns  

 Kommune  

 over sagsbehandlingstiden på de københavnske socialcentre.
 På baggrund af de konkrete klagesager og Københavns Kommunes egne  

 restanceopgørelser tegnede der sig et billede af restancesituationen på de  

 københavnske socialcentre som gav ombudsmanden anledning til alvorlig  

 bekymring.
 Fra dagspressen blev ombudsmanden bekendt med at  

 Borgerrepræsentationen i Københavns Kommune i budgettet for 2001 afsatte en  

 pulje på 20 mio. kr. til opnormeringer i kommunens lokalcentre.
 Uanset denne oplysning besluttede ombudsmanden at underrette  

 Borgerrepræsentationen i Københavns Kommune, socialministeren,  

 indenrigsministeren, Folketingets Retsudvalg, Folketingets Socialudvalg og  

 Folketingets Kommunaludvalg om sagen, og ombudsmanden bad  

 Borgerrepræsentationen, socialministeren og indenrigsministeren om  

 underretning  

 om hvad de eventuelt foretog sig i sagen. (J.nr. 1999-0907-000).
Sagsbehandlingstid på de københavnske socialcentre I artikler i Jyllands-Posten,  

 JP København, den 17. og 18. marts 1999 blev situationen på de københavnske  

 socialcentre beskrevet.
Bl.a. var der månedlang ventetid på flere af de  

 københavnske socialcentre.
Særligt for så vidt angår Socialcentret  

 Bispebjerg,  

 fremgik det at der skulle være mere end 5.000 uekspederede breve, at  

 telefoner  

 ikke blev taget, og at medarbejderne havde henvendt sig til arbejdstilsynet  

 på  

 grund af arbejdspresset.
På baggrund af disse  

 artikler bad jeg i et brev af 22. marts 1999 borgmester Winnie Larsen-Jensen,  

 Københavns Kommune, om underretning om hvad der fra hendes side ville blive  

 foretaget i sagen.
Jeg henviste til ombudsmandslovens § 17, stk. 1, hvorefter  

 ombudsmanden af egen drift kan optage en sag til undersøgelse.
 Den 8. april 1999 skrev borgmesteren  

 følgende til mig:
 Indledningsvis skal jeg  

 nævne to konkrete forhold som er omtalt i de pågældende artikler fra JP  

 København.
Det ene forhold er  

 anmeldelsen af 3. februar 1999 til Arbejdstilsynet fra 33 medarbejdere på  

 Lokalcenter Bispebjerg (bilag 1). Anmeldelsen retter sig mod oplevelse af et  

 dårligt psykisk arbejdsmiljø på grund af for få medarbejdere.
Jeg må erkende,  

 at der i en periode på centret har været store udskiftninger i  

 medarbejderstaben og at der også har været ubesatte stillinger.
Dette har i  

 en  

 periode lagt pres på medarbejderne og har også i nogen udstrækning betydet en  

 længere ekspeditionstid for borgerne.
 Alle de vakante stillinger  

 er nu blevet besat, hvilket indebærer en lettelse af arbejdspresset.
 Arbejdstilsynet undersøger  

 for tiden indholdet og omfanget af medarbejdernes anmeldelse og både  

 Direktionen og den lokale centerledelse bakker denne undersøgelse positivt  

 op.
For så vidt angår  

 uekspederet post  ligeledes nævnt i artiklerne i JP København, vil det  

 i nogle  

 tilfælde være uacceptabelt, hvis forvaltningen ikke svarer på en borgers  

 henvendelse inden for ganske få dage.
I andre tilfælde vil en længere  

 sagsbehandlingstid være acceptabel, jf. reglerne om sagsbehandlingsfrister.
 Københavns Kommune har  

 fastsat frister for, hvor lang tid der normalt må gå, inden der skal være  

 truffet en afgørelse, når der søges om hjælp efter den sociale lovgivning.
 Jeg vedlægger Københavns  

 Kommune, Familie- og Arbejdsmarkedsforvaltningens pjece Hvornår får jeg  

 svar  

 til orientering (bilag 5). Endvidere vedlægger jeg kopi af referat med  

 centercheferne den 22. marts 1999 (bilag 6).
Selv om jeg således mener,  

 at forholdene på Lokalcenter Bispebjerg skal opfattes noget mindre dramatisk  

 end det er fremstillet i pressen, ser jeg dog fortsat med største alvor på  

 sagen.
Og i forlængelse af, at de vakante stillinger nu er blevet besat, har  

 forvaltningen planlagt følgende:
For det første har  

 centerledelsen på Direktionens foranledning fremlagt nærmere oplysninger om  

 den  

 uekspederede post og plan for afvikling heraf.
Planen er udarbejdet for hvert  

 enkelt team (ServiceTeam, Team for voksne med særlige problemer,  

 Børne-FamilieTeam og Teknisk-administrativt Team) og indeholder en  

 beskrivelse  

 af, hvordan planen skal gennemføres.
 Jeg skal imidlertid  

 understrege, at centerledelsen på Lokalcenter Bispebjerg over for Direktionen  

 har oplyst, at forholdene på centret allerede i dag er således, at al post  

 bliver åbnet og prioriteret, naturligvis med post fra borgerne som  

 førsteprioritet.
 For det andet vil  

 Direktionen i en periode holde jævnlige møder med centerledelsen på  

 Bispebjerg;  

 og Direktionen vil deltage i det kommende samarbejdsudvalgsmøde på centret.
 Jeg kan i øvrigt oplyse, at  

 der i løbet af meget kort tid vil tiltræde en ny centerchef, idet den  

 nuværende  

 går på pension.
 For det tredje vil  

 Direktionen nøje følge den løbende statistik over overholdelse af  

 sagsbehandlingstiderne, som de er blevet fastsat af Familie- og  

 Arbejdsmarkedsudvalget.
 Jeg håber, at ovennævnte  

 giver indtryk af, med hvilken alvor Familie- og Arbejdsmarkedsforvaltningen  

 ser  

 på problemet og hvilke initiativer, der er og vil blive iværksat.
Med hensyn til den generelle  

 situation på lokalcentrene som helhed kan jeg oplyse, at de fleste for tiden  

 oplever forholdene som usædvanlige, da forvaltningen netop nu er i færd med  

 at  

 implementere et stort organisationsudviklingsprojekt.
Et projekt der har  

 været  

 undervejs gennem de seneste 3-4 år bl.a. på baggrund af undersøgelser  

 vedrørende det psykiske arbejdsmiljø i forvaltningen.
 Formålet er at indrette Familie-  

 og Arbejdsmarkedsforvaltningen efter målgrupper, så Københavns Kommune får  

 langt større mulighed for at tage hensyn til brugernes forskelligheder.  

 Intentionerne med projektet ligger i tråd med ånden i den nye  

 sociallovgivning,  

 hvor der lægges vægt på, at brugeren skal inddrages i tilrettelæggelsen og  

 udførelsen af vedkommendes sag.
 Jeg kan desuden nævne, at  

 organisationsudviklingsprojektet på forhånd følger en lang række af de  

 anbefalinger, som er angivet i Den gode balance  en rapport  

 udgivet af Socialministeriet,  

 december 1998.
 Et af redskaberne i denne  

 proces er at få ændret måden at arbejde på i retning af mere tværfaglighed,  

 øget kompetence til medarbejderne og altså et større fokus på målgrupper  

 (brugerne), jf. det materiale som Københavns Kommune har publiceret  

 vedrørende  

 Den brugerrettede forvaltning (bilag 7).
 Processen har endvidere  

 medført, at Direktionen i Familie- og Arbejdsmarkedsforvaltningen ved møder  

 har  

 været i dialog med medarbejderne på de teamtræningskurser, som er den  

 officielle  

 begyndelse på etableringen af den nye forvaltning.
Direktionen i Familie- og  

 Arbejdsmarkedsforvaltningen har således været i kontakt med alle  

 medarbejderne  

 i lokalcentrene i løbet af foråret.
Denne massive indsats  i form af  

 dialog  

 mellem ledelse og medarbejdere, skriftligt materiale om Den  

 brugerrettede  

 forvaltning og teamtræningsprogrammet  skal være med til at skabe  

 udviklende  

 og udfordrende lokale arbejdspladser til glæde for både medarbejdere og  

 brugere.
Familie- og  

 Arbejdsmarkedsforvaltningen vil fortsat fokusere på overholdelse af brugerens  

 retssikkerhed og arbejde på at forbedre servicen.
Jeg mener, at vi med de  

 igangsatte initiativer er godt på vej. I et brev af 13. april 1999  

 meddelte jeg borgmesteren at jeg havde noteret mig de initiativer som  

 Københavns Kommune havde iværksat med henblik på at forbedre situationen på  

 de  

 københavnske socialcentre, herunder Lokalcenter Bispebjerg.
Med henblik på at  

 følge udviklingen bad jeg om løbende at blive underrettet om situationen på  

 de  

 københavnske socialcentre, herunder udviklingen i sagsrestancerne.
Endvidere  

 bad jeg om at blive holdt underrettet om arbejdstilsynets undersøgelse af  

 forholdene på Lokalcenter Bispebjerg.
 Den 27. april 1999 modtog  

 jeg kopi af arbejdstilsynets rapport af 22. april 1999 vedrørende det  

 psykiske  

 arbejdsmiljø i Familie- og Arbejdsmarkedsforvaltningen, Lokalcenter  

 Bispebjerg.  

 I rapporten står bl.a. følgende:
 Arbejdstilsynet har besøgt  

 lokalcentret Bispebjerg den 3. september, den 1. oktober 1998, den 25. marts  

 og  

 den 8. april 1999.
 Ved besøgene har  

 Arbejdstilsynet talt med centerchef ( ), souschef og teamchef ( ), den  

 daglige  

 sikkerhedsleder ( ), sikkerheds- og tillidsrepræsentanter for de berørte  

 afsnit, teamlederne samt et stort udsnit af de ansatte.
Desuden har der været  

 telefonisk kontakt til Familie- og Arbejdsmarkedsforvaltningens Adm.
Direktør  

 ( ), angående en orientering og drøftelse af situationen.
 I forbindelse med disse  

 besøg har Arbejdstilsynet  på baggrund af samtaler, jobobservationer og  

 deltagelse i indledende og efterfølgende møder  foretaget en vurdering  

 af det  

 psykosociale arbejdsmiljø i lokalcentret Bispebjerg.
Nedenstående beskrivelse og  

 vurdering af det psykosociale arbejdsmiljø er desuden baseret på det  

 skriftlige  

 materiale, som er tilkommet Arbejdstilsynet.
Bl.a. en plan for justering og  

 ændringer i afsnittet omkring Borgerservice, orientering om en igangværende  

 ny  

 organisering af Familie- og Arbejdsmarkedsforvaltningen Bispebjerg,  

 orientering  

 om igangværende APV samt sygefraværsstatistik.
Beskrivelse Risiko for udbrændthed Risiko for udbrændthed  

 opstår typisk i arbejdssituationer, hvor man oplever store følelsesmæssige  

 krav  

 samtidig med, at man oplever, at det er vanskeligt at udføre arbejdsopgaverne  

 tilfredsstillende.
Tilstanden udvikles, fordi medarbejderen over en længere  

 periode belastes følelsesmæssigt uden at have tilstrækkelige ressourcer eller  

 indflydelse til at håndtere belastningerne.
Karakteren af arbejdet i  

 socialcentret Bispebjerg, hvor et af medarbejdernes vigtigste  

 arbejdsredskaber  

 er egne psykiske ressourcer, indebærer væsentlige følelsesmæssige krav og  

 udgør  

 dermed en potentiel risiko for udbrændthed.
Hvorvidt der bliver tale om en  

 reel  

 risiko, afhænger i væsentlig grad af medarbejdernes muligheder for i øvrigt  

 at  

 opfylde arbejdskravene, samt hvilke muligheder de har for at få  

 ledelsesmæssig  

 og/eller kollegial opbakning i arbejdet.
Udbrændthed kan påvirke  

 medarbejderens fysiske tilstand, hans følelsesliv og hans adfærd.
Symptomerne  

 kan optræde i forskellige kombinationer fra medarbejder til medarbejder.
Arbejdstilsynet fik ved  

 besøgene oplyst, at mange medarbejdere går syge hjem, hvilket underbygges af  

 det relative store sygefravær.
En del af medarbejderne lider af kvalme,  

 svimmelhed, hjertebanken, hovedpine, søvnforstyrrelser og har mareridt.
Men  

 også vrede, irritabilitet og følelse af håbløshed, og det at have let til  

 gråd  

 var noget medarbejderne oplevede.
Sågar havde det været nødvendigt for  

 enkelte  

 at tage piller for at klare dagligdagen.
Arbejdstilsynet konstaterede  

 at medarbejderne havde symptomer på langvarige belastninger.
Idet nogle af  

 medarbejderne var grådlabile, tydelig vrede og udtrykte håbløshed ved  

 situationen, da Arbejdstilsynet talte med dem.
Arbejdstilsynet konstaterede  

 også, at der var meget ophobet post, som var lagt i cpr.nr. orden og ellers  

 ikke læst.
Det blev oplyst, at posten ikke nås p.g.a. stort fremmøde af  

 klienter uden aftalt tid/ventetid til samtale typisk på 1 mdr.
 Medarbejderne gav udtryk  

 for, at der ikke er sagsbehandlere nok til at ekspedere post, tage og svare  

 på  

 telefoner, til at give tid til klienterne indenfor en overskuelig  

 tidshorisont,  

 til at behandle nye sager o.s.v.
Medarbejderne oplever, at  

 det store daglige akutte fremmøde af klienter, manglende postekspedition og  

 manglende telefonbesvarelser medfører et stort pres såvel fra ledelse som fra  

 kollegaer om at yde, hvilket de igen oplever fører til stresssymptomer og  

 udbrændthed.
I den forbindelse oplyste medarbejderne, at det ikke er  

 ualmindeligt, at de bliver beordret på overarbejde af ledelsen.
-  

 	  

 Usikkerhed om,  

 hvorvidt man kan udføre de planlagte aktiviteter og om man overhovedet kan nå  

 dagens arbejde/stort arbejdspres -  

 	  

 uklarheder omkring det  

 ledelsesmæssige ansvar -  

 	  

 ringe variation i  

 arbejdsopgaverne -  

 	  

 for få ressourcer -  

 	  

 dårlig normering/mange  

 nye medarbejdere, som skal oplæres -  

 	  

 mangelfuld  

 information/uvished om arbejdsopgaverne i forbindelse med nyorganiseringen -  

 	  

 ingen  

 arbejdsbeskrivelser En central problemstilling i  

 dette billede er oplevelsen af uklare krav i arbejdet.
Hvis kravene ikke er  

 kendte  

 og klart udmeldte af ledelsen, kan den enkelte medarbejder ikke vurdere, om  

 han  

 opfylder de kvalitative arbejdskrav.
Enkelte medarbejdere kan være i stand  

 til  

 selv at definere kravene inden for nogle løst afstukne rammer og vurdere om  

 arbejdsindsatsen er tilfredsstillende.
Men mange vil i sådan en situation  

 have  

 vanskeligt ved både at opstille realistiske mål og vurdere, om målene bliver  

 opfyldt.
Ofte vil medarbejdere i denne situation opstille alt for ambitiøse  

 mål  

 og dermed komme til at opleve mange situationer, hvor målene ikke kan  

 opfyldes.
 Hvis der er ubalance mellem  

 krav og ressourcer kan det meget let føre til udbrændte medarbejdere.
 Det er endvidere vigtigt, at  

 der er en god dialog mellem medarbejderne og mellem ledelse og medarbejdere.  

 Dialogen er en forudsætning for, at man kan foretage de nødvendige  

 kvalitative  

 vurderinger af arbejdssituationen og arbejdsresultaterne.
Det er Arbejdstilsynets  

 vurdering, at der ikke aktuelt er tilstrækkelig basis for en sådan åben  

 dialog  

 på Familie- og Arbejdsmarkedsforvaltningen Bispebjerg.
Denne vurdering hænger  

 bl.a. sammen med, at flere medarbejdere har krævet anonymitet i forbindelse  

 med  

 udfyldelse af det spørgeskema, som er udarbejdet i forbindelse med den  

 igangværende APV.
Symptomer på psykosociale belastninger Ud over de ovenfor nævnte  

 symptomer på psykosociale arbejdsmiljøbelastninger (stor arbejdsmængde,  

 ringe/mangelfuld information, dårligt samarbejde, arbejde med mennesker som  

 har  

 svære personlige, sociale eller helbredsmæssige problemer og risiko for  

 vold/trusler) er det oplyst og fremgår af sygefraværsstatistikken, at det  

 gennemsnitlige sygefravær i 1998 har været højt.
Specielt i sikrings-  

 administrations- omsorg og kontanthjælpsafsnittene.
Det gennemsnitlige  

 sygefravær i perioden 1. januar til og med februar 1999 peger dog i den  

 positive retning.
Dette skal ses i betragtning af, at det er for en 2  

 mdr.s  

 periode.
Det kan være vanskeligt  

 klart at definere en psykosocial arbejdsmiljøfaktor som enten årsag eller  

 virkning.
Ofte er en faktor på én gang både årsag og virkning.
F.eks. kan et  

 dårligt samarbejdsklima både være årsag til og resultat af et dårligt  

 psykosocialt arbejdsmiljø. Tilsvarende gælder for vold/trusler og også for  

 sygefravær.
Et højt sygefravær kan være  

 arbejdsbetinget, men kan naturligvis også skyldes sygdomme, som ikke kan være  

 arbejdsrelaterede.
Et højt sygefravær vil dog altid have en negativ virkning  

 på  

 det psykosociale arbejdsmiljø. For arbejdspladsen betyder det ofte hyppige  

 udskiftninger blandt medarbejderne.
Et problem Familie- og  

 Arbejdsmarkedsforvaltningen Bispebjerg tilsyneladende lider af.
Men også  

 manglende kollegial opbakning, konflikter, uengagerede medarbejdere og nedsat  

 produktivitet kan være følgetilstande af et højt sygefravær.
 Derfor er det under alle  

 omstændigheder særdeles gunstigt for den videre udvikling af det psykosociale  

 arbejdsmiljø i Familie- og Arbejdsmarkedsforvaltningen Bispebjerg, at  

 sygefraværet falder markant; uanset hvilke årsager der måtte være til det.
Familie- og Arbejdsmarkedsforvaltningen Bispebjergs initiativer For at imødegå og på længere  

 sigt løse den opståede situation angående det psykiske arbejdsmiljø, er der  

 allerede taget forskellige initiativer:
-  

 	  

 receptionsskranken  

 flyttet/vendt.
Det har givet et større venterum til klienterne, og dermed en  

 reel mulighed for at nedbringe voldsepisoderne -  

 	  

 ny organisering i  

 team/ skulle være på plads i april 1999 -  

 	  

 teamchefer er  

 etableret -  

 	  

 metodemæssige  

 udviklinger, f.eks. til nedbringelse af postproblemet Teamorganiseringen skal  

 hjælpe på, at de administrative opgaver bliver mindre og dermed lette posten.  

 Der var direkte tiltag ved Arbejdstilsynets besøg den 25. marts 1999 i  

 kontanthjælpsafsnittet, for at få styr på posten.
Den bliver nu uddelt til de  

 enkelte team, som så har ansvaret for den.
Konklusion Arbejdstilsynet forventer,  

 at der bliver fulgt op [på] de forskellige tiltag og at dialogen sættes i  

 centrum.
Både mellem medarbejdere og mellem medarbejdere og ledelse.  

 Ligeledes  

 at der skabes rum og tid for et netværk, således medarbejderne ikke kommer ud  

 i  

 så ekstreme psykiske belastninger med sygdom til følge, som tilfældet har  

 været  

 i Familie- og Arbejdsmarkedsforvaltningen Bispebjerg.
Arbejdstilsynet vil følge op  

 og vende tilbage til sagen.
Og det blev aftalt ved mødet den 25. marts 1999,  

 at  

 Arbejdstilsynet kontakter lokalcentret Bispebjerg angående aftale om et møde  

 i  

 Juni 1999, med deltagelse af de samme personer (eller repræsentanter for  

 disse)  

 som ved det pågældende møde. Samme dato modtog jeg et  

 notat som medarbejderne på Lokalcenter Ydre Nørrebro den 26. april 1999 havde  

 sendt til medlemmerne af familie- og arbejdsmarkedsudvalget.
Notatet havde  

 følgende indhold:
 Vi ønsker med denne  

 skrivelse at orientere om situationen på vores arbejdsplads, Lokalcenter Ydre  

 Nørrebro, som den ser ud netop nu.
Vi tillader os  

 indledningsvis at gå ud fra, at udvalget allerede er orienteret på det  

 generelle plan qua den mediedebat, der har fundet sted gennem den seneste  

 måned  

 om forholdene på byens socialcentre.
Desuden om det svar, der fra vores  

 direktion er tilgået Folketingets ombudsmand om årsagerne til, at det står så  

 galt til med serviceringen af borgerne.
Vi har hørt såvel  

 socialdirektøren som socialborgmesteren forklare, at det voldsomme  

 arbejdspres  

 på centrene i overvejende grad skyldes den igangværende omstrukturering samt  

 en  

 influenzaepedemi blandt medarbejderne.
Når først strukturen er endeligt på  

 plads, vil de aktuelle personaleressourcer vise sig at slå til, siger de.
Det  

 er gentagne gange meldt ud til offentligheden fra samme kant, at problemet  

 ikke  

 løses ved en opnormering på personalesiden.
Vi skal blot lære at udnytte de  

 ressourcer fornuftigt, som vi nu engang er blevet tildelt.
Det er vores opfattelse, at  

 ovenstående udsagn må bunde i uvidenhed om, hvordan dagligdagen ser ud på  

 socialcentrene.
Efter at vi på det samlede center har været på plads i vores  

 respektive teams i ca. 1 måned, kan vi konstatere, at såvel vores  

 arbejdsforhold som serviceringen af borgerne er så ringe som aldrig før.
En  

 stor del af de administrative medarbejdere på Lokalcenter Ydre Nørrebro har  

 mange års erfaring indenfor deres respektive arbejdsområde og er udmærket i  

 stand til at systematisere deres arbejde sådan, at ressourcerne udnyttes  

 optimalt.
På trods heraf er det den gennemgående oplevelse hos medarbejderne,  

 at sagsbunkerne og antallet af ubetjente borgere vokser støt, uden at der er  

 udsigt til, at situationen bedres.
Teamorganiseringen, som  

 bliver udråbt til den store redningsplanke, har i vores tilfælde kun vist sig  

 at give anledning til yderligere usikkerhed i det daglige arbejde: rammerne  

 for  

 arbejdet er blevet om muligt endnu mindre synlige, medarbejdere på alle  

 niveauer lades i stikken på grund af manglende og / eller modsatrettet  

 information.
Den ene hånd ved så at sige ikke, hvad den anden laver   

 eller hvorfor  

  og det er et faktum for os, der udfører arbejdet, at vi er blevet  

 færre til  

 det.
 Presset øges på den enkelte  

 medarbejder i helt urimelig grad, og uanset hvad man som udenforstående måtte  

 mene om den sag, er der blevet mere arbejde til færre hænder.
Medarbejdere fra adskillige  

 af byens socialcentre har i den forløbne måned gjort seriøse forsøg på at  

 bibringe vores forvaltningsmæssige og politiske ledelse en forståelse af, at  

 situationen på socialcentrene er mere alvorlig end nogensinde før.
Det er der  

 desværre  

 ikke kommet meget ud af, hvilket må skyldes, at man hører, hvad man har lyst  

 til at høre og ikke tager os alvorligt.
Vores budskab med denne  

 skrivelse er -  

 	  

 at vi er på vej mod et  

 administrativt kaos -  

 	  

 at arbejdspresset for  

 den enkelte medarbejder er helt uacceptabelt, for alt for mange i en sådan  

 grad, at de må sygemelde sig eller modtage akut krisehjælp -  

 	  

 at serviceniveauet  

 overfor borgerne er så ringe som aldrig før -  

 	  

 at vi ikke kan  

 overholde lovgivningens krav -  

 	  

 at man må forudse et  

 yderligere tab af erfaren arbejdskraft -  

 	  

 at problemet kun løses  

 ved akut tilførsel af personaleressourcer -  

 	  

 samt en klar udmelding  

 fra vores øverste ledelse om rammerne for teamdannelsen, herunder i særlig  

 grad  

 kompetencefordelingen.
Vi imødeser en snarlig  

 tilbagemelding fra udvalget og stiller os til rådighed for den dokumentation,  

 I  

 måtte anse for nødvendig. Den 7. juni 1999 fulgte  

 medarbejderne på Lokalcenter Ydre Nørrebro op på den tidligere henvendelse og  

 rykkede for en reaktion fra udvalget.
 Jeg underrettede den 23.  

 juni 1999 borgmester Winnie Larsen-Jensen om de breve jeg havde modtaget om  

 situationen på de københavnske socialcentre, og bad om at blive underrettet  

 om  

 udviklingen i sagen.
 Den administrerende direktør  

 i familie- og arbejdsmarkedsforvaltningen svarede den 15. juni 1999 således  

 på  

 henvendelsen fra medarbejderne på Lokalcenter Ydre Nørrebro:
 Der er i udvalget stor  

 forståelse for den pressede situation, der er på flere lokalcentre og i flere  

 team.
 Ikke kun på lokalcentret  

 Ydre Nørrebro, men også andre steder har medarbejdere givet udtryk for  

 problemer af den art, I nævner.
Dette betyder, at udvalget  

 har fravalgt den obligatoriske 2% besparelse på personalet på lokalcentrene  

 og  

 i de respektive team.
Børnefamilieteam er endog blevet tillagt en  

 ressourcestyrkelse  

 med udgangspunkt i stigende børnetal.
 Der er ingen tvivl om, at vi  

 befinder os i en vanskelig fase, men jeg håber, vi er ved at komme ind i en  

 arbejdsmæssig situation, der opleves mere positiv.
 Det er vigtigt, at  

 teamorganiseringen realiseres på en måde, som giver administrative  

 forbedringer, også selv om det sker på bekostning af gamle velkendte  

 arbejdsgange.
 Det indtryk jeg har fået er,  

 at der er stor opbakning til teamorganiseringen men, at der er nogle  

 prioriterings- og arbejdspresproblemer.
 Jeg følger situationen nøje  

 og vil løbende søge at finde konkrete løsninger i samarbejde med ledelse og  

 medarbejdere i vore team.
Jeg ved, at der gøres et  

 fantastisk stykke arbejde med at få opgaverne til at lykkes, og jeg tror på,  

 at  

 det kan lade sig gøre. I et brev som jeg modtog den  

 5. juli 1999, orienterede den administrerende direktør om hvad der var  

 foretaget vedrørende sagsbehandlingstiderne på socialcentrene.
Hun skrev  

 følgende:
 Med henvisning til Deres  

 brev af 23. juni 1999 kan følgende oplyses:
 Pr. 1. maj 1999 er der  

 tiltrådt en ny centerchef, ( ), der tidligere har arbejdet som centerchef på  

 Lokalcenter Sundby Nord.
 Herudover er der tiltrådt 4  

 team-chefer for Serviceteam, team for voksne med særlige behov,  

 teknisk-administrativt team og børnefamilieteam.
 Ledelsen på Lokalcenter  

 Bispebjerg er opmærksomme på tiltag, som kan forbedre arbejdsforholdene på  

 lokalcentret.
I forbindelse med den  

 ledelsesmæssige omlægning har Direktionen løbende afholdt møder med ledelsen  

 og  

 deltaget i samarbejdsudvalgsmøderne på Lokalcenter Bispebjerg.
På baggrund af  

 disse møder er der blevet iværksat en omlægning af arbejdsgangene med en  

 smidigere sagsgang på lokalcentret til følge.
 Det er på denne baggrund  

 Direktionens holdning, at den igangværende omlægningsproces har medført en  

 betydelig bedring af arbejdsforholdene på lokalcentret.
For så vidt angår  

 sagsbehandlingstiderne kan det oplyses, at der til efteråret foreligger en  

 endelig måling af disse.
De vil blive orienteret om resultatet af denne  

 måling,  

 når den foreligger.
 For så vidt angår  

 Arbejdstilsynets rapport af 22. april 1999 vedrørende det psykiske  

 arbejdsmiljø  

 i lokalcenter Bispebjerg, hvoraf det bl.a. fremgår, at tilsynet vil følge op  

 ved afholdelse af nyt møde i juni 1999, kan det oplyses, at Arbejdstilsynet i  

 skrivende stund endnu ikke har afholdt nyt møde med Lokalcenter Bispebjerg.
 Så snart mødet er afholdt og  

 Arbejdstilsynet har udfærdiget en rapport herom, vil De blive orienteret  

 herom.
 For så vidt angår brev af 7.  

 juni 1999 fra medarbejdere på Lokalcenter Ydre Nørrebro til Familie- og  

 Arbejdsmarkedsudvalget kan det oplyses, at brevet blev fremlagt til  

 orientering  

 på Familie- og Arbejdsmarkedsudvalgets møde den 9. juni 1999. Brevet var ikke  

 skrevet under og det skal bemærkes, at de faglige organisationer har meddelt,  

 at de ikke er afsendere.
 I anledning af familie- og  

 arbejdsmarkedsforvaltningens brev af 5. juli 1999 skrev jeg følgende til  

 borgmester Winnie Larsen-Jensen den 18. august 1999:
 Jeg har noteret mig det  

 forvaltningen har anført vedrørende Lokalcenter Bispebjerg.
Familie- og  

 Arbejdsmarkedsforvaltningen har i brevet oplyst at der til efteråret vil  

 foreligge en endelig udmåling af sagsbehandlingstiderne, og at jeg vil blive  

 orienteret når udmålingen foreligger.
Jeg imødeser denne underretning.
Jeg må  

 umiddelbart forstå at der hermed menes en måling i forhold til de frister som  

 kommunen har fastsat i medfør af retssikkerhedslovens § 3, stk. 2, for hvor  

 lang tid der normalt må gå inden der skal være truffet en afgørelse, når der  

 søges om hjælp efter den sociale lovgivning.
De frister der skal  

 fastsættes i medfør af retssikkerhedslovens § 3, stk. 2, angår alene sager  

 hvori der vil blive truffet afgørelse.
Dette fremgår også af Københavns  

 Kommunes pjece vedrørende de af kommunen fastsatte frister.
I mit brev af 13. april 1999  

 bad jeg om løbende at blive underrettet om bl.a. udviklingen i  

 sagsrestancerne.  

 Med sagsrestancerne har jeg imidlertid ment det antal sager hvor  

 socialcentrene har modtaget en henvendelse (personlig, telefonisk eller  

 skriftlig),  

 som endnu ikke er besvaret, og den tid sagerne har henligget ubesvaret.
Det  

 drejer sig om enhver henvendelse til socialcentrene, dvs. også henvendelser  

 der  

 ikke umiddelbart fører til at der skal eller vil blive truffet en afgørelse.
 Jeg skal således fortsat  

 bede om at blive orienteret om udviklingen i sagsrestancerne på de  

 københavnske  

 socialcentre.
I øvrigt imødeser jeg  

 fortsat at blive løbende underrettet om situationen på de københavnske  

 socialcentre, herunder at blive underrettet om Arbejdstilsynets opfølgning på  

 tilsynets rapport vedrørende det psykiske arbejdsmiljø i Lokalcenter  

 Bispebjerg, når opfølgningen foreligger. Borgmesteren svarede den 10.  

 september 1999 at den endelige måling af sagsbehandlingstiderne på de  

 københavnske socialcentre ville blive forelagt for familie- og  

 arbejdsmarkedsudvalget  

 i november måned 1999, og at hun derefter ville sende resultatet til mig.
I  

 den  

 sammenhæng ville borgmesteren oplyse mig om det samlede skøn over eventuelle  

 sagsrestancer på de københavnske socialcentre.
Borgmesteren vedlagde  

 endvidere  

 arbejdstilsynets brev af 24. august 1999 om det psykiske arbejdsmiljø på  

 Lokalcenter Bispebjerg.
I brevet skrev tilsynet at der bl.a. var udarbejdet  

 en  

 køreplan for håndtering af de problemstillinger der knytter sig til det  

 daglige  

 arbejde i det enkelte team og samarbejdet/visitation teamene imellem,  

 herunder  

 snitfladeproblemstillinger.
I køreplanen indgik arbejdstilsynets  

 anbefalinger.  

 Arbejdstilsynet fik udleveret denne køreplan og fandt den overskuelig og god.
Desuden konstaterede  

 arbejdstilsynet ved besøget i Lokalcenter Bispebjerg den 22. juni 1999 en vis  

 optimisme blandt medarbejderne.
Arbejdstilsynet fandt således ikke længere  

 grundlag for at opretholde tilsynet vedrørende de konstaterede arbejdsforhold  

 og betragtede sagen som afsluttet.
Den 21. december 1999  

 orienterede borgmesteren mig om resultatet af familie- og  

 arbejdsmarkedsforvaltningens måling af sagsbehandlingstiderne.
Hun oplyste at  

 af de 51.326 indberettede afgjorte sager blev de 46.535 afgjort inden den  

 fastsatte frist hvilket svarer til 91%. Det kunne konstateres at familie- og  

 arbejdsmarkedsforvaltningen overordnet set var i stand til at træffe  

 afgørelse  

 i 80-90% af sagerne inden for den fastsatte tidsfrist vedrørende langt den  

 overvejende del af ydelsestyperne.
Familie- og arbejdsmarkedsudvalget  

 besluttede ikke at ændre på de fastsatte sagsbehandlingsfrister.
 Jeg modtog til orientering  

 de bilag som var forelagt familie- og arbejdsmarkedsudvalget ved behandlingen  

 af dagsordenspunktet om evaluering af sagsbehandlingsfrister den 8. december  

 1999. Det fremgår af bilaget at forvaltningen indstillede at udvalget  

 tiltrådte  

 at den nuværende fremgangsmåde i forbindelse med måling af  

 sagsbehandlingstiderne erstattedes af en mindre ressourcekrævende målemetode  

 således at der kun indberettes i en bestemt måned om året, første gang i  

 oktober 2000. Hidtil havde lokalcentrene indberettet alle afgjorte sager.
Den 15. marts 2000 skrev jeg  

 til borgmester Winnie Larsen-Jensen at jeg havde modtaget resultatet af  

 målingen  

 af forvaltningens sagsbehandlingstider i relation til de af udvalget  

 fastsatte  

 sagsbehandlingsfrister.
Jeg rykkede samtidig for oplysninger om det samlede  

 skøn over sagsrestancerne på socialcentrene.
Jeg henviste til den præcisering  

 jeg havde givet i mit brev af 18. august 1999 af hvad jeg mente med  

 sagsrestancerne.
Den 7. april 2000 afsluttede  

 jeg min behandling af en konkret klagesag hvor sagsbehandlingstiden havde  

 været  

 tre år og seks måneder fra kommunen modtog en klage over kommunens afgørelse  

 i  

 en pensionssag til det sociale nævn kunne behandle sagen.
På baggrund af  

 denne  

 sag bad jeg borgmesteren om at redegøre for hvilken sagsstyring der er  

 etableret i kommunen.
Jeg bad hende herunder om nærmere at redegøre for om  

 kommunen har en egentlig restancekontrol, dvs. løbende kontrollerer at  

 henvendelser til kommunens socialcentre bliver besvaret.
Jeg bad i  

 tilslutningen hertil om at få oplyst hvorledes kommunens  

 journaliseringssystem  

 (dvs. sagsregistreringssystem) er indrettet, netop for så vidt angår  

 muligheden  

 for at anvende journalsystemet til registrering af sagsrestancer.  

 Borgmesteren  

 havde i forbindelse med min behandling af den konkrete klagesag oplyst at hun  

 havde bedt forvaltningen vurdere mulighederne for at indføre visse enkle  

 fælles  

 retningslinier for den lokale sagsbehandling af klagesager således at  

 risikoen  

 for lignende sager i fremtiden kunne minimeres i størst muligt omfang.
Jeg  

 bad  

 derfor også om at blive underrettet om resultatet af disse overvejelser.
 I et brev af 3. maj 2000  

 svarede borgmesteren mig således:
 Indledningsvis skal jeg  

 oplyse følgende:
 Familie- og  

 Arbejdsmarkedsforvaltningen har et ønske om at opnå en mere effektiv og mere  

 brugervenlig betjening af borgerne, bl.a. udtrykt i Socialplanen, en mere  

 effektiv håndtering af organisatoriske sager samt en bedre styring af  

 sagsforløb og sagsbehandlingstider.
 I Familie- og  

 Arbejdsmarkedsforvaltningen er der iværksat en undervisning i  

 forvaltningsloven  

 og retssikkerhedsloven i alle de lokale centre, og medarbejdere fra  

 centralforvaltningen  

 afholder løbende dialogmøder med centrene, især om sager om førtidspension.
 Undervisning som led i Den  

 lærende organisation er fra centralforvaltningen sket som følger:
I november og december 1997  

 blev der afholdt fælles halve temadage for nøglepersoner fra hvert  

 lokalcenter  

 om Retssikkerhedsloven.
Derudover blev der afholdt halve temadage i de andre  

 dele af socialreformen.
 I foråret 1998 før  

 socialreformens ikrafttræden blev der undervist på hver enkelt center  

 specifikt  

 i Retssikkerhedsloven, derudover blev der særskilt undervist på hvert enkelt  

 center i Aktivloven og Pensionsloven.
 I efteråret 1999 blev der  

 afholdt opfølgningsundervisning i for særlige konsulenter i de lokale centre  

 i  

 et ti dages forløb med fokus på retssikkerhed, forvaltning og førtidspension  

 med undervisere fra Familie- og Arbejdsmarkedsforvaltningen suppleret med  

 undervisere fra Socialministeriet, Den Sociale Højskole, og Københavns  

 Amtskommune.
Fra 1996 holdes der jævnligt  

 dialogmøder med de lokale centre med fokus på førtidspension, retssikkerhed  

 og  

 forvaltningslovens regler om partsmedvirken.
Disse møder afholdes med ca. ½-1  

 års mellemrum på de enkelte centre og forsøgsbydele.
 Herudover afholder  

 centralforvaltningen ad hoc undervisning i de enkelte teams og handicap- og  

 rådgivningscentre.
 For så vidt angår  

 spørgsmålet om Familie- og Arbejdsmarkedsforvaltningen har etableret en  

 restancekontrol, kan jeg oplyse, at der i Familie- og  

 Arbejdsmarkedsforvaltningens nuværende elektroniske sagsbehandlingssystem  

 (Sags- og Advissystem) er etableret en restancekontrol, ved sagstypen 099.
Sagstypen er inddelt i  

 grupper på 5 arter inden for hvert fagområde (eks.
Bistand, pension, dagpenge  

 m.v.), således at der er mulighed for oprettelse og registrering  det  

 vil sige  

  aktivering af flere klagesager fra samme person samtidig.
 I sagsidentitetsfeltet  

 anføres den paragraf inden for det pågældende lovområde og i notatfeltet  

 registreres div. koder:
R  

 	  

 = remonstration F  

 	  

 = afgørelsen fastholdes Æ  

 	  

 = afgørelsen ændret H  

 	  

 = hjemvist til fornyet  

 behandling.
 Sagerne passiveres med dato  

 for afgørelse.
 I S&A-systemet er der  

 via erindringsfeltet mulighed for, på den aktive sag, at erindre på udvalgte  

 datoer, således at der via erindringskortets fremsendelse til kontoret kan  

 ske  

 fornøden opfølgning.
 Der kan via S&A  

 bestilles udtræk (lister) over såvel aktive som passive sager til brug for  

 bl.a. restancekontrol.
 S&A anvendes kun i  

 sager, hvor der træffes afgørelse.
 Der har ikke været etableret  

 en generel restancekontrol på centrene, idet nogle centre har valgt at  

 anvende  

 S&A-systemets faciliteter, mens ledelsen i andre centre har ledelsen  

 valgt  

 løbende at følge og overvåge produktionen af ydelser i det enkelte team.
 Det skal i denne forbindelse  

 oplyses, at Familie- og Arbejdsmarkedsforvaltningen har iværksat udbuddet af  

 ESHD (Elektronisk Sagsbehandlings- og Dokumenthåndteringssystem), som skal  

 give  

 en hurtigere og mere sikker og effektiv sagsbehandling.
 Familie- og  

 Arbejdsmarkedsforvaltningen forventer, at ESHD systemet vil kunne tages i  

 anvendelse fra primo 2001, under forudsætning af et tilfredsstillende forløb  

 af  

 udbudsrunden.
 For så vidt angår de  

 overvejelser Familie- og Arbejdsmarkedsforvaltningen gør sig om at indføre  

 visse enkle fælles retningslinier for den lokale sagsbehandling af  

 klagesager,  

 skal jeg oplyse, at forvaltningen har valgt at lade dette indgå i den løbende  

 undervisning i Retssikkerhedsloven og Forvaltningsloven på de lokale centre.
 For så vidt angår  

 oplysninger om det samlede skøn over sagsrestancer på de københavnske  

 socialcentre skal jeg oplyse, at de lokale centre i Familie- og  

 Arbejdsmarkedsforvaltningen årligt modtager et antal  

 henvendelser, (af Dem i  

 brev af 18. august 1999 defineret som; personlig, telefonisk eller skriftlig  

   

 også henvendelser der ikke umiddelbart fører til, at der skal eller vil blive  

 truffet en afgørelse), i størrelsesordenen 800.000 til 1.000.000 stk.
 Det er derfor Familie- og  

 Arbejdsmarkedsforvaltningens vurdering, at en opgørelse efter Deres  

 definition  

 alene kan ske som et overordnet skøn.
 Jeg skal dog ikke undlade at  

 bemærke, at det forhold, at Familie og Arbejdsmarkedsforvaltningens lokale  

 centre i gennemsnit modtager over 4.000 henvendelser  jf. ovenstående  

 definition  om dagen, i sig selv medfører en ikke ubetydelig portefølje  

 af  

 uekspederet post, hver dag.
 For en nærmere redegørelse  

 for sagsrestancer på de københavnske socialcentre skal jeg henvise til  

 vedlagte  

 bilag 1. Det skal understreges, at optællingen ikke indbefatter telefoniske  

 henvendelser, idet Familie- og Arbejdsmarkedsforvaltningen ikke udarbejder  

 statistik over sådanne.
Med venlig hilsen Winnie Larsen-Jensen BILAG 1 Det bemærkes, at  

 nedenstående optælling ikke indbefatter telefoniske henvendelser, idet  

 Familie-  

 og Arbejdsmarkedsforvaltningen ikke udarbejder statistik over sådanne.
 Socialcenter Nørrebro:
 Mængden af ubesvaret post  

 pr. 10. april 2000 udgjorde 1067, som gennemsnitligt har henligget 78 dage,  

 hvor den nyeste sag er 14 dage gammel og den ældste er 730 dage.
 Det er centerledelsens mål,  

 at de restancer, der måtte være, er indhentet inden udgangen af juni 2000.
 Endvidere vil der blive  

 indarbejdet en formaliseret standardisering af klagesagsbehandlingen i et  

 samarbejde mellem Teknisk/administrativt team og de brugerrettede team.
 Der er ikke foretaget  

 opgørelse af restancer i  

  

 Børnefamilieteamet  

  

 ,  

 da disse sager er pakket ned m.h.p. flytning fra Bryggervangen til  

 Baldersgade  

 12.4  14.4.00. Det er oplyst, at der ikke eksisterer egentlige  

 restancesager,  

 eller post der ligger ubesvaret.
 Socialcenter Vanløse:
 Mængden af ubesvaret post  

 pr. 10. april 2000 udgjorde 1.096, som i gennemsnit har henligget i 39 dage.
 Den ældste ubehandlet post  

 er en førtidspensionsansøgning, som er modtaget den 1. december 1998.
 Mængden af ubehandlede  

 klagesager udgør 40, som i gennemsnit har henligget ubesvaret i 105 dage.
 Det er besluttet, at der  

 skal foretages jævnlige postoptællinger, således at gammel post opfanges  

 efter  

 1 måned.
 Socialcenter Indre By:
 Mængden af ubesvaret post  

 pr. 10 april 2000 udgjorde 47, som i gennemsnit har henligget ubesvaret i 8,3  

 dage.
 Det er indskærpet  

 sagsbehandlerne, at ubesvaret post over 14 dage skal forelægges teamchefen.
Antallet af ubesvarede  

 klagesager udgjorde pr. 10. april 2000, 12 stk., der i gennemsnit har  

 henligget  

 i 7,9 uger.
Den ældste klage er modtaget den 11. maj 1999.
 Socialcenter Bispebjerg:
 Mængden af ubesvaret post  

 pr. 10. april 2000 i  

  

 Voksenteamet  

  

 udgjorde 116, og den ældste er fra 20. marts 2000. Alle klagesager besvares  

 inden 4 uger.
 Neden for er en opgørelse  

 over antallet af sager pr. 10. april, hvor  

  

 Serviceteamet  

  

 har modtaget post fra en borger, og hvor henvendelsen endnu ikke er besvaret.
Service- team < 1 uge 7-14 dage 14-31 dage 32-90 dage 91-180 dage >  

  

 180 dage Antal sager 62 50 111 146 91 3 Antal ubehandlede klager i  

 afgørelsessager var pr. 10. april 14 stk., som i gennemsnit har henligget i  

 48  

 dage.
Den ældste var 3 måneder og 3 sager var under 14 dage gamle.
I  

  

 Børnefamilieteamet  

  

 henlå der pr. 10. april 2000, 83 stykker  

 ubesvaret post, hvoraf 2 er fra borgere, mens resten er fra kommunens  

 samarbejdspartnere.
Denne post har gennemsnitligt henligget i 20, 3 dage.
 Der lå ingen klagesager.
 Socialcenter Ryvang:
Teknisk/administrativt  

  

 team har for 1999 3 ubesvarede klagesager   

 og for 2000 18 ubesvarede klagesager.
Den gennemsnitlige tid, sagerne har  

 henligget er 28 dage.
Den ældste klage er fra 19. oktober 1999.
Service- team 0-14 dage 14-30 dage 31-90 dage 91-180 dage > 180 dage I alt Antal 462 346 417 85 13 1323 Mængden af ubesvaret post  

 pr. 10. april 2000 i  

  

 Voksenteamet  

  

 var  

 på kontanthjælpsområdet 50 stk. ubesvaret post, hvoraf 6 stk. var op til 5  

 uger  

 gammel, mens resten var modtaget inden for de sidste 14 dage før 10. april.
 På pensionsområdet henlå der  

 pr. 10. april 12 stk. ubesvaret post, som alle er modtaget 14 dage før den  

 10.  

 april.
 Voksenteamet  

  

 havde 3 ansøgninger om forhøjelse af førtidspension,  

 hvoraf den ældste var fra 2. februar 2000.
 Den gennemsnitlige  

 besvarelsestid på kontanthjælp er 5, 74 dage og for pension er den 3, 17  

 dage.  

 Gennemsnitstiden for forhøjelse af pensionen er 48 dage.
Mængden af ubesvaret post  

 pr. 10. april 2000 i  

  

 Børnefamilieteamet  

  

 var 38 stk., hvor af 28 var fra samarbejdspartnere.
Posten har gennemsnitligt  

 henligget i 24 dage.
 Socialcenter Sundby Nord:
 I  

  

 Serviceteamet  

  

 og  

  

 Voksenteam  

  

 var der pr. 10 april 2000 i alt 776 stykker ubesvaret post, som fordeler sig  

 således:
Service- team 0-14 dage 14-30 dage 31-90 dage 91-180 dage > 180 dage I alt Fordeling i % 61,5% 27,5% 9,7% 0,6% 0,7% 100% Voksen  


  

 - team 0-14 dage 14-30 dage 31-90 dage 91-180 dage > 180 dage I alt Fordeling i % 82% 11% 1% 0% 6% 100% Sundby Nord havde 7  

 verserende klagesager, hvoraf 5 var under 14 dage gamle.
Alle  

 remonstrationssager bliver remonstreret inden for 4 ugers fristen.
En enkelt  

 klagesag i Børnefamilieteamet har henligget mere end 4 uger, og vil nu blive  

 ekspederet.
Under gennemgangen af de  

 verserende pensionssager fandt Sundby Nord 12 sager, som alle var rejst af  

 borgeren selv før lovændringen pr. 1. juli 1998. Det skal understreges, at  

 der  

 ikke er tale om klagesager, men om ansøgningssager.
De sager, som kræver en  

 udredning vil blive afsluttet inden 3 måneder, under forbehold for den  

 lægefaglige udredning.
Andre sager vil blive afsluttet inden 14 dage.
 Socialcenter Christianshavn:
Mængden af ubesvaret post  

 pr. 10. april 2000 var 168 stykker.
Den gennemsnitlige tid, som disse har  

 henligget er 35, 7 dage.
Der var 6 ubesvarede klager  

 fra borgere i afgørelsessager.
Den gennemsnitlige ubesvarede tid er 33 dage.  

 Den ældste er fra 1. november 1999.
 Socialcenter Sundby Syd:
Service-team Voksen-team Børnefamilie-team Tekn./adm.
Team I alt Ubesv. post 1179 790 119 51 2139 Gns. antal dage 77,1 57,6 29,8 89,8 Service-team Voksen-team Børnefamili-eteam Tekn./adm.
Team I alt Ubesv. klager 36 20 0 0 56 Gns. antal dage 115 126 0 0 241 En enkelt klagesag har været  

 under løbende behandling siden modtagelsen.
Der har været 24 kontakter, som  

 har  

 kompliceret sagen, idet der har været fremkommet modstridende  

 lægeerklæringer.  

 Remonstrationen burde være sendt i maj 1999, men blev glemt, da sagen blev  

 forelagt Pensionsteamet.
Remonstrationen afsendes senest i uge 16.
 Socialcenter Brønshøj-Husum:
Mængden af ubesvaret post  

 pr. 10. april 2000 i var 2.805 stykker ubesvaret post.
Heraf var kun 10%  

 ældre  

 end en måned.
Af de 2.805 stykker post er det centrets vurdering, at under  

 800  

 er fra borgere.
Mængden af ubesvaret klager  

 fra borgerne er pr. 10. april 2000 115 stk.
Sagsbehandlingstiden for disse er  

 ca. 11 uger.
Det bemærkes, at et større antal af klagerne remonstreres og  

 omgøres umiddelbart på centret på under 4 uger.
Den ældste klage er fra  

 september 1999.
 Socialcenter Vesterbro:
 I Serviceteamet er der pr.  

 10. april 2000 i alt 3570 stykker ubesvaret post, som gennemsnitligt har  

 henligget i 55 dage.
Serviceteamet Antal Henligget i gennemsnit i  

 dage Klagesager 20 37 Den ældste klage er fra 30.  

 december 1999.
 Vedrørende de ældste  

 boligstøttesager vil disse være færdigekspederet senest 11. maj 2000. §  

 28-sagerne er færdigekspederet inden 1. maj 2000. Klagesagerne vedrørende  

 boligstøtte er ekspederet inden påske.
Voksenteam Antal Henligget i gennemsnit i  

 dage Antal 216 29 Den ældste er fra uge 49 i  

 1999.
Voksenteam Antal Henligget i gennemsnit i  

 dage Klagesager 6 101 Herudover er der en  

 pensionssag fra 1998.
 Der er straks taget fat i de  

 ældste sager, og på klagesagsområdet er samtlige sager under afklaring.
 I  

  

 Børnefamilieteamet  

  

 er der ingen klagesager.
Tekn./adm.
Team Antal Henligget i gennemsnit i  

 dage Klagesager 2 66 Den ældste er fra 31. januar  

 2000.
 Socialcenter Amagerbro:
 Pr. 10. april 2000 henligger  

 i alt 1.391 stykker ubesvaret post.
54% af denne er modtaget  

 inden for den seneste måned.
I gennemsnit har henvendelserne henligget  

 ubesvaret i 50 dage.
I forhold til  

 remonstrationssagerne kan det oplyses, at der aktuel foreligger 37 sager, der  

 har henstået ubesvaret i gennemsnit 2,5 måneder.
Den ældste er fra oktober  

 1999. Jeg modtog i løbet af 1999  

 og 2000 en række klager fra borgere i Københavns Kommune som har klaget over  

 hovedsagelig sagsbehandlingstiden på forskellige københavnske socialcentre.  

 Her  

 følger en kort gennemgang af de sager som jeg særligt har noteret mig:
Vedr.
A Den 7. april 2000 afgav jeg  

 min udtalelse i anledning af en klage fra Københavns Retshjælp over den tid  

 som  

 Københavns Kommune, Socialcentret Nørrebro, havde anvendt i forbindelse med  

 genvurderingen af kommunens afslag på førtidspension.
Der gik mere end seks  

 måneder fra retshjælpen klagede over afgørelsen til kommunen sendte sagen til  

 det sociale nævn.
Jeg anså kommunens sagsbehandlingstid for at være meget  

 kritisabel.
Borgmester Winnie Larsen-Jensen havde i sin udtalelse til mig  

 anført at behandlingen af denne sag havde været særdeles uheldig.
Kommunen  

 anså  

 det især for kritisabelt at klageskrivelse, rykkerskrivelse og  

 høringsskrivelse  

 oversås i 5 måneder, at de involverede parter ikke orienteredes, at  

 remonstrationsfristen på 4 uger på ny blev overskredet hvis den regnedes fra  

 det tidspunkt sagen blev genopdaget, og at klient/partsrepræsentanten  

 (retshjælpen) på ny ikke blev orienteret.
Borgmesteren beklagede meget  

 forløbet  

 over for de implicerede parter, og jeg erklærede mig enig i at forløbet havde  

 været meget beklageligt.
Vedr.
B C klagede den 4. maj 1999 på  

 borgerens vegne til mig over sagsbehandlingstiden fordi Socialcenter Vanløse  

 endnu ikke havde videresendt hendes klage over socialcentrets afslag på  

 førtidspension til det sociale nævn.
Borgeren fik afslag den 6. juli 1998.  

 Kommunen foretog i forbindelse med remonstrationen en række yderligere  

 sagsbehandlingsskridt, bl.a. ved at indhente yderligere lægelige oplysninger.  

 Jeg henviste i et brev til C til Den Sociale Ankestyrelses Klagevejledning på  

 det sociale område (1998) hvorefter en helt uforholdsmæssig lang  

 sagsbehandlingstid vil kunne sidestilles med et afslag, med den virkning at  

 klageinstansen kan behandle sagen.
Endvidere kan klageinstanserne behandle en  

 klage over at en klagefrist der er fastsat i loven, er overskredet.
Jeg  

 sendte  

 klagen til det sociale nævn som en anmodning fra borgeren om at nævnet  

 behandlede klagen over kommunens afslag på førtidspension.
Jeg underrettede  

 borgmesteren  

 om sagen og oplyste at jeg havde besluttet at afvente nævnets behandling af  

 sagen før jeg tog stilling til om jeg ville iværksætte en egentlig  

 ombudsmandsundersøgelse i sagen.
Vedr.
D Den 7. april 2000 afgav jeg  

 min udtalelse i anledning af en klage over den tid som Københavns Kommune,  

 Socialcenter Vanløse, havde anvendt i forbindelse med genvurderingen af  

 kommunens afslag på førtidspension.
Der gik mere end tre år og seks måneder  

 fra  

 borgeren klagede over afgørelsen til det sociale nævn kunne behandle sagen.  

 Jeg  

 anså kommunens sagsbehandlingstid for at være overordentlig kritisabel.
Jeg  

 understregede at en klageprocedure hvorefter klagen skal indgives til den  

 myndighed der har truffet afgørelse i sagen, forudsætter at sagerne bliver  

 videresendt til det sociale (anke)nævn.
Det må således anses for et alvorligt  

 angreb på borgernes retssikkerhed hvis en klageordning kan gøres illusorisk  

 ved  

 at klager over afgørelser der bliver indgivet i overensstemmelse med den  

 fastsatte klageprocedure, aldrig eller med meget betydelig forsinkelse  

 videreekspederes til klagemyndigheden.
Jeg betragtede derfor denne sag med  

 stor  

 alvor.
Denne sag gav anledning til at jeg rejste nogle generelle spørgsmål  

 over  

 for borgmesteren som jeg har redegjort for ovenfor.
Vedr.
E Borgmester Winnie  

 Larsen-Jensen har i en udtalelse i anledning af en klage over  

 sagsbehandlingstiden i Lokalcenter Sundby Syd udtalt til mig at  

 sagsbehandlingstiden i perioden fra oktober 1999 til april 2000 har været  

 helt  

 utilfredsstillende hvilket lokalcenterchefen har beklaget over for borgeren  

 og  

 borgerens advokat.
Borgmesteren har tilsluttet sig denne beklagelse.
Det har  

 ikke været muligt at finde en fornuftig forklaring på forløbet i denne  

 periode.
Vedr.
F Borgmester Winnie  

 Larsen-Jensen har i anledning af en klage til mig over sagsbehandlingstiden i  

 en sag der vedrørte både ydelser efter lov om aktiv socialpolitik og lov om  

 dagpenge ved sygdom og fødsel, bl.a. oplyst:
Centret [lokalcenter  

 Bispebjerg  min tilføjelse] medgiver at behandlingstiden på  

 ansøgningerne om  

 enkeltydelser har været for lang, samt at det er uacceptabelt, at brevene fra  

 november 1999 ikke blev besvaret.
Der burde også i denne del af sagen være  

 givet (F) orientering om, at sagsbehandlingen trak ud og hvorfor.
Centret har ikke fastsat en  

 ekspeditionstid på 3 måneder for ansøgninger om enkeltydelser, og personalet  

 har ikke været instrueret om at give en sådan information om en generel  

 ventetid.
Det er dog korrekt, at der omkring ansøgningstidspunktet rent  

 faktisk  

 var en ophobning af denne type ansøgninger, som bevirkede at uhensigtsmæssig  

 ventetid kunne forekomme.
Sammenfattende erkender  

 lokalcenter Bispebjerg, at behandlingen af (F)s henvendelser har taget  

 for  

 lang tid, og at der ikke er givet behørig underretning om sagens forløb.  

 Centret beklager og vil fremover varetage (F)s henvendelser hurtigt og  

 grundigt, så der ikke opstår fremtidige misforståelser eller urimelige  

 forsinkelser.
Sagen må ses som en udløber af de problemer med postrestancer  

 og  

 lang ekspeditionstid, som centret havde i 1999 på kontanthjælpsområdet.
Jeg kan tilslutte mig  

 lokalcenter Bispebjergs konklusion og skal beklage sagens konkrete  

 forløb. Vedr.
G Borgerens advokat klagede  

 den 3. maj 2000 til mig over at hans klient blev udsat for en  

 inddrivelsesforretning af pantefogden selv om advokaten den 22. oktober 1999  

 havde klaget over kommunens afgørelse om at tilbagebetale 112.656 kr. som var  

 modtaget som kontanthjælp.
I et brev af 11. maj 2000 til borgerens advokat  

 beklagede centerchefen for Lokalcenter Nørrebro meget den langsommelige  

 sagsbehandling.
Den 18. maj 2000 sendte lokalcentret klagen videre til det  

 sociale nævn.
Jeg underrettede borgmester Winnie Larsen-Jensen om sagen i  

 forbindelse med at jeg afsluttede min behandling af klagen.
Jeg afsluttede  

 behandlingen  

 under hensyn til at kommunen ville fremskynde sagens behandling og den  

 eventuelle videresendelse til det sociale nævn mest mulig  man ville  

 bestræbe  

 sig på at få sagen færdigbehandlet inden for to uger.
Vedr.
H Borgeren klagede den 9. maj  

 2000 til mig bl.a. over kommunens sagsbehandlingstid i forbindelse med en  

 anmodning om aktindsigt.
Jeg oversendte klagen til borgmester Winnie  

 Larsen-Jensen.
I et brev af 6. juni 2000 fra Lokalcentret Vesterbro til  

 borgeren oplyste lokalcentret at der i et vist omfang havde været tale om  

 lange  

 sagsbehandlingstider.
Lokalcenterchefen tilsluttede sig en tidligere  

 beklagelse  

 som sagsbehandleren havde givet borgeren.
Borgmesteren sendte mig den 9. juni  

 2000 kopi af lokalcentrets breve til borgeren.
Vedr.
I Borgeren klagede den 11. maj  

 2000 over at Socialcenter Vesterbro endnu ikke havde udbetalt et beløb som  

 han  

 efter det oplyste havde til gode.
Jeg sendte klagen til borgmester Winnie  

 Larsen-Jensen.
Den 14. juni 2000 meddelte kommunen mig at Lokalcentret  

 Vanløse  

 havde beklaget forløbet i forbindelse med pågældendes flytning fra distrikt  

 Vesterbro.
Vedr.
J Borgeren klagede den 16.  

 november 1998 til kommunen over opgørelsen af et tilbagebetalingspligtigt  

 beløb.
Efter henvendelse til ombudsmanden den 3. maj 2000 blev klagen  

 besvaret  

 den 26. maj 2000. Ved besvarelsen skrev Lokalcentret Vesterbro at det ikke  

 var  

 første gang borgerens sag havde været underlagt en meget langvarig behandling  

 hvorfor lokalcentret understregede at sagsbehandlingstiden beklagedes dybt.  

 Den  

 4. juli 2000 bad jeg kommunen om at oplyse mig om årsagen til at borgerens  

 brev  

 forblev ubesvaret i 1½ år.
Jeg ville bruge denne oplysning i mine  

 overvejelser  

 om hvorvidt jeg skulle tage sagen op af egen drift.
Vedr.
K og L Borgmester Winnie  

 Larsen-Jensen har i en udtalelse af 7. juli 2000 i anledning af en klage over  

 sagsbehandlingstiden i forbindelse med en tilsynssag oplyst at lokalcentret  

 har  

 erkendt og beklaget at der er gået for lang tid med behandlingen af sagen  

 uden  

 at der er opnået et resultat.
Borgmesteren beklagede at der var gået så lang  

 tid i forbindelse med at få løst nogle procedurespørgsmål.
Hun har den 26.  

 september 2000 underrettet mig om at kommunen afslutter undersøgelsen i  

 sagen.
Vedr.
M Den 3. juli 2000 bad jeg  

 kommunen om en udtalelse i anledning af en klage over manglende svar på  

 refusionsanmodninger vedrørende studiemateriale dateret henholdsvis den 31.  

 januar 2000, 20. februar 2000 og 11. juni 2000. Sagen vedrørte Socialcentret  

 Brønshøj-Husum.
Borgmester Winnie Larsen-Jensen udtalte den 11. august 2000  

 at  

 det med udgangspunkt i datolisten over de foretagne ekspeditioner kunne  

 konstateres at sagsbehandlingen havde varet i et længere tidsrum end sagens  

 grundlag og omfang kunne begrunde.
Hun fandt derfor at sagsbehandlingen havde  

 taget for lang tid hvilket hun beklagede.
Vedr.
N Borgeren søgte den 6.  

 november 1997 om støtte til køb af en bil.
Den 7. januar 1999 traf Københavns  

 Kommune, Socialcentret Bispebjerg, afgørelse.
Den 13. juni 2000 klagede  

 borgeren til mig over sagsbehandlingstiden både i kommunen og i det sociale  

 nævn.
Borgmester Winnie Larsen-Jensen har i en udtalelse af 12. juli 2000  

 udtalt at det under hensyn til en effektiv sagsbehandling i forvaltningen  

 naturligvis er urimeligt og meget beklageligt at sagsbehandlingstiden har  

 været  

 så lang.
En af forklaringerne på den lange sagsbehandlingstid er at det til  

 brug for sagens behandling blev fundet nødvendigt at der blev foretaget en  

 speciallægeundersøgelse af ansøgeren.
Ligeledes blev der efter aftale med  

 borgeren indhentet flere oplysninger i sagen et par gange i forløbet.
Dette  

 ændrer imidlertid ikke på det faktum at der har været tale om en lang  

 sagsbehandlingstid hvilket borgmesteren på familie- og  

 arbejdsmarkedsforvaltningens vegne beklager.
Vedr.
O Jeg bad den 7. september 2000  

 Københavns Kommune, att. borgmesteren, om en udtalelse i anledning af en  

 klage  

 fra en bror til en handicappet vedrørende den tid der indtil nu er anvendt  

 til  

 behandlingen af ansøgninger om ydelser efter serviceloven.
Borgmester Winnie  

 Larsen-Jensen har den 16. oktober 2000 oplyst at der er truffet afgørelse i  

 sagerne.
Hun har beklaget den lange sagsbehandlingstid.
Vedr.
P Borgeren klagede den 10.  

 september 2000 over at han i perioden maj  august 2000 ved flere breve  

 har  

 rettet henvendelse til Handicapcentret, Lærkevej 3, København, og familie- og  

 arbejdsmarkedsforvaltningen.
Jeg opfattede borgerens breve således at han  

 endnu  

 ikke har modtaget svar på disse henvendelser.
Jeg bad den 6. oktober 2000  

 borgmester Winnie Larsen-Jensen om en  

 udtalelse, men har endnu ikke modtaget udtalelsen.
Ombudsmandens udtalelse Sammenfatning på baggrund af de konkrete klager jeg har behandlet, og  

 på baggrund af de af kommunen oplyste sagsrestancer Som det fremgår, har jeg iværksat en nærmere sagsbehandling i anledning af 14  

 klager som jeg har modtaget fra borgere i Københavns Kommune i anledning af  

 sagsbehandlingstiden på de københavnske socialcentre.
Heraf har jeg modtaget  

 de 11 klager i år.
Selv om jeg allerede i marts 1999 første gang rejste det  

 generelle spørgsmål om sagsbehandlingstiden på de københavnske socialcentre,  

 har dette altså ikke resulteret i at antallet af klagesager som jeg modtager  

 i den anledning, er reduceret  tværtimod.
Jeg har endvidere noteret mig  

 at det ikke har været et enkelt eller nogle få socialcentre som har givet  

 anledning til klager til mig, men at en række socialcentre er involveret.
 Efter min opfattelse tyder denne række af konkrete klagesager som giver  

 anledning til at kommunen i større eller mindre omfang må beklage  

 sagsbehandlingstiden, på at kommunen har store  

 problemer med at få afviklet sagsrestancerne.
 Dette skal sammenholdes med  

 de opgørelser af sagsrestancerne som kommunens socialcentre har foretaget pr.  

 10. april 2000. Ved opgørelsen har forvaltningen ikke sammenholdt de af  

 forvaltningen  

 udmeldte sagsbehandlingstider på de enkelte afgørelsers områder med den  

 sagsbehandlingstid der fremgår af restanceopgørelsen.
For så vidt angår  

 sagsbehandlingstiden ved behandling af klagesager, kan det imidlertid  

 umiddelbart konstateres at den sagsbehandlingstid på 4 uger som er forudsat i  

 bekendtgørelse om retssikkerhed og administration på det sociale område for  

 kommunens genvurdering af sagen, i et meget betydeligt antal sager ikke  

 overholdes og faktisk overskrides med ganske lang tid  i nogle tilfælde  

 i  

 ganske uacceptabelt lang tid.
Dette afspejles også af at de klagesager som  

 jeg  

 har modtaget, for en betydelig dels vedkommende netop vedrører klagesager som  

 først er blevet videresendt til det sociale nævn efter meget lang tid.
Sagsstyring, herunder restancekontrol Som det fremgår af min  

 sagsgennemgang ovenfor, spurgte jeg den 7. april 2000 borgmester Winnie  

 Larsen-Jensen om hvilken sagsstyring kommunen har etableret, herunder om  

 kommunen har en egentlig restancekontrol, dvs. løbende kontrollerer at  

 henvendelser til kommunens socialcentre bliver besvaret.
Som svar oplyste borgmester  

 Winnie Larsen-Jensen at der i det nuværende elektroniske  

 sagsbehandlingssystem  

 er etableret en restancekontrol.
Som jeg forstår hendes brev, kan der via  

 systemet bestilles lister over både aktive (verserende) sager og passive  

 (afsluttede) sager til brug for restancekontrol.
Der er ingen generel  

 restancekontrol på centrene.
Nogle centre anvender systemets muligheder for  

 restancekontrol mens andre løbende følger og overvåger produktionen af  

 ydelser  

 i det enkelte team.
Som jeg forstår udtalelsen,  

 er det restancesystem som nogle af kommunens socialcentre benytter sig af,  

 knyttet til journalsystemet.
Under forudsætning af at enhver henvendelse  

 indjournaliseres i forbindelse med at socialcentrene modtager den, kunne et  

 sådant system indebære en mulighed for at identificere eventuelle ubesvarede  

 henvendelser uden at man behøver at være i besiddelse af den konkrete sag.  

 Dette kan hjælpe den enkelte medarbejder/det enkelte kontor/afdeling med  

 uafhængig af selve den fysiske sag at kontrollere om der er  

 sager/henvendelser  

 der henligger uekspederet.
Det fremgår af borgmesterens  

 brev af 3. maj 2000 at familie- og arbejdsmarkedsforvaltningen har iværksat  

 udbudet af et elektronisk sagsbehandlings- og dokumenthåndteringssystem som  

 skal give en hurtigere og mere sikker og effektiv sagsbehandling.
Det fremgår  

 ikke af det hun skriver hvilke fordele der vil være forbundet med det nye  

 system, herunder om der er forbundet en restancekontrol med systemet,  

 hvorledes  

 systemet ajourføres i forhold til indføring af nye henvendelser i systemet,  

 og  

 om det vil blive en pligt for de enkelte socialcentre at gøre brug af  

 systemets  

 eventuelle faciliteter med hensyn til restancekontrol.
I den forbindelse bemærker  

 jeg at det ikke står mig klart hvorledes en organisation der modtager et  

 årligt  

 antal henvendelser i størrelsesordenen 800.000-1.000.000, kan holde styr på  

 om  

 den sagsbehandling som den enkelte henvendelse måtte afføde, også reelt  

 bliver  

 udført, uden at organisationen støtter sig til et restancesystem.
Dette  

 gælder  

 også selv om ikke alle henvendelser, herunder telefoniske og personlige,  

 altid  

 behøver at give anledning til journalisering.
Undervisning I borgmester Winnie  

 Larsen-Jensens udtalelse af 3. maj 2000 har hun oplyst at familie- og  

 arbejdsmarkedsforvaltningen har et ønske om at opnå en mere effektiv og mere  

 brugervenlig betjening af borgerne, en mere effektiv håndtering af  

 organisatoriske sager samt en bedre styring af sagsforløb og  

 sagsbehandlingstider.  

 Der er undervist i forvaltningsloven, retssikkerhedsloven, andre dele af  

 socialreformen, pensionsloven mm.
Som jeg forstår borgmesterens udtalelse af  

 3.  

 maj 2000, har forvaltningen valgt at lade undervisningen i visse enkle fælles  

 retningslinier for den lokale sagsbehandling af klagesager indgå i den  

 løbende  

 undervisning i retssikkerhedsloven og forvaltningsloven.
Jeg kan kun tilslutte mig  

 betydningen af at der i en organisation som Københavns Kommune via  

 undervisning  

 sikres et højt fagligt niveau blandt de ansatte, og at kendskabet til de  

 gældende retsregler på det sociale område hele tiden ajourføres.
Endvidere er  

 det af afgørende betydning at kommunens medarbejdere er bekendt med  

 eventuelle  

 frister fastsat i love eller andre bestemmelser hvis sådanne tidsfrister skal  

 overholdes.
Imidlertid mener jeg det er  

 særdeles tvivlsomt om undervisning af den nævnte art i sig selv medvirker til  

 at fremme afviklingen af et større antal sager end det antal som den enkelte  

 medarbejder forud for undervisningen var i stand til at behandle.
Jeg mener  

 således ikke at en sådan undervisning i sig selv medvirker til at nedbringe  

 restancerne og sagsbehandlingstiden.
Sammenfatning På baggrund af de konkrete  

 klagesager jeg har modtaget, og Københavns Kommunes egne restanceopgørelser,  

 tegner der sig et samlet billede af restancesituationen på de københavnske  

 socialcentre som giver mig anledning til alvorlig bekymring.
Senere  

 oplysninger  

 som jeg har modtaget, bestyrker indtrykket.
Selv om jeg rejste den generelle  

 sag  

 om sagsbehandlingstiden på de københavnske socialcentre over for Københavns  

 Kommune allerede i marts måned 1999, modtager jeg stadig et ikke ubetydeligt  

 antal klager over netop sagsbehandlingstiden på de københavnske socialcentre.
 Jeg har gjort borgmester  

 Winnie Larsen-Jensen bekendt med min opfattelse.
 Fra dagspressen er jeg  

 blevet bekendt med at Borgerrepræsentationen i Københavns Kommune i budgettet  

 for 2001 har afsat en pulje på 20 mio. kr. til opnormering i kommunens  

 lokalcentre.
 Uanset denne oplysning har  

 jeg besluttet at underrette Borgerrepræsentationen i Københavns Kommune,  

 socialministeren, indenrigsministeren, Folketingets Retsudvalg, Folketingets  

 Socialudvalg og Folketingets Kommunaludvalg om sagen.
 Jeg har bedt  

 Borgerrepræsentationen, socialministeren og indenrigsministeren om at  

 underrette mig om hvad de eventuelt vil foretage sig i sagen.
