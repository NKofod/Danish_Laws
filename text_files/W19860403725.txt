Fundet, efter en samlet vurdering, at opfyldelse af et omfattende og  

 på visse punkter upræcist påbud på et tidspunkt, hvor nedrivning overvejes,  

 ikke burde gennemføres.
Endvidere fundet, at et påbud skal have et så bestemt  

 og præcist indhold, at det er klart for modtageren, hvilke arbejder, der  

 kræves udført.
 I skrivelse af 30. januar 1986 meddelte Byggestyrelsen, at Havnevæsenets  

 klage af 30. november 1985 over magistratens afgørelse blev sendt til  

 magistraten til udtalelse.
 Magistraten har herefter i skrivelse af 10. marts 1986 fastholdt det i  

 skrivelse af 8. november 1985 meddelte påbud i henhold til byggelovens § 14,  

 stk. 1. I magistratens svar anføres det bl.a.:
 »Da det omhandlede projekt om etablering af et stort center m.m. på  

 Østmolen blev præsenteret for offentligheden, blev det bl.a. som argument for  

 projektet fremhævet, at de eksisterende pakhuse var så forfaldne, at de ikke  

 stod til at redde.
 Da eksisterende bygninger imidlertid altid skal vedligeholdes, så de  

 opfylder byggelovens krav, finder magistraten ikke, at der som særskilt  

 argument for bygningers nedrivning bør kunne fremføres, at disse bygninger -  

 som følge af lang tids vanrøgt - er så forfaldne, at der ikke er andre  

 muligheder end nedrivning.
 En almindelig anerkendelse af et sådant synspunkt ville indebære, at  

 grundejere i mange tilfælde bevidst ville undlade at vedligeholde deres  

 ejendomme lovmæssigt i deres bestræbelser på at opnå uretmæssige fordele af  

 forskellig art.
 I nærværende sag finder magistraten, at pakhusene stadig kan reddes,  

 såfremt det afgivne påbud efterkommes.
Med hensyn til manglerne skønnes disse at være af en sådan karakter, at de  

 er påtaleværdige efter lovens § 14, stk. 1, 1. punktum.
Man har således ikke  

 lagt spørgsmålet om pakhusenes sømmelige stand i forhold til deres  

 beliggenhed til grund for påbuddet.
Med henvisning til ovenstående må magistraten derfor fastholde, at det  

 meddelte påbud har været lovligt, samt at de af havnevæsenet fremførte  

 argumenter ikke kan anfægte påbudets lovlighed.« Til orientering vedlægges en kopi af magistratens svar.
 I klagen til Byggestyrelsen anføres det bl.a., at byggelovens § 14 ikke  

 kan berettige det meddelte påbud.
Det gøres gældende, at de omhandlede pakhuse ligger inden for et afspærret  

 område og er ubeboede.
Det oplyses, at det ene af pakhusene midlertidigt  

 anvendes af Københavns kommune i forbindelse med et beskæftigelsesprojekt.  

 Det anføres videre, at pakhusene ligger i en rimelig afstand fra trafikerede  

 arealer.
 Det gøres endvidere gældende, at der for tiden er et lokalplanforslag  

 under udarbejdelse med henblik på etablering af et kongres- og hotelcenter  

 mm. på Østmolen, og at lokalplanforslaget forudsætter, at de omhandlede  

 pakhuse nedrives.
I byggestyrelsens skrivelse af 30. januar 1985 tog man forbehold med  

 hensyn til, om klagen kunne tages op til behandling, idet magistratens  

 afgørelser efter byggelovens § 23 kun kan påklages til byggestyrelsen, hvis  

 afgørelsen omfatter spørgsmål om forståelse af byggeloven eller en  

 bestemmelse fastsat i medfør af denne lov.
Påklage kan endvidere tillades,  

 hvis afgørelsen efter byggestyrelsens vurdering har almindelig interesse  

 eller videregående betydelige følger for klageren.
 I den anledning skal man meddele, at Byggestyrelsen har taget klagen op  

 til behandling efter byggelovens § 23, stk. 1, 1. og 2. pkt.
 Da påbudet af 8. november 1985 henviser til byggelovens § 17 og der  

 iøvrigt ikke af magistraten er anført oplysninger om, at de påtalte mangler  

 skulle være fareforvoldende, har Byggestyrelsen lagt til grund, at  

 magistraten ikke finder, der er tale om fareforvoldende mangler ved  

 ejendommen.
Det fremgår af magistratens påbud, at påbudet om udbedring af ialt 33  

 vedligeholdsmæssige mangler er meddelt i henhold til byggelovens § 14, stk.  

 1. I magistratens udtalelse af 10. marts 1986 er der nærmere redegjort for,  

 at man skønner, at manglerne er påtaleværdige efter lovens § 14, stk. 1. 1.  

 punktum.
Byggestyrelsen finder, at det burde have fremgået af påbudet, om  

 dette er meddelt i henhold til § 14, stk. 1, 1. punktum eller 2. punktum.
 Det er endvidere Byggestyrelsens opfattelse, at påbud efter byggeloven,  

 der pålægger en forpligtelse, skal have et så bestemt og præcist indhold, at  

 det umiddelbart er klart for modtageren, hvilke arbejder, der kræves udført.  

 Det er således efter Byggestyrelsens opfattelse ikke tilstrækkeligt at angive  

 »»ødelagte vinduer«.
 Byggestyrelsen finder, at påbudet for så vidt angår flere af de anførte 33  

 forhold har en så ubestemt og upræcis karakter, at der kan opstå tvivl om,  

 hvorledes påbudet skal efterkommes.
Byggestyrelsen har ved bedømmelsen af, om byggelovens § 14, stk. 1, 1.  

 punktum kan anvendes i nærværende sag fundet, at der bør lægges betydelig  

 vægt på de specielle forhold vedrørende pakhusenes placering og benyttelse.  

 Der er tale om en bebyggelse, som i længere tid har været afspærret, således  

 at offentligheden ikke har adgang til pakhusene.
Pakhusene har stået  

 ubenyttet i en længere årrække, bortset fra at en del af et af pakhusene  

 midlertidigt anvendes af Københavns kommune i forbindelse med et  

 beskæftigelsesprojekt: en anvendelse, som efter det oplyste ikke har givet  

 kommunen anledning til betænkeligheder.
Byggestyrelsen finder også at måtte lægge vægt på, at pakhusenes  

 fremtidige anvendelse er uafklaret.
Efter det oplyste, overvejer kommunen for  

 tiden udarbejdelse af et lokalplanforslag, der indebærer en nedrivning af  

 pakhusene med henblik på etablering af et kongres- og hotelcenter m.m. på  

 arealet Efter en samlet vurdering finder Byggestyrelsen, at en opfyldelse af det  

 særdeles omfattende og på en række punkter meget upræcise påbud på et  

 tidspunkt, hvor nedrivning overvejes, vil have betydelige økonomiske følger  

 for klageren og Byggestyrelsen har på denne baggrund besluttet at pålægge  

 magistraten at ophæve påbudet af 8. november 1985.' Byggestyrelsen pålægger under henvisning til ovennævnte magistraten at  

 ophæve påbudet af 8. november 1985.
Der henvises til j.nr.
FH 1071.
