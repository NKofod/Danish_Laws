 Ved en abonneret privatledning (apl) forstås i dette cirkulære en  

 elektrisk transmissionsvej, som er fast etableret mellem to terminalpunkter  

 via teleadministrationernes anlæg og udlejet af en af teleadministrationerne.
 Ved et terminaludstyr forstås i dette cirkulære et udstyr, som på de af  

 teleadministrationerne fastsatte vilkår tilsluttes en apl.
 Ved en abonnent forstås i dette cirkulære en fysisk eller juridisk person,  

 som lejer en apl.
 Teleadministrationerne er i dette cirkulære en sammenfattende betegnelse  

 for:
Kjøbenhavns Telefon Aktieselskab (KTAS) Jydsk Telefon-Aktieselskab (JTAS) Fyns kommunale Telefonselskab (FkT) Post- og Telegrafvæsenet (P og T).
Et udstyr må kun tilsluttes en apl, hvis det af teleadministrationerne er  

 godkendt som terminaludstyr.
En sådan godkendelse kan gives enten for et  

 enkelt udstyr eller som en typegodkendelse på følgende betingelser:
 1. Udstyret skal opfylde de tekniske krav i  

 Telefontilsynets Cirkulære nr. 12A i det omfang disse krav vedrører  

 egenskaber og forhold ved det pågældende udstyr.
 2. Til vurdering for godkendelse skal  

 teleadministrationerne have beskrivelse, strømskema og specifikation af  

 udstyret.
 Beskrivelsen skal kort forklare udstyrets funktioner, og af strømskema og  

 specifikation skal det klart fremgå, at alle de i Telefontilsynets Cirkulære  

 nr. 12A anførte tekniske krav, som vedrører udstyret, er opfyldt.
 Hvis det af teleadministrationerne skønnes nødvendigt, skal udstyret  

 stilles til rådighed for en nærmere undersøgelse hos teleadministrationerne.
 For udstyr, som ønskes typegodkendt som terminaludstyr, skal der til  

 teleadministrationerne leveres yderligere indtil 10 eksemplarer af nævnte  

 dokumentation, såfremt typegodkendelse meddeles.
 3. Udstyret skal være D-mærket eller registreres hos  

 DEMKO i overensstemmelse med danske love og bestemmelser.
 Udstyr, som ønskes typegodkendt som terminaludstyr, skal være mærket  

 tydeligt med fabrikat, typebetegnelse og fabrikationsnummer.
 4. Ethvert terminaludstyr skal med hensyn til  

 funktion, strømskema, komponenter og alle andre forhold nøje svare til, hvad  

 teleadministrationerne har godkendt.
Ændringer i godkendt terminaludstyr skal forelægges og godkendes af  

 teleadministrationerne.
For typegodkendt terminaludstyr kan ændringer efter  

 teleadministrationernes skøn medføre ny typebetegnelse.
 Såfremt der i et typegodkendt terminaludstyr konstateres ændringer, som  

 ikke er godkendt af teleadministrationerne, kan typegodkendelsen inddrages.
 5. Leverandøren af et terminaludstyr er forpligtet til  

 at give brugeren en klar og tydelig brugsanvisning for tilslutning og  

 anvendelse af terminaludstyret samt angive, hvor det i tilfælde af fejl kan  

 fås fejlrettet.
 6. Ved godkendelse af et udstyr som terminaludstyr  

 påtager teleadministrationerne sig intet ansvar for udstyrets funktion og  

 kvalitet, men sikrer sig alene i rimeligt omfang mod forstyrrelser og ulemper  

 for driften af teleadministrationernes anlæg.
 7. Dersom et terminaludstyr ved anvendelsen giver  

 anledning til forstyrrelser og ulemper for driften af teleadministrationernes  

 anlæg, kan (type)godkendelsen af terminaludstyret inddrages, indtil de  

 nødvendige ændringer er foretaget, og disse ændringer er godkendt af  

 teleadministrationerne.
 8. 0plysning om evt. afgifter for godkendelse fås fra  

 vedkommende teleadministration.
