Bekendtgørelse om ændring af bekendtgørelse om forbud mod adgang til og restriktioner for lokaler, lokaliteter, uddannelsesinstitutioner og krav om mundbind m.v., inden for folkekirken og trossamfund uden for folkekirken i forbindelse med håndtering af covid-19 § 1 I bekendtgørelse nr. 711 af 24. april 2021 om forbud mod adgang til og restriktioner for lokaler, lokaliteter, uddannelsesinstitutioner og krav om mundbind m.v., inden for folkekirken og trossamfund uden for folkekirken i forbindelse med håndtering af covid-19, som ændret ved bekendtgørelse nr. 810 af 5. maj 2021, foretages følgende ændringer:
 1. Bekendtgørelsens titel affattes således:
 »Bekendtgørelse om restriktioner for lokaler, lokaliteter, uddannelsesinstitutioner og krav om mundbind m.v. inden for folkekirken og trossamfund uden for folkekirken i forbindelse med håndtering af covid-19«.
 2. §§ 2 og 3 ophæves.
 3. I § 4, stk. 1, 1. pkt., ændres », som er omfattet af § 2, stk. 3 og § 3,« til: »på folkekirkens videregående uddannelser«.
 4. I § 4, stk. 2, nr. 3, ændres »180 dage gammelt.« til: »8 måneder gammelt, eller«.
 5. I § 4, stk. 2, indsættes som nr. 4:
 »4) har gennemført vaccinationsforløb mod covid-19, jf. stk. 7, eller«.
 6. I § 4, stk. 2, indsættes som nr. 5:
»5) har påbegyndt vaccinationsforløb mod covid-19, jf. stk. 8.« 7. I § 4 indsættes efter stk. 3 som nyt stykke:
»Stk. 4. Dokumentation for covid-19-test, jf. stk. 1, og for stk. 2, nr. 3-5, kan ske ved fremvisning af sundhedsmyndighedernes app »Coronapas«, hvor skærmen viser »Gyldigt i Danmark« kombineret med bevægelige elementer på skærmen eller ved verifikation i form af scanning af QR-koden i appen, hvor skærmen viser »Gyldigt i Danmark«.« Stk. 4 og 5 bliver herefter til stk. 5 og 6.
 8. § 4, stk. 4 og 5, der bliver stk. 5 og 6, affattes således:
 »Stk. 5. Dokumentation for covid-19-test, jf. stk. 1, og for stk. 2, nr. 3-5, kan foreligge både i papirformat og elektronisk.
Stk. 6. Det er en betingelse for, at folkekirkens videregående uddannelsesinstitutioner kan modtage en elev eller studerende, at institutionen gennemfører stikprøvevis kontrol af, at de elever og studerende, der fremmøder fysisk, opfylder betingelsen i stk. 1, medmindre de pågældende er undtaget efter stk. 2. Enhver fremmødt elev og studerende skal med henblik herpå til enhver tid og efter skolens eller institutionens anvisninger herom fremvise dokumentation for sin opfyldelse af betingelsen i stk. 1.« 9. I § 4 indsættes som stk. 7-9:
»Stk. 7. Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis.
Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.
 Stk. 8. Et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.
Stk. 9. Navnet på indehaveren af den i stk. 5 nævnte dokumentation skal svare til navnet på personens medbragte pas, kørekort, sundhedskort eller andet offentligt udstedt identitetskort. 1. pkt. gælder ikke for dokumentation efter stk. 4, samt i sundhedsmyndighedernes app »MinSundhed« med bevægelige elementer, der beskytter mod kopiering fra appen.« § 2 Bekendtgørelsen træder i kraft den 21. maj 2021.
