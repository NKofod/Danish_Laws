 I henhold til § 21, stk. 2, 3 og 4 i lov nr. 420 af 13. juni 1990 om  

 affaldsdepoter, som ændret ved lov nr. 213 af 28. april 1993 og § 24 i lov  

 nr. 214 af 28. april 1993, samt lov nr. 1111 af 21. december 1994 fastsættes:
 § 1.  Bekendtgørelsen omfatter forlængelse af  

 friamtsregulativ nr. 8 for Københavns Amt om delvis overførsel af  

 Miljøstyrelsens kompetence i sager vedrørende affaldsdepoter, der er godkendt  

 i henhold til frikommuneloven, og senest er forlænget i § 4, stk. 1, i lov  

 nr. 895 af 30. november 1993 om forlængelse af visse frikommuneforsøg m.v.
 Stk. 2.  Københavns Amt fortsætter frikommuneforsøget på  

 samme vilkår og forudsætninger, som ved Miljø- og Energiministeriets  

 godkendelse den 28. november 1991 af friamtsregulativ nr. 8 og Københavns  

 Amtsråds vedtagelse den 18. december 1991 af samme regulativ.
 § 2.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Bekendtgørelsen har virkning for de udgifter,  

 som Københavns Amt afholder i året 1995 og fremover, som led i forsøget.
