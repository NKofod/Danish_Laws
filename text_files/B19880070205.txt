 I medfør af §§ 13, 41, 43, 44 og 63 i lov nr. 310 af 6. juni 1973 om  

 levnedsmidler m.m. som ændret ved lov nr. 108 af 29. marts 1978 og lov nr.  

 250 af 23. maj 1984 fastsættes:
 § 1.  Salg, jf. levnedsmiddellovens § 5, og import af  

 tørrede figner, levnedsmidler med indhold af tørrede figner samt produkter  

 heraf er forbudt.
 § 2.  Salg og import af de i § 1 nævnte levnedsmidler  

 kan dog tillades af kommunalbestyrelsen, hvis importøren eller sælgeren over  

 for kommunalbestyrelsen dokumenterer, at levnedsmidlerne ikke indeholder  

 aflatoksin i påviselig mængde.
 § 3.  Tilsynet med overholdelsen af bekendtgørelsens  

 regler påhviler kommunalbestyrelsen, der kan lade tilsynet udøve gennem  

 vedkommende levnedsmiddelkontrolenhed.
 Stk. 2.  Afgørelser truffet i medfør af denne  

 bekendtgørelse kan påklages til Levnedsmiddelstyrelsen efter reglerne i  

 levnedsmiddellovens kapitel 10. Levnedsmiddelstyrelsens afgørelser er  

 endelige.
Stk. 3.  Levnedsmiddelstyrelsen kan dispensere fra  

 bestemmelsen i denne bekendtgørelse, herunder undtage bestemte levnedsmidler  

 fra bekendtgørelsens område.
Levnedsmiddelstyrelsen kan fastsætte særlige  

 vilkår herfor.
 Stk. 4.  Levnedsmiddelstyrelsen kan fastsætte regler og  

 træffe bestemmelse om gennemførelse af denne bekendtgørelse, herunder om  

 prøveudtagning og analysemetoder.
 § 4.  Overtrædelse af bestemmelserne i denne  

 bekendtgørelse eller afgørelse truffet i medfør heraf straffes med bøde eller  

 hæfte i henhold til levnedsmiddellovens § 63, stk. 2 og 3.
 § 5.  Bekendtgørelsen træder i kraft den 26. november  

 1988.
