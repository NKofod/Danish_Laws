Bekendtgørelse om ændring af bekendtgørelse om økologisk arealtilskud § 1 I bekendtgørelse nr. 80 af 28. januar 2015 om økologisk arealtilskud, som ændret ved bekendtgørelse nr. 930 af 28. juli 2015, bekendtgørelse nr. 90 af 28. januar 2016 og bekendtgørelse nr. 546 af 31. maj 2016, foretages følgende ændringer:
 1. Indledningen affattes således:
»I medfør af § 2, stk. 1 og 2, § 6, stk. 1 og 2, og § 9, stk. 4, i lov om Landdistriktsfonden, jf. lovbekendtgørelse nr. 766 af 19. juni 2017, fastsættes efter bemyndigelse i henhold til § 5, stk. 1, nr. 31, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:« 2. Overalt i bekendtgørelsen ændres »NaturErhvervstyrelsen« til: »Landbrugsstyrelsen« og »NaturErhvervstyrelsens« ændres til: »Landbrugsstyrelsens«.
 3. I § 2, nr. 19, ændres »litra b« til: »litra e«.
 4. I § 2 indsættes som nr. 21:
»21) § 3-areal: Areal, der er en beskyttet naturtype i medfør af § 3 i lov om naturbeskyttelse.« 5. § 4, stk. 1, nr. 1 og 2, affattes således:
»1) Ansøgningen skal indgives på et særligt skema, Fællesskema, der indgives efter bestemmelserne i bekendtgørelse om markblok og elektronisk Fællesskema eller senere bestemmelser, der måtte afløse de nævnte bestemmelser, jf. dog 2.-5. pkt.
Ansøgningen skal være modtaget i Landbrugsstyrelsen senest ved udløb af fristen for indgivelse af Fællesskema i det kalenderår, hvor tilsagnsperioden begynder.
Indtil udløb af fristen for indgivelse af ændringer til Fællesskema i det nævnte kalenderår kan der foretages ændringer af ansøgning om tilsagn om tilskud.
Der kan dog ikke foretages ændringer, der medfører, at det samlede indtegnede areal, der er omfattet af markering for henholdsvis ansøgning om tilsagn om basistilskud og ansøgning om tilsagn for det pågældende tillæg, overstiger det samlede indtegnede areal, der er omfattet af markering for de nævnte ansøgninger ved udløb af fristen for indgivelse af Fællesskema i det nævnte kalenderår.
Ved rettidig indgivelse af Fællesskema anses ansøgning for et areal, der er beliggende inden for en på Miljø- og Fødevareministeriets Internet Markkort indtegnet mark, der er markeret for ansøgning om tilsagn om tilskud, og som er registreret i det nævnte markkort som et areal, der ikke er støtteberettiget for arealbaserede direkte betalinger, uanset 2. pkt. som rettidigt modtaget, hvis a) arealet efterfølgende godkendes som støtteberettiget for arealbaserede direkte betalinger, b) ansøger efter godkendelse af arealet, jf. litra a, igen indsender Fællesskema, hvori der er ansøgt om tilsagn om tilskud for arealet, og c) Fællesskema er modtaget i Landbrugsstyrelsen senest den dag, hvor fristen for indgivelse af ændringer til Fællesskema udløber i det nævnte kalenderår.
2) Uanset nr. 1 kan ansøgning om tilsagn om frugt/bær-tillæg også indgives i de kalenderår, hvor 1.-4. tilsagnsår udløber.
Nr. 1 finder i øvrigt tilsvarende anvendelse for ansøgning om tilsagn om frugt/bær-tillæg, dog således at de i nr. 1 anførte frister gælder i forhold til det kalenderår, hvor ansøgningen indgives.
Tilsagn om frugt/bær-tillæg vil omfatte den del af tilsagnsperioden, der begynder den 1. september i det kalenderår, hvor ansøgningen er indgivet, jf. dog nr. 3.« 6. I § 9 indsættes som stk. 2:
 »Stk. 2. Tilsagn om tilskud for et areal for en tilsagnsperiode, der begynder den 1. september 2018 eller senere, er betinget af følgende:
 1) Arealet må ved tilsagnsperiodens begyndelse ikke indgå som projektareal i et projekt, for hvilket der er givet tilsagn om tilskud til projekt om etablering af minivådområde i medfør af lov om Landdistriktsfonden.
2) Arealet må den 1. november forud for tilsagnsperiodens begyndelse ikke være registreret som et § 3-areal på Danmarks Miljøportal.
Hvis ansøgning om tilsagn om tilskud indgives i 2018, og arealet den 1. november 2017 er registreret som et § 3-areal på Danmarks Miljøportal, kan Landbrugsstyrelsen uanset 1. pkt. give tilsagn om tilskud for arealet, hvis ansøger i Fællesskema har erklæret, at kommunen er anmodet om at ændre registreringen af § 3-arealer således, at arealet udgår af registreringen.
Tilsagn om tilskud for arealet er betinget af, at arealet den 1. november 2018 ikke er registreret som et § 3-areal på Danmarks Miljøportal.« 7. § 10, nr. 2, affattes således:
»2) at arealet forud for den omlægning til økologisk jordbrugsproduktion, der ansøges om tilsagn om omlægningstillæg til, har været drevet uden for autorisation til økologisk jordbrugsproduktion i en periode, der er på mindst 2 år, hvis tilsagnsperioden begynder før den 1. september 2018, og på mindst 5 år, hvis tilsagnsperioden begynder den 1. september 2018 eller senere.« 8. § 18, stk. 5, nr. 5, affattes således:
»5) Arealer, der i form af bræmmer er anmeldt som miljøfokusområder, jf. § 27 a.« 9. § 26, stk. 1, affattes således:
»Hvis et tilsagn bliver omfattet af revision i medfør af § 27 d, § 33 a, § 34 eller § 34 a,  kan tilsagnshaver indgive erklæring om, at revision af tilsagn ikke accepteres.
Erklæringen kan kun omfatte tilsagn, hvor et tilsagnsareal bliver omfattet af § 33 a, § 34 eller § 34 a for det tilsagnsår, som erklæringen vedrører, eller af § 27 d for det tilsagnsår, som erklæringen vedrører, og der for arealet ikke tidligere har været nedsættelse af tilskud i medfør af § 27 d.« 10. I § 26, stk. 4, indsættes som 6. og 7. pkt.:
»Erklæring i medfør af stk. 1 anses dog som rettidigt modtaget, hvis erklæringen er modtaget i Landbrugsstyrelsen senest 8 uger efter det tidspunkt, hvor den regulering, der medfører revision af tilsagn, har virkning fra.
Hvis de 8 uger udløber på en helligdag, en lørdag eller en søndag, udløber fristen den første arbejdsdag, der følger herefter.« 11. § 27 a affattes således:
»§ 27 a.
Uanset § 27, stk. 1, nedsættes det årlige tilskud for det pågældende tilsagnsår til 0 kr. pr. ha for arealer, der i form af bræmmer og landskabselementer i form af fortidsminder samt små søer og vandhuller omfattet af god landbrugs- og miljømæssig stand, jf. bekendtgørelse om krydsoverensstemmelse, er anmeldt som miljøfokusområder i Fællesskema for det kalenderår, hvor tilsagnsåret udløber.« 12. Efter § 27 c indsættes i kapitel 9:
»§ 27 d.  Uanset § 27, stk. 1, nedsættes det årlige basistilskud for det pågældende tilsagnsår til 55 kr. pr. ha, jf. revisionsklausulen, for arealer, for hvilke der efter tilsagnsperiodens begyndelse og med virkning inden for det pågældende tilsagnsår foreligger forpligtelse til at undlade brug af kemiske plantebeskyttelsesmidler eller forpligtelser, der i hovedsagen svarer hertil, som følge af pligt, der er pålagt i medfør af anden lovgivning.« 13. I § 33 a udgår », jf. lovbekendtgørelse nr. 1317 af 19. november 2015«.
 14. Efter § 33 a indsættes i kapitel 11:
»§ 34.  Tilsagn om tilskud bortfalder, jf. revisionsklausulen, for arealer, for hvilke der efter tilsagnsperiodens begyndelse og med virkning inden for det pågældende tilsagnsår foreligger forpligtelse til at opfylde betingelserne for økologisk jordbrugsproduktion eller forpligtelser, der i hovedsagen svarer hertil, som følge af pligt, der er pålagt i medfør af anden lovgivning.
Tilsagnet bortfalder med virkning fra begyndelsen af det pågældende tilsagnsår.
§ 34 a.
Tilsagn om tillæg for reduceret kvælstoftilførsel bortfalder, jf. revisionsklausulen, for arealer, for hvilke der efter tilsagnsperiodens begyndelse og med virkning inden for det pågældende tilsagnsår foreligger forbud mod tilførsel af gødning eller forbud, der i hovedsagen svarer hertil, eller forpligtelse til, at der på arealerne tilføres mindre end 100 kg udnyttet kvælstof pr. ha som følge af pligt, der er pålagt i medfør af anden lovgivning end reglerne i lov om jordbrugets anvendelse af gødning og om plantedække, regler udstedt i medfør af den nævnte lov og reglerne i bekendtgørelse om erhvervsmæssigt dyrehold, husdyrgødning, ensilage m.v.
Tilsagnet bortfalder med virkning fra begyndelsen af det pågældende tilsagnsår.« § 2 Stk. 1. Bekendtgørelsen træder i kraft den 1. januar 2018.
 Stk. 2. § 1, nr. 3, finder anvendelse ved behandling af anmodninger om udbetaling af tilskud, der er modtaget den 1. januar 2016 eller senere, jf. artikel 2 i Kommissionens delegerede forordning (EU) 2016/1393 af 4. maj 2016.
