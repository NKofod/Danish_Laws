Kendelse fra Pressenævnet i sag nr.  

 80/1996 Musikcafeen Fy & Bi har ved advokat Klaus Gad klaget  

 over, at TV 2/Østjylland har afslået at bringe et genmæle  

 i anledning af et indslag i udsendelsen "Sommerkryds" den 12. juli 1996.
 I udsendelsen skulle seerne gætte nogle ord ud fra  

 nogle spørgsmål der blev stillet i relation til nogle klip, der  

 tidligere var vist på TV 2/Østjylland.
 Indslaget, der vedrører klageren var  

 således:
 "Vært:Nu skal vi en tur ud i disko-natten.
Speak: I følge politi og Sundhedsmyndigheder er  

 salget af et billigt narkotisk stof, eksploderet i Østjylland.  

 Især i disko-miljøet.
Hvad kaldes stoffet? (Der bliver vist et klip, hvor nogle unge mennesker  

 går på en gade om aftenen.
Der klippes til et fast billede med  

 nogle små poser med hvidt pulver, der ligger på et magasin, med  

 teksten "NARKO NYT". Der klippes igen til nattebilledet, hvor der i ca. 2-3  

 sekunder panoreres ned over indgangspartiet til "Fy og Bi").
 Vært: Svaret, på 5 bogstaver, skal ind her  

 på tredje linje.
 Og så kigger vi..
 ....
(Spørgsmålene gentages senere meget kort, men  

 her bliver kun gadebilledet med unge mennesker der går og døren  

 vist, ikke skiltet med navnet på "Musikcafeen Fy og Bi")." Klageren har til støtte for klagen anført,  

 at det i indslaget antydes, at cafeen driver handel med rusmidler, herunder  

 speed, og at politiet har afvist rigtigheden af TV 2/Østjyllands  

 forsøg på at sammenkæde Musikcafeen Fy & Bi med handel  

 med speed.
 Klageren har endvidere anført, at tv-udsendelsen  

 har påført klageren væsentlige skadevirkninger, idet  

 udsendelsen er set af mange mennesker i lokalområdet.
 TV 2/Østjylland har over for klageren oplyst, at  

 billederne optaget om natten i Storegade, bl.a. et par sekunder, der viser Fy  

 & Bi's facade, blev vist som illustration af begrebet "det  

 østjyske diskomiljø".
 TV 2/Østjylland har videre anført, at  

 optagelserne er fra deres arkiv og hidrører fra en reportage, som  

 tidligere er produceret i samarbejde med Randers politis uropatrulje om et,  

 ifølge politiet, stigende problem i det østjyske  

 diskomiljø, nemlig handel med "speed".
 TV 2/Østjylland har endelig anført, at det  

 ikke har været hensigten at krænke cafeen, endsige at antyde, at  

 cafeen driver handel med rusmidler, herunder speed, samt at der i indslaget  

 hverken i tekst eller billeder er belæg for at opfatte indslaget  

 på denne måde.
Følgende nævnsmedlemmer har deltaget i sagens  

 behandling: Axel Kierkegaard, Bent A.
Koch, Ulrik Holmstrup og Preben  

 Sørensen.
 Pressenævnet udtaler:
Pressenævnet finder, at der bør udvises  

 varsomhed ved anvendelse af arkivbilleder, hvor der kan ske identifikation.
I  

 det foreliggende tilfælde forekommer der dog ikke i indslaget  

 oplysninger af faktisk karakter, der indebærer, at klager er berettiget  

 til genmæle efter medieansvarslovens regler.
 Afsagt den 26. september 1996.
