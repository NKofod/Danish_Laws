(Forældreorlov) I medfør af § 8, stk. 2, i lov nr. 467 af 24. juni 1992, som ændret ved lov nr. 180 af 14. april 1993 fastsættes:
Indledende bestemmelser § 1.  Ordningen om forældreorlovsydelse har til formål  

 at give beskæftigede lønmodtagere, selvstændige erhvervsdrivende og ledige  

 med børn i alderen 0-8 år mulighed for selv at passe egne børn i en periode  

 på mindst 13 uger og højst 52 uger.
Ordningen har endvidere til formål at  

 skabe jobrotation gennem besættelse af stillinger, der bliver ledige i  

 orlovsperioden.
 § 2.  Forældre kan få orlov til eet barn ad gangen.
 Stk. 2.  Såfremt barnet er mellem 0-2 år, kan barnet  

 ikke benytte offentligt dagtilbud i orlovsperioden.
 Stk. 3.  Er barnet mellem 3-8 år, kan barnet højst  

 benytte en halvdagsplads i offentligt dagtilbud i orlovsperioden.
 Stk. 4.  Begrænsningen i benyttelse af dagtilbud, jf.  

 stk. 2 og 3, gælder alene det barn, der berettiger til orloven.
§ 3.  Forældreorlovsydelse omfatter kun fuldtids- og  

 deltidsforsikrede medlemmer af en anerkendt arbejdsløshedskasse, som er  

 berettigede til dagpenge ved ledighed.
Det er en betingelse, at  

 orlovsansøgeren bevarer sit medlemskab i hele orlovsperioden.
 Stk. 2.  Orlov kan aftales for en sammenhængende periode  

 på mindst 13 ugers og højst 52 ugers varighed.
Orlov til lønmodtagere § 4.  Ordningen omfatter fuldtidsbeskæftigede såvel  

 som deltidsbeskæftigede lønmodtagere.
Stk. 2.  En lønmodtager anses for at være  

 fuldtidsbeskæftiget, såfremt vedkommende de sidste 10 uger forud for orlovens  

 begyndelse har været ansat på fuld tid.
I alle andre tilfælde anses  

 lønmodtageren for at være deltidsbeskæftiget.
 Stk. 3.  Lønmodtageren afgiver på tro og love  

 oplysninger til arbejdsløshedskassen om beskæftigelsesforholdet, jf. stk. 2.
 § 5.  Lønmodtageren skal ved aftalens indgåelse være  

 medlem af en arbejdsløshedskasse og dagpengeberettiget ved ledighed.
§ 6.  Lønmodtageren skal indgå en skriftlig aftale med  

 arbejdsgiveren om orlov.
Aftalen er frivillig.
 Stk. 2.  Arbejdsgiver og lønmodtager skal træffe aftale  

 om vilkårene for lønmodtagerens tilbagevenden til arbejdspladsen efter  

 orlovens udløb eller ved afbrydelse af orloven.
 Stk. 3.  Det kan ikke aftales, at orloven afbrydes, hvis  

 stillingen bliver ledig.
§ 7.  En betingelse for orlov er, at arbejdsgiveren  

 ansætter en afløser i orlovsperioden.
Afløseren skal som hovedregel være  

 dagpengeberettiget og ledig på ansættelsestidspunktet.
En dagpengeberettiget  

 person ansat i en midlertidig stilling hos arbejdsgiveren kan dog ansættes i  

 orlovsstillingen.
 Stk. 2.  Afløseren skal ansættes med mindst samme  

 timetal som lønmodtageren.
 Stk. 3.  Afløseren skal ansættes på de løn- og  

 arbejdsvilkår, der svarer til, hvad der efter overenskomst mellem  

 arbejdsgivere og lønmodtagere gælder for dette eller tilsvarende arbejde.
 Stk. 4.  Afløseren kan ikke samtidig ansættes med  

 genoptræningsydelse efter Lov om arbejdstilbud til ledige, tilskud efter Lov  

 om kommunal beskæftigelsesindsats, med tilskud efter § 43, stk. 8, i Lov om  

 social bistand eller lignende tilskudsordninger.
 Stk. 5.  Der må ikke afskediges ordinært ansatte for at  

 aflønne afløsere i orlovsperioden.
§ 8.  Den ledige, der ansættes i orlovsstillingen, vil  

 forud for orloven kunne ansættes i en oplæringsperiode på op til 2 uger,  

 såfremt orlovsperioden er på mindst 13 uger.
Oplæringsperioden medregnes ikke  

 i orlovsperiodens længde.
 Stk. 2.  I oplæringsperioden er den ledige ansat på  

 almindelige løn- og arbejdsvilkår.
Stk. 3.  Til aflønning af den ledige kan der ydes en  

 refusion til arbejdsgiveren svarende til det dagpengebeløb, som ellers ville  

 være blevet udbetalt til vedkommende.
Refusionen udbetales af  

 arbejdsløshedskassen.
§ 9.  Stillingen skal holdes besat i hele  

 orlovsperioden.
Såfremt stillingen bliver ledig i orlovsperioden, skal  

 arbejdsgiveren oplyse arbejdsformidlingen herom og uden ugrundet ophold  

 foranledige, at den bliver genbesat med en dagpengeberettiget afløser.
Stk. 2.  Genbesættes stillingen ikke, er arbejdsgiveren  

 forpligtet til at betale orlovsydelsen for den del af orlovsperioden, hvor  

 stillingen ikke har været besat.
Arbejdsgiveren skal indbetale et beløb til  

 arbejdsformidlingen svarende til orlovsydelsens bruttobeløb, jf. § 10, stk.  

 1.
 Stk. 3.  Arbejdsgiveren skal på tro og love erklære over  

 for arbejdsformidlingen, at stillingen holdes besat i hele orlovsperioden.
§ 10.  Orlovsydelsen til fuldtidsbeskæftigede  

 lønmodtagere udgør 80 pct. af dagpengenes højeste beløb.
For  

 deltidsbeskæftigede udgør ydelsen 1/37 af ydelsen for hver time pr. uge,  

 lønmodtageren i de sidste 10 uger gennemsnitlig har været ansat hos  

 arbejdsgiveren.
 Stk. 2.  Der foretages fradrag i orlovsydelsen for  

 arbejde og indtægter efter de almindelige regler herom, jf. § 97 e, stk. 5, i  

 lov om arbejdsformidling og arbejdsløshedsforsikring m.v.
 Stk. 3.  Modtages orlovsydelse i orlovsperioden, kan der  

 ikke samtidig modtages løn under sygdom eller barsel, ydelse efter lov om  

 dagpenge ved sygdom eller fødsel, orlovsydelse til uddannelse,  

 uddannelsesydelse, statens uddannelsesstøtte, godtgørelse for deltagelse i  

 arbejdsmarkedsuddannelser eller anden lignende offentlig ydelse.
Stk. 4.  Arbejdsløshedskassen udbetaler orlovsydelsen  

 til lønmodtageren i den periode, der er godkendt af arbejdsformidlingen.
Hvis  

 lønmodtageren modtager løn fra arbejdsgiveren under orloven, udbetales  

 orlovsydelsen til arbejdsgiveren.
Forudsætningen for, at arbejdsgiveren kan  

 modtage orlovsydelsen er, at arbejdsgiveren udbetaler en løn, der overstiger  

 det beløb lønmodtageren er berettiget til efter stk. 1.
Stk. 5.  Arbejdsgiver og lønmodtager kan aftale, at  

 arbejdsgiveren udbetaler et beløb til supplering af orlovsydelsen.
Dette  

 beløb er undtaget fra fradrag jf. stk. 2.
Orlov til ledige § 11.  Ledige, der er dagpengeberettigede medlemmer af  

 en anerkendt arbejdsløshedskassen, har efter ansøgning til  

 arbejdsformidlingen ret til orlov.
Den ledige skal være dagpengeberettiget i  

 hele perioden, jf. dog stk. 2.
 Stk. 2.  Den ledige står ikke til rådighed for  

 arbejdsmarkedet i orlovsperioden.
§ 12.  Til fuldtidsforsikrede ledige ydes der af  

 arbejdsløshedskassen en forældreorlovsydelse på 80 pct. af dagpengenes  

 højeste beløb.
Forældreorlovsydelsen kan dog ikke udgøre et højere beløb, end  

 den ledige får udbetalt i dagpenge ved fuld ledighed.
Stk. 2.  Til deltidsforsikrede ledige ydes der af  

 arbejdsløshedskassen en forældreorlovsydelse på 80 pct. af dagpengenes  

 højeste beløb for deltidsforsikrede.
Forældreorlovsydelsen kan dog ikke  

 udgøre et højere beløb, end den ledige får udbetalt ved fuld ledighed.
 Stk. 3.  Modtages der orlovsydelse, kan der ikke  

 samtidig modtages ydelse efter lov om dagpenge ved sygdom eller fødsel,  

 orlovsydelse til uddannelse, uddannelsesydelse, statens uddannelsesstøtte,  

 godtgørelse for deltagelse i arbejdsmarkedsuddannelse eller anden lignende  

 offentlig ydelse.
Orlov til selvstændige erhvervsdrivende § 13.  Selvstændige erhvervsdrivende, der er medlemmer  

 af en anerkendt arbejdsløshedskasse, og som vil være berettiget til dagpenge  

 ved ophør, jf. lov om arbejdsformidling og arbejdsløshedsforsikring m.v., har  

 efter ansøgning til arbejdsformidlingen ret til orlov.
Tilsvarende gælder  

 personer, der i væsentligt omfang deltager i driften af ægtefællens  

 selvstændige virksomhed.
 § 14.  Der ydes af arbejdsløshedskassen en  

 forældreorlovsydelse på 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
 Stk. 2.  Det er en forudsætning for, at der kan  

 udbetales orlovsydelse, at den selvstændige erhvervsdrivende er ophørt med at  

 arbejde i virksomheden i orlovsperioden.
Stk. 3.  Ophør med at arbejde i virksomheden skal som  

 hovedregel dokumenteres i form af ansættelse af en dagpengeberettiget  

 afløser.
Ved ansættelse af en afløser finder § 7, tilsvarende anvendelse.
Stk. 4.  I særlige tilfælde, hvor det ikke vil være  

 hensigtsmæssigt, at en afløser ansættes i orlovsperioden, skal den  

 selvstændige erhvervsdrivende overfor arbejdsløshedskassen erklære at ophøre  

 med at arbejde i virksomheden i orlovsperioden og fremlægge materiale og  

 oplysninger, der sandsynliggør, at den selvstændige erhvervsdrivende ophører  

 med at arbejde i virksomheden i hele orlovsperioden.
Erklæringen skal  

 indeholde oplysninger om arten og omfanget af virksomheden, arbejdets  

 tilrettelæggelse i virksomheden m.v. til sandsynliggørelse af, om det er  

 muligt for den selvstændige erhvervsdrivende at ophøre med at arbejde i  

 virksomheden i orlovsperioden.
 Stk. 5.  Modtages der orlovsydelse, kan der ikke  

 samtidig modtages løn under sygdom eller barsel, ydelse efter lov om dagpenge  

 ved sygdom eller fødsel, orlovsydelse til uddannelse, uddannelsesydelse,  

 statens uddannelsesstøtte, godtgørelse for deltagelse i  

 arbejdsmarkedsuddannelse eller anden lignende offentlig ydelse.
Administration § 15.  Arbejdsformidlingen administrerer ordningen.
 Stk. 2.  Arbejdsformidlingen påser i forbindelse med  

 lønmodtagerens orlov:
 § 16.  Arbejdsformidlingen påser i forbindelse med den  

 lediges og den selvstændige erhvervsdrivendes orlov:
 § 17.  Arbejdsformidlingen påser ved besættelse af den  

 ledige stilling, at der er dokumentation fra arbejdsløshedskassen for, at  

 afløseren er dagpengeberettiget, jf. §§ 7 og 14.
 Stk. 2.  Hvor afløseren er midlertidig ansat hos  

 arbejdsgiveren, påser arbejdsformidlingen, at den midlertidige ansættelses  

 begyndelses- og ophørsdato er oplyst.
 § 18.  I forbindelse med den selvstændige  

 erhvervsdrivendes orlov påser arbejdsformidlingen i de tilfælde, hvor det  

 ikke er hensigtsmæssigt, at en afløser ansættes, at der foreligger erklæring  

 fra arbejdsløshedskassen om, at den selvstændige erhvervsdrivende er ophørt  

 med at arbejde i virksomheden, jf. § 14, stk. 4.
§ 19.  Arbejdsformidlingen fremsender oplysninger om  

 orlovsaftalen til arbejdsløshedskassen og oplysning til afløserens  

 arbejdsløshedskassen om ansættelse.
Arbejdsformidlingen giver  

 arbejdsløshedskassen underretning om andre forhold af betydning for  

 udbetaling af orlovsydelsen.
 § 20.  Arbejdsløshedskassen udbetaler orlovsydelse,  

 når orlovspersonen månedligt på tro og love har erklæret, at orlov fortsat  

 afholdes.
Stk. 2.  Såfremt orloven afbrydes, skal orlovspersonen  

 meddele arbejdsløshedskassen dette.
Arbejdsløshedskassen skal uden ugrundet  

 ophold stoppe udbetalingen af orlovsydelsen samt give arbejdsformidlingen  

 meddelelse om dette.
 § 21.  Staten yder forskud eller refusion til  

 udbetaling af orlovsydelser efter reglerne i Direktiratet for  

 Arbejdsløshedsforsikringens bekendtgørelse om udbetaling af forskud og a  

 contorefusion til de anerkendte arbejdsløshedskasser.
 § 22.  Arbejdsformidlingens afgørelser kan ikke  

 indbringes for anden administrativ myndighed.
 Stk. 2.  Arbejdsløshedskassens afgørelser om udbetaling  

 af orlovsydelse m.v. kan indbringes for direktøren for  

 Arbejdsløshedsforsikringen, hvis afgørelse kan indbringes for  

 Arbejdsmarkedets Ankenævn, jf. § 97 k i lov om arbejdsformidling og  

 arbejdsløshedsforsikring m.v.
Overgangsbestemmelser og ikrafttrædelse § 23.  Bekendtgørelse nr. 555 af 23. juni 1992 om  

 jobrotation og forældreorlovsydelse ophæves hermed.
 Stk. 2.  Orlovsaftaler, der er godkendt før lovens  

 ikrafttræden og som gennemføres efter lovens ikrafttræden, administreres  

 efter de regler, der var gældende på det tidspunkt orlovsaftalen blev  

 godkendt, jf. dog stk. 3.
 Stk. 3.  Orlovsaftaler, der er godkendt før lovens  

 ikrafttræden vil efter aftale kunne forlænges op til 52 uger.
 § 24.  Bekendtgørelsen træder i kraft den 2. juni 1993  

 og har virkning fra den 16. april 1993. Bekendtgørelsen har virkning indtil  

 den 31. december 1994. Aftale om orlov og orlovsperiode i henhold til Lov om  

 forældreorlovsydelse skal være godkendt af arbejdsformidlingen inden den 31.  

 december 1993.
