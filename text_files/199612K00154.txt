Nr LSF 154 Forslag til Lov om ændring af lov om arbejdsmiljø Fremsat af arbejdsministeren (Jytte Andersen) den 30. januar 1997 Vedtaget ved tredjebehandling den 23. maj 1997 Lov nr. 375 af 10/06/1997 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og ved lov nr. 1196 af 27.  

 december 1996, foretages følgende ændringer:
 1. I § 7, stk. 1, ændres »§ 8, stk. 3,» til:  

 »§ 8, stk. 6,».
 2. I § 8 indsættes efter stk. 2 som nye stykker:
»Stk. 3. Med henblik på at styrke og effektivisere  

 virksomhedernes sikkerheds- og sundhedsarbejde kan § 6 og § 7, stk. 1, under  

 vilkår fastsat af arbejdsministeren fraviges, jf. stk. 4, hvis der 1) dels er indgået en aftale mellem en eller flere  

 lønmodtagerorganisationer og den eller de modstående  

 arbejdsgiverorganisationer eller arbejdsgivere eller dem, de bemyndiger  

 hertil, og 2) dels på virksomheder, der er omfattet af en aftale indgået efter nr. 1,  

 er indgået en aftale mellem arbejdsgiveren og de ansatte i virksomheden eller  

 de ansatte på en del af virksomheden.
 Stk. 4. Arbejdsministeren fastsætter regler om, under hvilke  

 vilkår § 6 og § 7, stk. 1, kan fraviges gennem aftale, jf. stk. 3.  

 Arbejdsministeren kan endvidere fastsætte nærmere regler om, hvordan aftaler  

 efter stk. 3 indgås.
Stk. 5. Spørgsmål om fortolkning af og brud på de indgåede aftaler  

 efter stk. 3 afgøres efter de sædvanlige fagretlige regler for området.
Brud  

 på aftaler indgået efter stk. 3, nr. 2, kan dog ikke indbringes for  

 Arbejdsretten, men afgøres ved faglig voldgift.« Stk. 3 bliver herefter stk. 6.
 3. I § 8, stk. 3, der bliver stk. 6, ændres »§ 6 og §  

 7, stk. 1, § 9, stk. 4, og § 10, stk. 2,» til: »§ 6, § 7, stk. 1,  

 og § 9, stk. 4,».
 4. I § 10, stk. 3, ændres »lov nr. 317 af 13. juni  

 1973 om Arbejdsretten« til: »lov om Arbejdsretten«.
 5. I § 74, stk. 3, ændres »fastsætter« til:  

 »kan fastsætte«.
 6. I § 79, stk. 1, ændres »§ 264 b« til: »§  

 152 b, stk. 1«.
 7. I § 82, stk. 1, nr. 1, ændres »§§ 15-19« til:  

 »§ 15, § 16, § 17, stk. 1 eller 2, § 18, § 19«.
 8. I § 83 ændres »§ 82, nr. 2 og 3« til: »§  

 82, stk. 1, nr. 2 og 3«.
 9. § 86 affattes således:
» § 86. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997.
Oprindeligt fremsat forslag I lov om arbejdsmiljø, jf. lovbekendtgørelse nr. 184 af 22. marts 1995, som ændret ved lov nr. 458 af 12. juni 1996 og ved lov nr. 1196 af 27. december 1996, foretages følgende ændringer:
 § 1 1. I § 7, stk. 1, ændres »§ 8, stk.  

 3,» til: »§ 8, stk. 6,».
 2. I § 8 indsættes efter stk. 2 som nye stykker:
» Stk. 3. Med henblik på at styrke og effektivisere  

 virksomhedernes sikkerheds- og sundhedsarbejde kan § 6 og § 7, stk. 1, under  

 vilkår fastsat af arbejdsministeren, fraviges, jf. stk. 4, hvis der 1) dels er indgået en aftale mellem en eller flere  

 lønmodtagerorganisationer og den eller de modstående  

 arbejdsgiverorganisationer eller arbejdsgivere, eller dem de bemyndiger  

 hertil, og 2) dels på virksomheder, der er omfattet af en aftale indgået efter nr. 1,  

 er indgået en aftale mellem arbejdsgiveren og de ansatte i virksomheden eller  

 de ansatte på en del af virksomheden.
 Stk. 4. Arbejdsministeren fastsætter regler om, under hvilke  

 vilkår § 6 og § 7, stk. 1, kan fraviges gennem aftale, jf. stk. 3.  

 Arbejdsministeren kan endvidere fastsætte nærmere regler om, hvordan aftaler  

 efter stk. 3 indgås.
Stk. 5. Spørgsmål om fortolkning af og brud på de indgåede aftaler  

 efter stk. 3 afgøres efter de sædvanlige fagretlige regler for området.
Brud  

 på aftaler indgået efter stk. 3, nr. 2, kan dog ikke indbringes for  

 Arbejdsretten, men afgøres ved faglig voldgift.« Stk. 3 bliver herefter stk. 6.
 3. I § 8, stk. 3 , der bliver stk. 6, ændres »§ 6 og §  

 7, stk. 1, § 9, stk. 4, og § 10, stk. 2,» til: »§ 6, § 7, stk. 1,  

 og § 9, stk. 4,».
 4. I § 74, stk. 3, ændres »fastsætter« til:  

 »kan fastsætte«.
5. I § 79, stk. 1, ændres »§ 264 b« til: »§  

 152 b, stk. 1« 6. I § 82, stk. 1, nr. 1, ændres »§§15-19« til:  

 »§§ 15 og 16, § 17, stk. 1 og 2, §§ 18 og 19«.
 7. I § 83 ændres »§ 82, nr. 2 og 3« til: »§  

 82, stk. 1, nr. 2 og 3«.
 8. § 86 affattes således:
» § 86. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997.
Bemærkninger til lovforslaget Almindelige bemærkninger Lov nr. 681 af 23. december 1975 om arbejdsmiljø er senest bekendtgjort ved lovbekendtgørelse nr. 184 af 22. marts 1995, som ændret ved lov nr. 458 af 12. juni 1996 og ved lov nr. 1196 af 27.
 december 1996.
 I relation til lovens vedtagelse i 1975 henvises til Folketingstidende  

 1973-74 (2. samling), FF sp. 7827-7830 og Tillæg A sp. 3239-3346,  

 Folketingstidende 1974-75 (1. samling), FF sp. 1019-1021, FF sp. 2273-2296 og  

 Tillæg A sp. 1251-1352, Folketingstidende 1974-75 (2. samling), FF sp. 78-79,  

 FF sp. 595-610, Tillæg A sp. 993-1094 og Tillæg B sp. 1697-1866, samt  

 Folketingstidende 1975-76, FF sp. 59-60, FF sp. 382-383, FF sp. 3033-3110, FF  

 sp. 3261-3274, Tillæg A sp. 65-166, Tillæg B sp. 161-284 og Tillæg C sp.  

 85-110. Øvrige relevante henvisninger fremgår af bemærkningerne neden for til  

 de enkelte elementer i forslaget.
 Forslaget består af følgende fire elementer:
1. Organiseringen af virksomhedernes sikkerheds- og  

 sundhedsarbejde a.
Lovforslaget åbner mulighed for, at arbejdsmiljølovens § 6 og § 7, stk.  

 1, om organiseringen af virksomhedernes sikkerheds- og sundhedsarbejde kan  

 fraviges ved aftale under nærmere af arbejdsministeren fastsatte vilkår.
 Formålet med lovforslaget er at give mulighed for en større fleksibilitet  

 i organiseringen af virksomhedernes sikkerheds- og sundhedsarbejde, for  

 derigennem at styrke og effektivisere dette arbejde.
Arbejdsmiljørådet udarbejdede i 1994 en rapport med et perspektivoplæg om  

 udviklingen af sikkerhedsorganisationsområdet frem til år 2000. Rapporten  

 indeholder bl.a. anbefalinger til, hvorledes der kan ske en fremtidig  

 styrkelse og effektivisering af sikkerheds- og sundhedsarbejdet i  

 virksomhederne.
Det anbefales bl.a. at give mulighed for en større  

 fleksibilitet i organiseringen af virksomhedernes sikkerheds- og  

 sundhedsarbejde samt at brancheorientere og forbedre uddannelsen af  

 sikkerhedsorganisationens medlemmer.
Rapportens anbefalinger er vedlagt  

 lovforslaget som bilag (SIO-perspektivudvalgets anbefalinger).
Ved en ændring i 1971 af den tidligere lov om almindelig  

 arbejderbeskyttelse blev principperne for den nuværende organisering af  

 virksomhedernes sikkerheds- og sundhedsarbejde fastlagt.
Disse principper  

 blev uændret videreført i arbejdsmiljøloven i 1975.
Det fremgår af lovbemærkningerne til lovændringen i 1971, at man ikke  

 fortsat burde stille krav om, at sikkerhedsrepræsentanterne skulle vælges  

 blandt tillidsmændene, idet tillidsmandsordningen og  

 sikkerhedsrepræsentantordningen ikke burde kædes så nøje sammen, at der ikke  

 var mulighed for at vælge sikkerhedsrepræsentanter uden for tillidsmændenes  

 kreds, jf.
Folketingstidende 1970-71, Tillæg A, sp. 2158-59.
 Reglerne om organiseringen af virksomhedernes sikkerheds- og  

 sundhedsarbejde er senest ændret med lov nr. 177 af 14. april 1993, der  

 muliggjorde sikkerhedsorganisationens varetagelse af opgaver vedrørende  

 miljøbeskyttelse i direkte tilknytning til virksomhederne, jf.  

 Folketingstidende 1992-93 FF, sp. 4581, 5455-5464, 7428 og 7589, Tillæg A,  

 sp. 6427-6432, Tillæg B, sp. 993-994 og tillæg C, sp. 929-930.
b.
Efter arbejdsmiljøloven foreligger der ikke mulighed for ved aftale at  

 organisere virksomhedernes sikkerheds- og sundhedsarbejde på anden måde end  

 angivet i lovens § 6 og § 7, stk. 1. Fravigelser kan alene ske ved  

 dispensationer efter lovens § 8, stk. 3, (som efter forslaget bliver § 8,  

 stk. 6).
 Med lovændringen og deraf følgende detailregler åbnes der mulighed for, at  

 der på nærmere vilkår fastsat af arbejdsministeren kan indgås aftaler om  

 organiseringen af virksomhedernes sikkerheds- og sundhedsarbejde.
Formålet med at fravige de almindelige krav i § 6 og § 7, stk. 1, skal  

 være at styrke og effektivisere virksomhedens sikkerheds- og sundhedsarbejde,  

 jf.
SIO-perspektivudvalgets anbefalinger, bl.a. pkt. 5 og 9.
 Efter forslaget fastsætter arbejdsministeren administrative regler om,  

 under hvilke vilkår de almindelige krav til organiseringen af virksomhedernes  

 sikkerheds- og sundhedsarbejde, som de er formuleret i lovens § 6 og § 7,  

 stk. 1, kan fraviges ved aftale.
 Der skal efter forslaget foreligge aftale herom på to niveauer:  

Både en rammeaftale mellem en eller flere lønmodtagerorganisationer og  

 de modstående arbejdsgiverorganisationer eller arbejdsgivere, og en  

 konkret aftale på virksomhedsniveau.
Virksomhederne får herefter bl.a. mulighed for at organisere sikkerheds-  

 og sundhedsarbejdet i overensstemmelse med virksomhedens, branchens eller  

 sektorens struktur.
Virksomhederne kan endvidere få mulighed for på det  

 organisatoriske plan at styrke samarbejdet mellem samarbejdsudvalg, de lokale  

 aftaleparter og sikkerhedsorganisationen.
Der er i denne forbindelse ikke  

 tilsigtet nogen ændring i de eksisterende principper for de ansattes ret til  

 at vælge eller blive valgt til sikkerhedsrepræsentanter.
Der er med lovændringen ikke tilsigtet nogen ændring i reglerne om  

 beskyttelse af sikkerhedsrepræsentanter mod afskedigelse eller anden  

 forringelse af deres vilkår, i reglerne om ansvarsfordelingen mellem  

 arbejdsgiveren og sikkerhedsorganisationens medlemmer, arbejdsledere og  

 øvrige arbejdstagere, eller i disse parters status i en ændret  

 sikkerhedsorganisationsstruktur.
Der er endvidere ikke tilsigtet nogen  

 ændring i reglerne om, at sikkerhedsorganisationens medlemmer skal have den  

 fornødne tid til funktionsvaretagelsen.
 Endelig indebærer lovforslaget en konsekvensrettelse af § 8, stk. 3. Det  

 fremgår således af Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet, artikel 7, stk. 2, og direktivets præambel, at det  

 ikke er muligt at dispensere fra beskyttelsen af sikkerhedsrepræsentanter,  

 som er indeholdt i lovens § 10, stk. 2.
2. Hjemmel til at ophæve gældende gebyrbestemmelser Formålet med forslaget om at ændre § 74, stk. 3, er at skabe hjemmel til  

 helt eller delvist at kunne ophæve de særlige regler om opkrævning af gebyrer  

 for det arbejde, der foretages eller iværksættes af Arbejdstilsynet, jf.  

 bemyndigelsesbestemmelsen i den nugældende arbejdsmiljølovs § 74, stk. 3.
 Den nuværende bestemmelse har ikke været ændret siden den nugældende  

 arbejdsmiljølovs vedtagelse i 1975, jf. henvisningerne hertil i indledningen.
3. Strafansvar for juridiske personer (ændring af arbejdsmiljølovens § 86) Ved lov nr. 474 af 12. juni 1996 om ændring af straffeloven er der fastsat  

 regler om strafansvar for juridiske personer.
Loven, der trådte i kraft den  

 1. juli 1996, bygger på Straffelovrådets betænkning nr. 1289/1995 om  

 juridiske personers bødeansvar.
Det blev ved lovens vedtagelse forudsat, at  

 bestemmelser om hjemmel til strafansvar for juridiske personer generelt  

 affattes ens i særlovgivningen efter Justitsministeriets model.
Der henvises  

 til Folketingstidende 1995-96 FF s. 3623, FF s. 3994-3998, FF s. 6630, FF s.  

 6745-6746, Tillæg A s. 4050, Tillæg B s. 784 og Tillæg C s. 720.
 Forslaget til ændring af § 86 er således en konsekvens af de nye regler i  

 straffeloven om juridiske personers strafansvar.
 Efter straffelovens § 26, stk. 2, gælder strafansvaret for juridiske  

 personer også for enkeltmandsejede virksomheder, der i deres størrelse og  

 organisationsform kan sidestilles med aktieselskaber, anparts- og  

 andelsselskaber og interessentskaber.
 Indtil den foreslåede ændring af arbejdsmiljølovens § 86 træder i kraft,  

 er der ifølge bemærkningerne til den vedtagne ændring af straffelovens  

 kapitel 5 mulighed for at bruge straffelovens kapitel 5 som hjemmel for  

 straffesager vedrørende overtrædelser af arbejdsmiljøloven.
Arbejdsmiljølovens § 86 er ændret en gang siden lovens vedtagelse i 1975,  

 idet der ved en ændring i 1987 blev indført bødeansvar for staten og  

 kommunerne.
Der henvises her til Folketingstidende 1986-87, FF sp. 5112-5113,  

 FF sp. 6419-6426, FF sp. 10127-10130, FF sp. 10382-10383, Tillæg A sp.  

 2959-2968, Tillæg B sp. 719-722 og Tillæg C sp. 397-398.
4. Ordensmæssige ændringer Forslaget indeholder forskellige mindre ordensmæssige ændringer.
Forslaget har været til udtalelse i Arbejdsmiljørådet og i organisationer  

 uden for Arbejdsmiljørådet, der har vist interesse for forslaget.
Forslaget  

 har endvidere været til høring i Justitsministeriet, Finansministeriet,  

 Miljø- og Energiministeriet, Erhvervsministeriet og Indenrigsministeriet.
 Lovforslagets økonomiske og administrative konsekvenser m.v.  

 Forslaget skønnes ikke at indebære økonomiske eller administrative  

 konsekvenser af betydning for det offentlige.
Erhvervsøkonomiske konsekvenser Forslaget om at ændre § 74 kan få  

 erhvervsøkonomiske konsekvenser, hvis bemyndigelsen giver sig udslag i  

 konkrete initiativer til at afskaffe gebyrer.
Lovforslaget skønnes ikke i  

 øvrigt at have erhvervsøkonomiske konsekvenser.
 Miljømæssige konsekvenser Forslaget skønnes ikke at have  

 miljømæssige konsekvenser.
 Forholdet til EU-retten Bortset fra konsekvensændringen i  

 lovforslagets § 1, nr. 3, indeholder lovforslaget ikke EU-retlige aspekter.
Bemærkninger til de enkelte bestemmelser Til § 1 Til nr. 1 Der er tale om en konsekvensændring som følge af ændringen i § 1, nr. 2,  

 (den foreslåede ændring af § 8).
Til nr. 2 Efter forslagets § 8, stk. 3, kan arbejdsmiljølovens § 6 og § 7, stk. 1, -  

 under de af arbejdsministeren efter stk. 4 fastsatte vilkår - fraviges ved  

 aftale.
 Formålet med at fravige de almindelige krav i § 6 og § 7, stk. 1, skal  

 være at styrke og effektivisere virksomhedens sikkerheds- og sundhedsarbejde.
 Der skal være indgået en aftale på to niveauer:
 For det første en aftale mellem en eller flere  

 lønmodtagerorganisationer og den eller de modstående  

 arbejdsgiverorganisationer eller arbejdsgivere, eller dem som de samme parter  

 bemyndiger hertil.
For det andet - inden for rammerne af førstnævnte aftale - en  

 aftale på virksomheder mellem en arbejdsgiver og dennes ansatte, herunder  

 eventuelle ledere.
Aftalen kan vedrøre hele virksomheden eller dele heraf.  

 »En del af virksomheden« kan bl.a. være en afdeling eller et  

 arbejdsområde, jf. lovens § 6, stk. 2. Aftalen forudsættes kun indgået mellem  

 arbejdsgiveren og de ansatte i den del af virksomheden, som aftalen vedrører.
 Eksisterende overenskomstmæssige bestemmelser eller lignende for indgåelse  

 af lokale aftaler kan danne udgangspunkt for sådanne aftaler.
Aftalen på virksomhedsniveau skal sikre, at organiseringen af  

 virksomhedens sikkerheds- og sundhedsarbejde er i overensstemmelse med  

 virksomhedens struktur, og at den ændrede organisering styrker og  

 effektiviserer virksomhedernes arbejde hermed.
Aftalen skal være skriftlig,  

 forefindes i og være tilgængelig for de ansatte på virksomheden.
Aftalen bør  

 som minimum sikre, at den ændrede organisering af sikkerheds- og  

 sundhedsarbejdet styrker og effektiviserer funktionsvaretagelsen.
Endvidere  

 bør aftalen indeholde en beskrivelse af de aktiviteter/metoder, der kan  

 anvendes for at opnå det tilsigtede, ligesom aftalen bør angive en procedure  

 for gennemførelse og opfølgning på virksomheden.
Endelig bør det også fremgå  

 af aftalen, hvordan den ændres.
 Efter forslagets § 8, stk. 4, bemyndiges arbejdsministeren til at udstede  

 regler om, under hvilke vilkår lovens § 6 og § 7, stk. 1, kan fraviges ved  

 aftale, jf. stk. 3. Vilkårene for at fravige lovens § 6 og § 7, stk. 1, vil  

 følge anbefalingerne i Arbejdsmiljørådets SIO-perspektivrapport fra 1994, som  

 er vedlagt forslaget som bilag.
 De administrative regler vil bl.a. indeholde bestemmelser om, at  

 uddannelsen af sikkerhedsorganisationens medlemmer skal tilpasses de  

 arbejdsmiljømæssige og strukturelle forhold inden for den enkelte branche  

 eller sektor, og at uddannelsen skal styrke sikkerheds- og sundhedsarbejdets  

 funktion i virksomhederne.
 Det vil endvidere fremgå af de administrative regler, at alle ansatte i  

 virksomheden uden ledelsesbeføjelser fortsat skal sikres valgret ved valg af  

 og være valgbare til funktionen som sikkerhedsrepræsentant.
Efter forslaget åbnes der også mulighed for, at ministeren kan fastsætte  

 regler om, hvordan aftaler efter stk. 3 indgås.
Umiddelbart forventes  

 parterne selv - inden for de rammer, som loven lægger, og de vilkår, som  

 ministeren fastsætter - at afklare, hvordan aftaler konkret indgås.  

 Bemyndigelsen tænkes udnyttet, hvis der opstår behov for at fastsætte nærmere  

 retningslinier herfor - navnlig på virksomhedsniveau, fx afstemningsregler.
Aftaler indgået i medfør af stk. 3 har karakter af kollektive aftaler.  

 Uoverensstemmelser vedrørende de indgåede aftaler skal derfor, jf. også  

 forslagets stk. 5, behandles efter de almindelige regler om fortolkning af og  

 brud på kollektive aftaler.
Eventuelle brud på aftaler indgået efter stk. 3,  

 nr. 2, (virksomhedsaftaler) kan dog ikke indbringes for Arbejdsretten, men  

 skal efter forslaget afgøres ved faglig voldgift.
 De efter forslaget fastsatte regler om, hvordan uoverensstemmelser  

 vedrørende de efter stk. 3 indgåede aftaler skal behandles, er i  

 overensstemmelse med parternes tilkendegivelser herom i pkt. 5 i bilaget til  

 nærværende lovforslag - SIO-perspektivudvalgets anbefalinger.
Til nr. 3 Henvisningen i den eksisterende dispensationsbestemmelse, § 8, stk. 3, til  

 § 10, stk. 2, om beskyttelse af sikkerhedsrepræsentanten mod afskedigelse og  

 anden forringelse af arbejdsforholdene udgår, da bestemmelser herom ikke kan  

 fraviges som følge af artikel 7, stk. 2, og præamblen i Rådets direktiv  

 89/391/EØF af 12. juni 1989 om iværksættelse af foranstaltninger til  

 forbedring af arbejdstagernes sikkerhed og sundhed under arbejdet.
Til nr. 4 Den nuværende formulering af arbejdsmiljølovens § 74, stk. 3:  

 »Arbejdsministeren fastsætter regler om betaling . . .«, kan  

 fortolkes som værende præceptiv, hvorefter arbejdsministeren nok kan ændre  

 men ikke ophæve nugældende gebyrbestemmelser.
 Den foreslåede ændring: »Arbejdsministeren kan fastsætte  

 regler om betaling, . . .« har til formål at præcisere, at  

 arbejdsministeren har valgfrihed og således også helt eller delvist kan  

 ophæve gældende gebyrbestemmelser.
Til nr. 5 Ændringen sker af rent ordensmæssige hensyn i lyset af den modernisering,  

 der med lov nr. 573 af 19. december 1985 er gennemført af straffelovens  

 regler om tavshedspligt.
Straffelovens § 264 b blev i den forbindelse  

 ophævet.
Den ved samme lov indsatte § 152 b, stk. 1, viderefører til dels  

 indholdet af § 264 b.
Til nr. 6 Ændringen sker af rent ordensmæssige hensyn.
Den eksisterende formulering  

 omfatter således også § 17, stk. 3, som er en bemyndigelsesbestemmelse.
Det  

 fremgår af arbejdsmiljølovens § 84, at straf af bøde eller hæfte for  

 overtrædelse af de forskrifter, der udstedes i henhold til loven, herunder §  

 17, stk. 3, fastsættes i de respektive forskrifter.
Til nr. 7 Ændringen sker af rent ordensmæssige hensyn.
Til nr. 8 Efter den nugældende affattelse af arbejdsmiljølovens § 86 kan der  

 pålægges aktieselskaber, anpartsselskaber, andelsselskaber eller lignende  

 samt staten, en kommune eller et kommunalt fællesskab, der er omfattet af §  

 60 i lov om kommunernes styrelse, strafansvar.
Straffelovens § 26, stk. 1, medtager i forhold til juridiske personer også  

 interessentskaber, foreninger, fonde og boer.
Endvidere omfatter bestemmelser  

 om strafansvar for selskaber m.v., jf. § 26, stk. 1, efter § 26, stk. 2, også  

 enkeltmandsejede virksomheder, for så vidt disse navnlig under hensyn til  

 deres størrelse og organisation kan sidestilles med de i § 26, stk. 1, nævnte  

 selskaber.
Det betyder bl.a., at leverandører, installatører, reparatører,  

 planlæggere m.fl. også efter omstændighederne vil kunne straffes efter  

 reglerne om ansvar for juridiske personer, uanset de er organiseret som et  

 enkeltmandsejet selskab.
Der er her tale om en udvidelse i forhold til den  

 affattelse § 86 har i dag.
 Til § 2 Det foreslås, at loven træder i kraft den 1. juli 1997.
Skriftlig fremsættelse Arbejdsministeren (Jytte Andersen):
 Jeg tillader mig hermed at fremsætte:
 Forslag til lov om ændring af lov om arbejdsmiljø.
(Lovforslag nr.
L 154).
 Forslaget består af følgende fire elementer:
 1. Organiseringen af virksomhedernes sikkerheds- og sundhedsarbejde.
Lovforslaget åbner mulighed for at fravige arbejdsmiljølovens bestemmelser  

 om organiseringen af virksomhedernes sikkerheds- og sundhedsarbejde ved  

 aftale under nærmere af arbejdsministeren fastsatte vilkår.
Formålet med  

 lovforslaget er at give mulighed for en større fleksibilitet i organiseringen  

 af virksomhedernes sikkerheds- og sundhedsarbejde, for derigennem at styrke  

 og effektivisere dette arbejde.
 En aftalemæssig fravigelse forudsætter en aftale herom på to niveauer:  

 Både en aftale på organisationsniveau og en aftale på virksomhedsniveau.
 Forslaget om en aftalemæssig fravigelse af reglerne om organiseringen af  

 virksomhedernes sikkerheds- og sundhedsarbejde udspringer af anbefalinger  

 afgivet af et udvalg under Arbejdsmiljørådet i en perspektivrapport fra 1994  

 om udviklingen af sikkerhedsorganisationsområdet frem til år 2000.
 Forslaget indeholder også en mindre konsekvensrettelse i forhold til  

 EU-reglerne, idet bemyndigelsen i loven til at dispensere fra beskyttelsen af  

 sikkerhedsrepræsentanter foreslås ophævet.
 2. Hjemmel til at ophæve gældende gebyrbestemmelser.
 Arbejdsmiljølovens § 74, stk. 3, kan, som den i dag er formuleret,  

 fortolkes således, at den giver arbejdsministeren bemyndigelse til at indføre  

 nye gebyrregler, men ikke til helt eller delvist at ophæve gebyrreglerne.
 Forslaget har til formål at præcisere, at ministeren har valgfrihed og  

 således også helt eller delvist kan ophæve gældende regler om opkrævning af  

 gebyrer for det arbejde, der foretages eller iværksættes af Arbejdstilsynet.
 3. Strafansvar for juridiske personer.
Med forslaget ajourføres arbejdsmiljølovens bestemmelse om juridiske  

 personers strafansvar i overensstemmelse med de nye regler i straffeloven  

 herom.
I forbindelse med vedtagelsen af bestemmelsen i straffeloven blev det  

 således forudsat, at bestemmelser om hjemmel til strafansvar for juridiske  

 personer generelt affattes ens i særlovgivningen efter Justitsministeriets  

 model.
 4. Ordensmæssige ændringer.
 Forslaget indeholder forskellige mindre ordensmæssige ændringer.
 Det er foreslået, at de nye regler træder i kraft den 1. juli 1997.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Folketingets velvillige  

 behandling.
Bilag SIO-perspektivudvalgets anbefalinger Arbejdsmiljøudvalgets SIO-perspektivudvalg udsendte i 1994 rapporten  

 »Virksomhedernes sikkerheds- og sundhedsarbejde«.
Rapporten  

 indeholder følgende 14 anbefalinger:
Funktion 1. Det anbefales, at der i bestemmelserneom sikkerhedsorganisationens  

 opgaver skabes større klarhed over opdelingen mellem og karakteren af de  

 opgaver, der varetages i henholdsvis sikkerhedsgruppen og sikkerhedsudvalget.  

 Det bør således tydeliggøres, at sikkerhedsudvalgets opgaver først og  

 fremmest er af planlæggende og koordinerende karakter, hvorimod  

 sikkerhedsgruppen har til opgave først og fremmest at varetage det daglige  

 sikkerheds- og sundhedsarbejde i det område, den dækker.
 2. For at sikre en optimal funktionsvaretagelse i sikkerhedsorganisationen  

 anbefales, at virksomhedens øverste ledelse engagerer sig i sikkerheds- og  

 sundhedsarbejdet, således at arbejdsmiljøet forbedres, og samarbejdet om  

 sikkerhed og sundhed etableres, udvikles og vedligeholdes på  

 tilfredsstillende måde.
 3. Med henblik på at styrke funktionsvaretagelsen i  

 sikkerhedsorganisationen skal sikkerhedsorganisationen inddrages i og  

 samarbejde med virksomhedens ledelse om at opfylde kravet om vurdering af  

 sikkerheds- og sundhedsforholdene på virksomheden.
 Gennemførelse af kravet om vurdering af sikkerheds- og sundhedsforholdene  

 på virksomhederne, som det er kommet til udtryk i bekendtgørelsen om  

 arbejdets udførelse, § 4, skal ske under hensyntagen til en række generelle  

 forebyggelsesprincipper, jf. bekendtgørelsens bilag 3, med opfordring til  

 bl.a. løbende kortlægninger, vurdering af risici, udformning af handleplaner  

 og iværksættelse af foranstaltninger.
4. Mange virksomheder beskæftiger sig med nye temaer såsom renere  

 teknologi, det udviklende arbejde og individuel jobtilpasning.
Håndteringen  

 af sådanne temaer og andre tværgående spørgsmål vil på virksomhederne ofte  

 involvere såvel samarbejdsudvalg og de lokale aftaleparter som  

 sikkerhedsorganisationen, og det anbefales derfor, at der i virksomhederne  

 samarbejdes om disse temaer.
I det omfang, man i sikkerhedsorganisationen  

 ønsker at drøfte de aspekter af temaerne, der ikke er omfattet af  

 arbejdsmiljøloven, fordres enighed mellem arbejdslederne, de øvrige ansatte  

 og ledelsen herom.
Struktur 5. En sikkerhedsorganisation, der er tilpasset virksomhedens, branchens  

 eller sektorens særlige forhold, kan medvirke til en bedre varetagelse af  

 sikkerheds- og sundhedsarbejdet i virksomhederne.
Det anbefales derfor, at  

 der åbnes mulighed for større fleksibilitet, således at virksomheder fremover  

 kan organisere sikkerheds- og sundhedsarbejdet i overensstemmelse med  

 virksomhedens, branchens eller sektorens struktur, forudsat at der er indgået  

 en aftale herom.
En gensidig forståelse på branche- eller sektorniveau om fælles  

 retningslinjer fastlagt af de forhandlingsberettigede organisationer danner  

 udgangspunktet for en lokal aftale.
Retningslinjerne skal som minimum omfatte  

 de under a-d nævnte emner og kan alene omfatte spørgsmål af relevans for  

 tilrettelæggelsen af sikkerheds- og sundhedsarbejdet i virksomhederne, men  

 kan ikke omhandle løn eller sædvanlige overenskomsttemaer.
Hvor der i  

 forvejen er overenskomstmæssige bestemmelser eller lignende for indgåelse af  

 lokale aftaler, danner disse udgangspunktet.
Ved aftaler forstås lokale aftaler, der er indgået på virksomheden mellem  

 arbejdstagerne, arbejdslederne og virksomhedens ledelse.
Aftalerne ændrer  

 ikke ved Arbejdstilsynets myndighedsudøvelse ifølge arbejdsmiljøloven el-ler  

 ved allerede indgåede overenskomstaftaler, herunder bestemmelser der sikrer  

 de berørte organisationers inddragelse i arbejdsmiljøspørgsmål.
 En nedskrevet lokalaftale skal som minimum:
a) sikre, at den ændrede organisering af sikkerheds- og sundhedsarbejdet  

 styrker og effektiviserer funktionsvaretagelsen b) beskrive de aktiviteter/metoder, der kan anvendes for at opnå det  

 tilsigtede c) angive en procedure for gennemførelse og opfølgning på virksomheden d) angive, hvordan lokalaftalen ændres.
 Uenighed om aftalens forståelse behandles i henhold til reglerne i  

 gældende overenskomster.
 Hvor sådanne regler ikke er fastsat, finder Normens regelsystem eller  

 lignede anvendelse.
 Brud på aftalen kan ikke indbringes for Arbejdsretten.
Lokalaftalen kan opsiges af parterne enten i henhold til aftalens  

 bestemmelser herom eller i henhold til de respektive overenskomster på  

 området.
Hvor hverken aftalen eller overenskomsten indeholder regler herom,  

 dog med et varsel på tre måneder til en måneds udgang.
Organisationerne kan opsige aftalen, såfremt aftalen er i strid med  

 ovennævnte forudsætninger.
Opsigelsesvarslet er i så fald en måned.
 Herefter træder bekendtgørelsens bestemmelser i kraft.
 Lokalaftalen sendes til pågældende branchesikkerhedsråd til orientering.
 Bekendtgørelsens bestemmelser fastsætter fortsat, hvilke funktioner der  

 skal varetages, arbejdsledernes og øvrige ansattes deltagelse i  

 arbejdsmiljøarbejdet, samt et minimumsniveau for, hvornår og hvordan  

 sikkerheds- og sundhedsarbejdet skal organiseres på en virksomhed, medmindre  

 der om sidstnævnte er indgået en aftale i henhold til ovennævnte.
 6. Det anbefales desuden, at der igangsættes målrettede forsøg med henblik  

 på at evaluere forskellige metoder i arbejdsmiljøarbejdet og udvikle  

 funktionen, samarbejdet og organisationsformerne, bl.a. inden for områder med  

 særlige organiseringsregler.
 Med henblik på at afprøve og udvikle hensigtsmæssige modeller for  

 styrkelse af sikkerheds- og sundhedsarbejdet i små virksomheder, herunder  

 virksomheder med skiftende arbejdspladser, anbefales det, at der i en 5-årig  

 periode iværksættes forsøgsordninger.
 7. Det anbefales, at det gennem en ændring af bekendtgørelsen gøres muligt  

 for virksomheden at aftale en forlængelse af valgperioden for  

 sikkerhedsrepræsentanter ud over de to år.
 Det anbefales desuden, at det gennem en ændring af bekendtgørelsen gøres  

 muligt at foretage nyvalg af sikkerhedsrepræsentanten efter et år, hvis et  

 kvalificeret flertal af medarbejdere inden for sikkerhedsgruppens område  

 skriftligt ønsker det, fordi funktionen ikke varetages tilfredsstillende.  

 Nyvalget kan foretages for restperioden eller eventuelt for en ny fuld  

 valgperiode.
 Endelig anbefales det, at det gennem en ændring i bekendtgørelsen gøres  

 muligt at foretage nyvalg for resten af valgperioden ved fravær på grund af  

 orlov, længerevarende sygdom eller andet fravær ud over 4 måneder.
Internt samarbejde 8. Løsning af visse arbejdsmiljøproblemer involverer såvel  

 samarbejdsudvalg som de lokale aftaleparter på virksomheden og  

 sikkerhedsorganisationen.
Det anbefales derfor, at der er tæt  

 samarbejde/dialog mellem samarbejdsudvalg, de lokale aftaleparter og  

 sikkerhedsorganisationen.
Samarbejdet/dialogen skal ske inden for rammerne af  

 opgave- og kompetencefordelingen mellem på den ene side samarbejdsudvalg og  

 de lokale aftaleparter og på den anden side sikkerhedsorganisationen, men  

 vil, afhængig af den enkelte virksomheds, branches eller sektors ønsker,  

 kunne udvikles efter behov.
9. Det anbefales, at reglerne på arbejdsmiljøområdet udformes således, at  

 de ikke hindrer, at et styrket samarbejde mellem samarbejdsudvalg, de lokale  

 aftaleparter og sikkerheds-organisationen kan føre til en hel eller del-vis  

 sammensmeltning af opgavevaretagelsen, eventuelt i et organ.
Hvis dette ikke  

 er muligt efter de gældende tillidsmandsregler og/eller samarbejdsaftaler, må  

 det overvejes på de respektive områder, om og på hvilke vilkår en sådan  

 mulighed kan tilvejebringes.
Hvor der er indgået aftale herom, kan sikkerheds- og  

 tillidsrepræsentantarbejdet varetages af en og samme person, når  

 sikkerhedsrepræsentanter vælges, så tillidsmandsreglerne respekteres.
Dette  

 gælder også på mindre virksomheder, hvor der ikke er krav om, at sikkerheds-  

 og sundhedsarbejdet organiseres.
Disse aftaler må dog ikke udelukke  

 medarbejdere fra valg og/eller valgbarhed til sikkerhedsorganisationen.
Eksternt samarbejde 10. Det anbefales, at sikkerhedsorganisationen i de virksomheder, der er  

 tilsluttet BST, udvikler et tættere samarbejde om løsning af  

 arbejdsmiljøproblemer med bedriftssundhedstjenesten.
Det er især vigtigt, at  

 virksomheden klargør og i samarbejde med bedriftssundhedstjenesten  

 formulerer, hvilke opgaver man ønsker BST's medvirken til at løse.
Mange virksomheder vil med fordel kunne styrke sikkerhedsorganisationens  

 funktion ved i højere grad at bruge BST som proceskonsulent.
Det kan for  

 eksempel dreje sig om bistand til udformning af handleplaner, vurdering af  

 sikkerheds- og sundhedsforholdene m.v.
11. Branchesikkerhedsrådenes forskellige aktiviteter, vejledninger m.v.  

 vil også være et godt grundlag for et bedre samarbejde om og en bedre  

 varetagelse af sikkerheds- og sundhedsarbejdet på virksomhederne.
Det  

 anbefales, som led i den fortsatte styrkelse af sikkerhedsorganisationens  

 kvalifikationer, at branchesikkerhedsrådene udarbejder materialer, som bl.a.  

 kan anvendes uddannelsesmæssigt i sikkerheds- og sundhedsarbejdet og/eller på  

 de halvårlige møder mellem sikkerhedsgrupperne og sikkerhedsudvalget.
12. Det anbefales, at små virksomheder, herunder virksomheder med  

 skiftende arbejdspladser, opfordres til i fællesskab (i netværk) at  

 formulere, hvilke typer opgaver man ønsker BST's, BSR's eller andre lignende  

 fælles konsulentordningers medvirken til at løse.
Desuden anbefales det at  

 overveje, hvilke former for samarbejde der er behov for, herunder om der er  

 behov for en mere aktiv markedsføring fra BST's og BSR's side over for de små  

 virksomheder og virksomheder med skiftende arbejdspladser for således at gøre  

 opmærksom på, hvilke typer ydelser de kan tilbyde den enkelte virksomhed.
 Det anbefales at søge afklaret om en form for personlig  

 rådgivningsfunktion, evt. etableret fælles for en lokal gruppe virksomheder,  

 kunne være en hensigtsmæssig måde at styrke og effektivisere  

 arbejdsmiljøarbejdet i virksomheder uden sikkerhedsorganisation.
Kvalifikationer 13. De overordnede principper for uddannelse af sikkerhedsorganisationens  

 medlemmer anbefales ændret og udviklet således, at uddannelsen i højere grad  

 tilpasses de arbejdsmiljømæssige forhold, der er inden for de enkelte  

 brancher og sektorer, og således at uddannelsen har som målsætning at styrke  

 sikkerheds- og sundhedsarbejdets funktion.
Det forventes, at denne omlægning  

 kan ske, uden at den samlede økonomiske ramme vil ændres væsentligt.
Det anbefales, at der opbygges et uddannelsessystem, der er modulopbygget  

 og fleksibelt.
Uddannelsessystemet bør bygge på et grundmodul for alle  

 sikkerhedsgruppemedlemmer inden for samtlige brancher.
Grundmodulet skal  

 sætte sikkerhedsgruppemedlemmerne bedre i stand til at samarbejde og skabe  

 systematik i sikkerhedsarbejdet.
Herudover skal der i visse brancher  

 etableres en overbygning bestående af branche- og/eller emnemoduler, evt. med  

 valgmuligheder, som sigter på at styrke opgavevaretagelsen.
På samme måde anbefales det, at der for alle medlemmer af  

 sikkerhedsudvalget etableres et grundmodul, som har til formål at styrke  

 varetagelsen af de planlæggende og koordinerende opgaver i  

 sikkerhedsorganisationen.
Der bør også her være mulighed for at etablere en  

 emne- og/eller branchevis overbygning.
Indhold og omfang af grundmodulet samt rammerne (dvs. målbeskrivelser og  

 omfang) for emne- og branchemodulerne fastlægges centralt af myndigheden og  

 parterne.
Emne- og branchemodulernes indhold aftales af parterne inden for de  

 fastsatte rammer.
 Det anbefales, at moderne undervisningsmetoder, som for eksempel brug af  

 elektroniske undervisningssystemer, indgår i drøftelserne af de fremtidige  

 uddannelser.
 Det anbefales desuden at overveje, om der kan indgås aftale mellem de  

 respektive parter om at supplere uddannelserne inden for en branche eller  

 sektor gennem andre finansieringsformer, fx bidrag til en partsstyret  

 uddannelsesordning.
 14. Såfremt der på en virksomhed aftales, at sikkerhedsorganisationen skal  

 beskæftige sig med nye temaer, skal det indbygges i en sådan aftale, at de  

 ansatte har de fornødne kvalifikationer hertil.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og ved lov nr. 1196 af 27.  

 december 1996, foretages følgende ændringer:
 § 1 1. I § 7, stk. 1, ændres »§ 8, stk.  

 3,» til: »§ 8, stk. 6,».
§ 7. I virksomheder med 20 ansatte eller derover, jf. dog § 8,  

 stk. 3, skal der oprettes et sikkerhedsudvalg.
Er der i virksomheden oprettet  

 en eller to sikkerhedsgrupper, udgør sikkerhedsgruppens eller -gruppernes  

 medlemmer og virksomhedens leder eller en ansvarlig repræsentant for denne  

 sikkerhedsudvalget.
Er der oprettet flere sikkerhedsgrupper, vælger  

 sikkerhedsrepræsentanterne imellem sig 2 medlemmer og arbejdslederne i  

 sikkerhedsgrupperne imellem sig 2 medlemmer til et sikkerhedsudvalg, hvori  

 virksomhedens leder eller en ansvarlig repræsentant for denne indtræder.  

 Sikkerhedsudvalget skal planlægge, lede, rådgive og orientere om samt føre  

 kontrol med sikkerheds- og sundhedsarbejdet inden for virksomheden.
 2. I § 8 indsættes efter stk. 2 som nye stykker:
» Stk. 3. Med henblik på at styrke og effektivisere  

 virksomhedernes sikkerheds- og sundhedsarbejde kan § 6 og § 7, stk. 1, under  

 vilkår fastsat af arbejdsministeren, fraviges, jf. stk. 4, hvis der 1) dels er indgået en aftale mellem en eller flere  

 lønmodtagerorganisationer og den eller de modstående  

 arbejdsgiverorganisationer eller arbejdsgivere, eller dem de bemyndiger  

 hertil, og 2) dels på virksomheder, der er omfattet af en aftale indgået efter nr. 1,  

 er indgået en aftale mellem arbejdsgiveren og de ansatte i virksomheden eller  

 de ansatte på en del af virksomheden.
 Stk. 4. Arbejdsministeren fastsætter regler om, under hvilke  

 vilkår § 6 og § 7, stk. 1, kan fraviges gennem aftale, jf. stk. 3. Ministeren  

 kan endvidere fastsætte nærmere regler om, hvordan aftaler efter stk. 3  

 indgås.
Stk. 5. Spørgsmål om fortolkning af og brud på de indgåede aftaler  

 efter stk. 3 afgøres efter de sædvanlige fagretlige regler for området.
Brud  

 på aftaler indgået efter stk. 3, nr. 2, kan dog ikke indbringes for  

 Arbejdsretten, men afgøres ved faglig voldgift.« Stk. 3 bliver herefter stk. 6.
 § 8. Arbejdsministeren fastsætter nærmere regler for opbygning og  

 funktion af virksomhedernes arbejde for sikkerhed og sundhed, herunder regler  

 om valg af sikkerhedsrepræsentanter, om deres rettigheder og pligter, om  

 oprettelse af sikkerhedsgrupper og sikkerhedsudvalg og om disses opgaver samt  

 om daglig ledelse af sikkerhedsarbejdet.
Stk. 2. Sikkerhedsorganisationens opgaver kan efter aftale mellem  

 virksomheden og medarbejderne udvides til at omfatte miljøspørgsmål i direkte  

 tilknytning til virksomheden.
Arbejdsministeren kan fastsætte nærmere regler,  

 der sikrer løsningen af virksomhedens arbejdsmiljøspørgsmål.
 3. I § 8, stk. 3, der bliver stk. 6, ændres »§ 6 og § 7, stk.  

 1, § 9, stk. 4, og § 10, stk. 2,» til: »§ 6, § 7, stk. 1, og § 9,  

 stk. 4,».
 Stk. 3. Arbejdsministeren kan for fag, faglige områder eller  

 arbejdssteder, for hvis vedkommende det skønnes upåkrævet eller  

 uhensigtsmæssigt at opbygge sikkerhedsarbejdet efter reglerne i § 6 og § 7,  

 stk. 1, § 9, stk. 4, og § 10, stk. 2, gøre undtagelse fra disse regler eller  

 tillempe dem efter de særlige forhold.
 4. I § 74, stk. 3, ændres »fastsætter« til:  

 »kan fastsætte«.
 Stk. 3. Arbejdsministeren fastsætter regler om betaling, eventuelt  

 i form af takstmæssigt fastsatte afgifter for undersøgelser m.v. foretaget  

 eller iværksat af Arbejdstilsynet.
 5. I § 79, stk. 1, ændres »§ 264 b« til: »§  

 152 b, stk. 1«.
 § 79. Myndigheder og personer, der udøver opgaver efter §§ 13-14  

 og kap. 11-14, samt enhver, der i øvrigt yder bistand hertil, er underkastet  

 tavshedspligt efter borgerlig straffelovs § 152 og § 264 b.
 6. I § 82, stk. 1, nr. 1, ændres »§§15-19« til:  

 »§§ 15 og 16, § 17, stk. 1 og 2, §§ 18 og 19«.
§ 82. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel indtil 1 år den, der 1) overtræder §§ 15-19, § 20, stk. 1, § 21, § 23, §§ 25-34, § 37, stk. 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, 2) lader arbejde udføre i strid med kapitel 9 og 10, leder eller fører  

 tilsyn med sådant arbejde eller udfører arbejde i strid med kapitel 9, 3) ikke efterkommer påbud efter § 77 eller 4) undlader at meddele oplysninger efter § 22, stk. 2.
 7. I § 83 ændres »§ 82 nr. 2 og 3« til: »§  

 82, stk. 1, nr. 2 og 3«.
§ 83. For overtrædelse af § 15, § 16, § 38, stk. 1, § 42, stk. 1,  

 § 45, stk. 1, § 48, stk. 1, § 82, nr. 2 og 3, kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 8. § 86 affattes således:
» § 86. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 86. Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 2 Loven træder i kraft den 1. juli 1997.
Efter 2. behandling den 15. maj 1997 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og ved lov nr. 1196 af 27.  

 december 1996, foretages følgende ændringer:
 1. I § 7, stk. 1, ændres »§ 8, stk. 3,» til:  

 »§ 8, stk. 6,».
 2. I § 8 indsættes efter stk. 2 som nye stykker:
»Stk. 3. Med henblik på at styrke og effektivisere  

 virksomhedernes sikkerheds- og sundhedsarbejde kan § 6 og § 7, stk. 1, under  

 vilkår fastsat af arbejdsministeren fraviges, jf. stk. 4, hvis der 1) dels er indgået en aftale mellem en eller flere  

 lønmodtagerorganisationer og den eller de modstående  

 arbejdsgiverorganisationer eller arbejdsgivere eller dem, de bemyndiger  

 hertil, og 2) dels på virksomheder, der er omfattet af en aftale indgået efter nr. 1,  

 er indgået en aftale mellem arbejdsgiveren og de ansatte i virksomheden eller  

 de ansatte på en del af virksomheden.
 Stk. 4. Arbejdsministeren fastsætter regler om, under hvilke  

 vilkår § 6 og § 7, stk. 1, kan fraviges gennem aftale, jf. stk. 3.  

 Arbejdsministeren kan endvidere fastsætte nærmere regler om, hvordan aftaler  

 efter stk. 3 indgås.
Stk. 5. Spørgsmål om fortolkning af og brud på de indgåede aftaler  

 efter stk. 3 afgøres efter de sædvanlige fagretlige regler for området.
Brud  

 på aftaler indgået efter stk. 3, nr. 2, kan dog ikke indbringes for  

 Arbejdsretten, men afgøres ved faglig voldgift.« Stk. 3 bliver herefter stk. 6.
 3. I § 8, stk. 3, der bliver stk. 6, ændres »§ 6 og §  

 7, stk. 1, § 9, stk. 4, og § 10, stk. 2,» til: »§ 6, § 7, stk. 1,  

 og § 9, stk. 4,».
 4. I § 10, stk. 3, ændres »lov nr. 317 af 13. juni  

 1973 om Arbejdsretten« til: »lov om Arbejdsretten«.
 5. I § 74, stk. 3, ændres »fastsætter« til:  

 »kan fastsætte«.
 6. I § 79, stk. 1, ændres »§ 264 b« til: »§  

 152 b, stk. 1«.
 7. I § 82, stk. 1, nr. 1, ændres »§§ 15-19« til:  

 »§ 15, § 16, § 17, stk. 1 eller 2, § 18, § 19«.
 8. I § 83 ændres »§ 82, nr. 2 og 3« til: »§  

 82, stk. 1, nr. 2 og 3«.
 9. § 86 affattes således:
» § 86. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997.
