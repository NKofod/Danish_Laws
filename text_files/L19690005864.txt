 Den 29. februar 1968 er der i Wien underskrevet følgende overenskomst  

 mellem Den internationale Atomenergiorganisation, Kongeriget Danmarks  

 regering og Amerikas forenede Staters regering om udøvelse af kontrol med  

 nukleare materialers anvendelse i forbindelse med den mellem disse regeringer  

 trufne overenskomst med tillægsoverenskomster om samarbejde til fremme og  

 udvikling af den fredelige udnyttelse af atomenergi, jfr.  

 udenrigsministeriets bekendtgørelser nr. 15 af 21. april 1956, nr. 37 af 19.  

 juli 1957 og nr. 56 af 27. november 1961, Lovtidende C:
OVERENSKOMST mellem Den internationale Atomenergiorganisation, Kongeriget Danmarks  

 regering og Amerikas forenede Staters regering om udøvelse af kontrol.
DA Kongeriget Danmarks regering og Amerikas forenede Staters regering har  

 samarbejdet om udnyttelse af atomenergi til civile formål i henhold til deres  

 overenskomst om samarbejde af 25. juli 1955, som ændret ved overenskomster  

 undertegnet den 27. juni 1956 og den 26. juni 1958, der foreskriver, at  

 materialer, materiel der er stillet til rådighed for Danmark af De forenede Stater, udelukkende  

 må anvendes til fredelige formål, og at der med henblik herpå oprettes et  

 kontrolsystem:
 DA overenskomsten om samarbejde afspejler de to regeringers fælles  

 erkendelse af det ønskelige i snarest muligt at overlade udøvelsen af kontrol  

 til Organisationen:
 DA Organisationen i henhold til sin statut og til Styrelsesrådets  

 beslutning nu er i stand til at udøve kontrol med nukleare materialers  

 anvendelse i overensstemmelse med Organisationens kontroldokument og  

 inspektionsdokument:
DA de to regeringer på ny har bekræftet deres ønske om, at materialer  

 materiel og anlæg, der er stillet til rådighed af De forenede Stater i  

 henhold til overenskomsten om samarbejde eller er frembragt under deres  

 anvendelse eller på anden måde er underkastet kontrol i henhold til denne  

 overenskomst, ikke må anvendes til noget militært formål, og har anmodet  

 Organisationen om at udøve kontrol med anvendelsen af materialer, materiel og  

 anlæg, som omfattes af denne overenskomst: og DA Organisationens Styrelsesråd imødekom ammodningen den 20. februar 1968:
 ER Organisationen og de to regeringer blevet enige om følgende:
I.
Del Definitioner Afsnit 1. I denne overenskomst:
 som blev vedtaget af Rådet den 25. september 1965, herunder tillægget, der  

 angiver bestemmelser om oparbejdningsanlæg indeholdt i Organisationens  

 dokument GC(X)INF/86, som blev vedtaget af Rådet den 17. juni 1966:
II.
Del Regeringernes og Organisationens forpligtelser Afsnit 2. Danmark forpligter sig til ikke til noget militært formåls  

 fremme at anvende noget materiale, materiel eller anlæg. så længe dette er  

 opført i fortegnelsen for Danmark.
 Afsnit 3. De forenede Stater forpligter sig til ikke til noget militært  

 formåls fremme at anvende særligt spalteligt materiale, materiel eller anlæg,  

 så længe dette er opført i fortegnelsen for De forenede Stater.
 Afsnit 4. Organisationen forpligter sig til at anvende sit kontrolsystem i  

 henhold til denne overenskomsts bestemmelser på materialer, materiel og  

 anlæg, så længe de er opført i fortegnelserne, for så vidt muligt at sikre,  

 at disse ikke vil blive brugt til fremme af noget militært formål.
 Afsnit 5. De forenede Stater og Danmark forpligter sig til at lette  

 udøvelsen af kontrollen og til at samarbejde med Organisationen og indbyrdes  

 med dette formål for øje.
Afsnit 6. De forenede Stater er indforstået med, at dets ret i henhold til  

 samarbejdsoverenskomstens artikel VI til at udøve kontrol med anvendelsen af  

 de af nævnte overenskomst omfattede materialer, materiel og anlæg suspenderes  

 for så vidt angår materialer, materiel og anlæg, medens disse er opført i  

 fortegnelsen for Danmark.
Der er enighed om, at ingen af de øvrige mellem De  

 forenede Stater og Danmark bestående rettigheder og forpligtelser i henhold  

 til artikel VI og andre bestemmelser i samarbejdsoverenskomsten, herunder  

 sådanne, som måtte opstå i medfør af artikel VII, B, vil blive berørt af  

 denne overenskomst.
Afsnit 7. Såfremt Organisationen i henhold til afsnit 23(a) løses fra sin  

 forpligtelse i afsnit 4, eller såfremt Rådet af anden årsag finder, at  

 organisationen er ude af stand til at sikre, at materiale, materiel eller  

 anlæg, som er opført i en fortegnelse, ikke anvendes til noget militært  

 formål, skal det omhandlede materiale, materiel eller anlæg automatisk  

 slettes af den pågældende fortegnelse, indtil Rådet finder, at Organisationen  

 atter er i stand til at udøve kontrol dermed.
Når et materiale, materiel  

 eller anlæg i henhold til dette afsnit slettes af en af de respektive  

 regeringers fortegnelse, kan Organisationen efter anmodning fra den anden  

 regering give denne sådanne oplysninger, som står til rådighed for  

 Organisationen, om det pågældende materiale, materiel eller anlæg for derved  

 at sætte vedkommende regering i stand til effektivt at udøve sine rettigheder  

 herover.
 Afsnit 8. Danmark og De forenede Stater skal omgående gøre Organisationen  

 bekendt med ændringer i og varsler om opsigelse af samarbejdsoverenskomsten.
III.
Del Fortegnelser og meddelelser Afsnit 10. Organisationen skal for hver regering udfærdige og føre en  

 fortegnelse, der opdeles i tre kategorier.
 Organisationen skal hver tolvte måned sende genparter af begge  

 fortegnelser til de to regeringer og endvidere på ethvert andet tidspunkt,  

 som en af regeringerne måtte angive i en anmodning fremsat til Organisationen  

 mindst to uger i forvejen.
Afsnit 11. Den i afsnit 9(b)(i) foreskrevne meddelelse fra de to  

 regeringer skal normalt sendes til Organisationen senest to uger efter  

 ankomsten til Danmark af materiale, materiel eller anlæg: forsendelser af  

 udgangsmateriale, der i mængde ikke overstiger en meterton, omfattes dog ikke  

 af to ugers fristen, men indberetning derom skal tilgå Organisationen med  

 højst tre måneders mellemrum.
Alle meddelelser i henhold til afsnit 9 skal i  

 det relevante omfang omfatte materialets nukleare og kemiske sammensætning,  

 fysiske form og mængde og/eller det omhandlede materiels eller anlægs type og  

 kapacitet, forsendelsesdatoen, modtagelsesdatoen, afsenderens og modtagerens  

 identitet og enhver anden relevant oplysning.
De to regeringer forpligter sig  

 endvidere til at give Organisationen det størst mulige forhåndsvarsel om  

 overførsel af store mængder nukleart materiale eller af materiel eller anlæg  

 af større omfang.
Afsnit 12. Hver regering skal gennem sine rapporter i henhold til  

 kontroldokumentet give Organisationen meddelelse om særligt spalteligt  

 materiale, som den i løbet af den af rapporten omfattede periode har  

 fremstillet i eller ved anvendelse af materiale materiel eller anlæg  

 beskrevet i afsnit 10(a), 10(b)(i) eller 10(d). Når Organisationen har  

 modtaget meddelelsen, skal det således fremstillede materiale opføres under  

 Kategori I i fortegnelsen, forudsat at dette materiale anses at skulle  

 opføres og følgelig være undergivet Organisationens kontrol fra  

 fremstillingstidspunktet.
Organisationen kan verificere beregningerne af  

 sådanne materialers omfang: heraf følgende rettelser i fortegnelsen skal ske  

 ved aftale mellem parterne: indtil endelig aftale mellem parterne foreligger,  

 skal Organisationens beregninger være gældende.
 Afsnit 13. Danmark skal gennem sine rapporter i henhold til  

 kontroldokumentet give Organisationen meddelelse om nukleare materialer, der  

 i henhold til afsnit 10(a)(iv) kræves opført under Kategori I i fortegnelsen.  

 Når Organisationen har modtaget meddelelsen, skal sådant nukleart materiale  

 opføres under Kategori I i fortegnelsen, forudsat at det således forarbejdede  

 eller anvendte materiale anses at skulle opføres og derfor være undergivet  

 Organisationens kontrol fra forarbejdnings- eller anvendelsestidspunktet.
Afsnit 14. De to regeringer skal give Organisationen meddelelse om enhver  

 overførsel til De forenede Stater af materiale, materiel eller anlæg, som er  

 opført i fortegnelsen for Danmark.
Ved De forenede Staters modtagelse heraf  

 skal:
Afsnit 15. De to regeringer skal sammen give Organisationen meddelelse om  

 enhver overførsel af materialer, materiel eller anlæg, der er opført under  

 Kategori I i fortegnelsen, til en modtager, som ikke er undergivet nogen af  

 de to regeringers jurisdiktion.
Sådanne materialer, materiel eller anlæg kan  

 overføres og skal derefter slettes i fortegnelsen, forudsat at:
Afsnit 16. Når en af regeringerne har til hensigt at overføre materiale  

 eller materiel, som er opført under Kategori I i dens fortegnelse, til et  

 under dens jurisdiktion hørende anlæg, som Organisationen ikke tidligere har  

 anerkendt til opførelse i den pågældende regerings fortegnelse, skal enhver i  

 afsnit 9(b)(iii) foreskrevet meddelelse gives til Organisationen, før sådan  

 overførsel finder sted.
Regeringen må ikke foretage overførslen til anlægget,  

 før Organisationen har godkendt meddelelsen.
Afsnit 17. De i afsnit 14, 15 og 16 foreskrevne meddelelser skal sendes  

 til Organisationen mindst to uger før materialet, materiellet eller anlægget  

 skal overføres.
Meddelelsernes indhold skal så vidt muligt være i  

 overensstemmelse med forskrifterne i afsnit 11.
 Afsnit 18. Organisationen skal undtage nukleart materiale fra kontrol på  

 de i kontroldokumentets stk. 21, 22 eller 23 nævnte betingelser og skal  

 suspendere kontrollen med nukleart materiale på de i dokumentets stk. 24  

 eller 25 nævnte betingelser.
 Afsnit 19. Organisationen skal ophøre med at udøve kontrol i henhold til  

 denne overenskomst for så vidt angår materialer, materiel og anlæg, der er  

 slettet i en fortegnelse i følge bestemmelserne i afsnit 14(b) og 15. Andet  

 nukleart materiale end det i den foregående sætning omhandlede skal slettes i  

 fortegnelsen, og Organisationens kontrol med dets anvendelse skal anordnes i  

 henhold til bestemmelserne i kontroldokumentets stk. 26.
 Afsnit 20. De to regeringer og Organisationen skal være enige om  

 betingelserne for undtagelser fra og suspension eller ophør af kontrol for så  

 vidt angår materialer, materiel og anlæg, der ikke er omfattet af afsnit 18  

 og 19.
IV.
Del Fremgangsmåden ved kontrollen Afsnit 21. Ved udøvelsen af kontrol med nukleare materialers anvendelse  

 skal Organisationen overholde de i kontroldokumentets stk. 9-14 indeholdte  

 principper.
Afsnit 22. Fremgangsmåden ved den kontrol, der af Organisationen skal  

 udøves med de i fortegnelserne nævnte materialer, materiel og anlæg, skal  

 være den i kontroldokumentet angivne.
Organisationen skal indgå tillægsaftale  

 med hver regering vedrørende kontrollens gennemførelse, herunder enhver  

 aftale, der er nødvendig for udøvelsen af kontrol med ikke-nukleare  

 materialer og materiel.
Organisationen har ret til at kræve de i  

 kontroldokumentets stk. 41 omhandlede oplysninger og til at foretage de i  

 kontroldokumentets stk. 51 og 52 nævnte inspektioner.
Afsnit 23. Såfremt Rådet finder, at overtrædelser af denne aftales  

 bestemmelser har fundet sted, skal det rette henvendelse til den pågældende  

 regering om straks at få overtrædelsen bragt til ophør og i det omfang, det  

 anser det for nødvendigt, udarbejde rapporter herom.
Såfremt regeringen ikke  

 inden for en rimelig tid træffer foranstaltninger til at bringe overtrædelsen  

 til ophør:
 I tilfælde af, at Rådet træffer beslutning i henhold til dette afsnit,  

 skal Organisationen straks give begge regeringer meddelelse herom.
V.
Del Organisationens inspektører Afsnit 24. Den virksomhed, som Organisationens inspektører udøver i  

 henhold til denne aftale, reguleres af bestemmelserne i stk. 1-7, 9, 10, 12  

 og 14 i inspektionsdokumentet.
Stk. 4 i inspektionsdokumentet finder dog ikke  

 anvendelse på noget anlæg eller nukleart materiale, der til enhver tid er  

 tilgængeligt for Organisationen- Den egentlige fremgangsmåde til  

 gennemførelse af kontroldokumentets stk. 50 i De forenede Stater og i Danmark  

 skal aftales mellem Organisationen og vedkommende regering, før anlægget  

 eller materialet optages i fortegnelsen.
 Afsnit 25. Danmark skal lade de relevante bestemmelser i overenskomsten  

 vedrørende Organisationens rettigheder og immuniteter omfatte Organisationens  

 inspektører under udførelsen af deres embedspligter i henhold til denne  

 aftale samt enhver af Organisationens ejendele, der benyttes af dem.
 Afsnit 26. Bestemmelserne i »International Organizations Immunities  

 Act of the United States« skal omfatte Organisationens inspektører under  

 udførelsen af deres embedspligter i Amerikas forenede Stater i henhold til  

 denne aftale samt enhver af Organisationens ejendele, der benyttes af dem.
VI.
Del Finansiering Afsnit 27. Enhver af de kontraherende parter skal bære de udgifter, den  

 pådrager sig under opfyldelsen af forpligtelserne i henhold til denne  

 overenskomst.
Organisationen skal til hver regering tilbagebetale alle  

 særlige udgifter, herunder de i stk. 6 i inspektionsdokumentet omhandlede,  

 der på Organisationens skriftlige anmodning pådrages den pågældende regering  

 eller personer under dens jurisdiktion, såfremt regeringen inden udgiftens  

 pådragelse har meddelt Organisationen, at tilbagebetaling vil blive krævet.  

 Disse bestemmelser skal ikke være til hinder for pålæggelse af udgifter, der  

 skyldes en kontraherende parts undladelse af at overholde denne overenskomsts  

 bestemmelser.
VII.
Del Bilæggelse af tvister Afsnit 29. Såfremt der ved fortolkningen eller anvendelsen af denne  

 overenskomst opstår en tvist, som ikke bilægges ved forhandling eller på en  

 anden af vedkommende parter aftalt måde, skal tvisten på en af parternes  

 begæring henvises til en voldgiftsret, der sammensættes som følger:
Et flertal af voldgiftsrettens medlemmer udgør et beslutningsdygtigt  

 antal, og alle beslutninger træffes ved flertalsafgørelse.  

 Voldgiftsproceduren fastsættes af retten.
Rettens afgørelser, herunder alle  

 kendelser om dens sammensætning, forretningsgang og jurisdiktion og om  

 fordelingen mellem parterne af omkostningerne ved voldgiften er bindende for  

 alle parter.
Voldgiftsmændenes aflønning fastsættes på det for Den  

 mellemfolkelige Domstols ad hoc dommere gældende grundlag.
Afsnit 30. Rådets afgørelser vedrørende denne overenskomsts gennemførelse,  

 med undtagelse af afgørelser, der kun vedrører VI.
Del, skal, dersom det  

 foreskrives deri, straks bringes til udførelse af parterne i afventen af  

 tvistens endelige bilæggelse.
VIII.
Del Ændring, modifikationer, ikrafttræden og varighed.
Afsnit 31. Parterne skal, såfremt en af dem kræver det, rådslå om ændring  

 af denne overenskomst.
Såfremt Rådet modificerer kontroldokumentet eller  

 omfanget af kontrolsystemet, skal denne overenskomst, hvis regeringerne  

 kræver det, ændres således at enkelte af eller samtlige disse modifikationer  

 tages til følge.
Såfremt Rådet modificerer inspektionsdokumentet, skal denne  

 overenskomst, hvis regeringerne kræver det, ændres således at enkelte af  

 eller samtlige disse modifikationer tages til følge.
 Afsnit 32. Denne overenskomst træder i kraft, når den er underskrevet af  

 Organisationens generaldirektør eller på hans vegne og af den bemyndigede  

 repræsentant for hver regering.
Afsnit 33. Denne overenskomst skal forblive i kraft i  

 samarbejdsoverenskomstens gyldighedsperiode, herunder eventuelle  

 forlængelsesperioder, medmindre den ophører tidligere ved, at en af de  

 kontraherende parter med seks måneders varsel opsiger den, eller på en anden  

 af parterne aftalt måde.
Den kan forlænges i yderligere perioder, som  

 parterne måtte blive enige om, og kan ophøre tidligere ved, at en af de  

 kontraherende parter med seks måneders varsel opsiger den, eller på en anden  

 af parterne aftalt måde.
Denne overenskomst skal dog for så vidt angår nukleart materiale,  

 omhandlet i afsnit 10(a)(iii) eller 10(d), forblive i kraft indtil  

 Organisationen har meddele begge regeringer, at den har afsluttet kontrollen  

 med dette materiales anvendelse i overensstemmelse med afsnit 19.
 UDFÆRDIGET i Wien den 29. februar 1968 i tre eksemplarer på engelsk.
 For DEN INTERNATIONALE ATOMENERGIORGANISATION:
H.
Seligman.
FOR KONGERIGET DANMARKS REGERING:
A.
Christiansen.
 FOR AMERIKAS FORENEDE STATERS REGERING:
 Henry De Wolf Smyth.
 Overenskomsten trådte i kraft den 29. februar 1968.
 Udenrigsministeriet, den 29. maj 1969.
 Poul Hartling.
