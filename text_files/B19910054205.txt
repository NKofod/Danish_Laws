 I henhold til § 2, stk. 3 og 4, i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989,  

 fastsættes:
Uddannelsernes struktur § 1.  Bekendtgørelsen omfatter:
 Stk. 2.  Bachelorudddannelsen og en  

 overbygningsuddannelse danner tilsammen en kandidatuddannelse.
 Stk. 3.  Bacheloruddannelsen skal give grundlag for at  

 udøve erhvervsfunktioner og er samtidig forudsætning for en  

 overbygningsuddannelse.
Stk. 4.  Bacheloruddannelsen skal være gennemført, før  

 den studerende kan påbegynde en overbygningsuddannelse.
Universitetet kan  

 dispensere herfra.
 § 2.  I forbindelse med uddannelserne i statskundskab  

 kan universitetet tilbyde afrundede uddannelselsesdele af mindst 1/2 og højst  

 2 års varighed, der kan indgå i eller supplere andre uddannelser ved de  

 videregående uddannelsesinstitutioner.
§ 3.  De oplyste uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 Stk. 2.  Uddannelsernes nærmere varighed i relation til  

 statens uddannelsesstøtte fastsættes i særlige bestemmelser.
 § 4.  En bacheloruddannelse i statskundskab giver ret  

 til betegnelsen B.A.
 Stk. 2.  En kandidatuddannelse i statskundskab giver ret  

 til betegnelsen cand.scient.pol. (Candidatus/candidata scientiarum  

 politicarum).
 Stk. 3.  En kandidatuddannelse i samfundsfag giver ret  

 til betegnelsen cand. phil. (Candidatus/candidata philosophiae).
 Stk. 4.  En kandidatuddannelse i henhold til § 1, stk.  

 1, nr. 4, giver ret til betegnelsen cand. mag. (Candidatus/candidata  

 magisterii).
Uddannelsernes indhold § 5.  Uddannelserne består af et antal studieenheder.  

 En studieenhed svarer til 1/6 årsværk, jf. § 3, stk. 1.
Bacheloruddannelsen § 6.  Bacheloruddannelsen består af 18 studieenheder  

 og omfatter følgende fag:
 Stk. 2.  Vægtfordelingen mellem faggrupperne fastsættes  

 i studieordningen, således at politologiske fag udgør mindst 9 studieenheder,  

 metodefag mindst 3 studieenheder, sociologi mindst 1 studieenhed, økonomi  

 mindst 2 studieenheder, valgfri fag mindst 1 studieenhed.
 Stk. 3.  I uddannelsen skal indgå skriftlige arbejder i  

 form af seminararbejder eller hovedopgave.
Overbygningsuddannelserne § 7.  Overbygningsuddannelsen i statskundskab består  

 af 12 studieenheder.
Stk. 2.  Mindst 6 studieenheder består af politologiske  

 fag og emneområder.
I studieordningen kan fastsættes nærmere regler om valg  

 af politologiske fagelementer i et omfang svarende til 3 af studieenhederne.
Stk. 3.  3 studieenheder består af speciale inden for  

 det samfundsvidenskabelige område.
Specialet skal have et politologisk sigte.
 Stk. 4.  Mindst 2 studieenheder består af valgfri  

 samfundsvidenskabelige emneområder.
 Stk. 5.  En studieenhed består af offentlig ret, hvis  

 faget ikke er valgt på bacheloruddannelsen.
§ 8.  Der kan på overbygningsuddannelsen i  

 statskundskab tilrettelægges en specialiseringslinie med datalogi/anvendt  

 EDB.
I studieordningen kan af hensyn til specialiseringen fastlægges  

 afvigelser fra mindstekravet i § 7, stk. 2, samt fastlægges, hvilke valgfri  

 fag på bacheloruddannelsen, jf. § 6, der er en forudsætning for  

 specialiseringen.
 § 9.  Overbygningsuddannelsen i samfundsfag på 1 år  

 består af 6 studieenheder.
Stk. 2.  2 studieenheder består af politologiske fag og  

 emneområder.
I studieordningen kan fastsættes nærmere regler om valg af  

 politologiske fagelementer i et omfang svarende til 1 af studieenhederne.
Stk. 3.  3 studieenheder består af speciale inden for  

 det samfundsvidenskabelige område.
Specialet skal have et politologisk sigte.
 Stk. 4.  1 studieenhed består af valgfri  

 samfundsvidenskabelige emneområder.
§ 10.  Overbygningsuddannelser efter § 1, stk. 1, nr.  

 4, består af overbygningsuddannelsen i samfundsfag eller dele heraf  

 kombineret med studier uden for det samfundsvidenskabelige område i et  

 omfang, der svarer til mindst 6 studieenheder.
Nærmere regler herom  

 fastsættes i studieordningen.
 Stk. 2.  Det fastlægges i studieordningen, hvilke af de  

 studieenheder der er nævnt i § 9, der kan udgå, hvis den studerende foretager  

 studievalg i henhold til stk. 1.
 § 11.  I studieordningen kan bestemmes, at den  

 studerende kan erstatte indtil 3 studieenheder af overbygningsuddannelserne  

 ved gennemførelse af praktik.
Bedømmelse § 12.  De kvalifikationer, der er erhvervet ved  

 uddannelserne, dokumenteres ved prøver, herunder bedømmelse af skriftlige  

 opgaver.
 § 13.  Prøverne er enten interne eller eksterne.
§ 14.  Mindst 1/3 af hver uddannelse skal dokumenteres  

 ved eksterne prøver.
Disse skal dække uddannelsens væsentlige områder,  

 herunder specialeopgaven.
§ 15.  Prøveformerne skal sikre, at der sker en  

 individuel bedømmelse af den studerende.
Det kan dog bestemmes i  

 studieordningen, at een prøve kan aflægges som gruppeprøve med fælles  

 bedømmelse, hvis en gruppe af studerende ønsker det.
Bedømmelsen sker da ved  

 Bestået/Ikke bestået.
 Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivning ved de højere  

 uddannelsesinstitutioner, eller der gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
 § 16.  For at bestå bacheloruddannelsen henholdsvis en  

 overbygningsuddannelse kræves:
 Stk. 2.  Ved fastsættelse af eksamensresultatet  

 foretages ikke oprunding af karaktergennemsnittet.
 Stk. 3.  Resultatet af kandidatuddannelsen beregnes som  

 et vægtet gennemsnit af eksamensresultatet af bacheloruddannelsen og af  

 overbygningsuddannelsen.
§ 17.  En studerende kan højst 3 gange indstille sig  

 til samme prøve.
Universitetet kan tillade indstilling en 4. gang.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en censor, der er beskikket af  

 ministeriet.
Stk. 3.  Hver prøve kan tages om for sig.
Prøver med  

 bedømmelsen Bestået eller en karakter på 6 eller derover kan ikke tages om.
 § 18.  Universitetet udsteder bevis for gennemført  

 uddannelse med angivelse af den betegnelse, uddannelsen giver ret til.
 Stk. 2.  Studerende, der forlader en uddannelse uden at  

 have gennemført den, har ret til at få attestation for beståede prøver.
Andre bestemmelser § 19.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
Stk. 4.  Inden en studieordning fastsættes, tager  

 institutionen kontakt til aftagerrepræsentanter.
Det andet universitet  

 orienteres med henblik på koordinering af uddannelsen.
 Stk. 5.  Studieordninger og væsentlige ændringer heraf  

 træder i kraft ved et semesters begyndelse.
 Stk. 6.  Studieordninger og ændringer af studieordninger  

 sendes til de andre institutioner, censorerne og ministeriet, til  

 orientering.
 § 20.  Beståede uddannelseselementer eller dele heraf  

 af bacheloruddannelsen eller overbygningsuddannelserne ved det ene  

 universitet ækvivalerer tilsvarende uddannelseselementer eller dele heraf ved  

 det andet universitet.
 Stk. 2.  Universitetet kan i hvert enkelt tilfælde eller  

 ved almindelige regler i studieordningen godkende, at gennemførte/beståede  

 uddannelseselementer eller dele heraf fra en dansk eller udenlandsk  

 videregående uddannelsesesinstitution træder i stedet for  

 uddannelseselementer eller dele heraf, der er omfattet af denne  

 bekendtgørelse.
 Stk. 3.  Bedømmelser overføres som Bestået eller som  

 karakter efter 13-skalaen, jf. § 15, stk. 2. Forudsætningen for overførsel  

 med karakter efter 13-skalaen er, at den pågældende studieenhed bedømmes  

 efter denne skala ved begge uddannelsesinstitutioner, ellers anvendes  

 Bestået.
§ 21.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 22.  Klager over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge, og klageren fastholder klagen, videresender universitetet klagen -  

 vedlagt en udtalelse - til ministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 23.  Bekendtgørelsen træder i kraft den 1. september  

 1991.
 Stk. 2.  Følgende bestemmelser ophæves:
 Stk. 3.  Institutionen fastsætter nærmere  

 overgangsregler for studerende, der er begyndt på uddannelsen inden 1.  

 september 1991, og som ønsker at færdiggøre uddannelsen efter de nye regler.
 Stk. 4.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 2000.
