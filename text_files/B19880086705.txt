 I medfør af lov nr. 41 af 26. januar 1977 om handel med gødning og  

 grundforbedringsmidler m.m. - gødningsloven - og med henvisning til Rådets  

 direktiv af 18. december 1975 (76/116/EØF), Rådets direktiv af 15. juli 1980  

 om indbyrdes tilnærmelse af medlemsstaternes lovgivning vedrørende ren  

 anmoniumnitratgødning med højt nitrogenindhold og Rådets direktiv af 22.  

 marts 1988 om ændring af direktiv 76/116/EØF for så vidt angår flydende  

 gødninger (88/183/EØF) fastsættes:
Almindelige bestemmelser § 1.  Landbrugsministeriets Gødningstilsyn kan efter  

 ansøgning tillade, at en vare, der ikke er omfattet af definitionerne i  

 gødningslovens § 1, nr. 1-5, f.eks. et plantebeskyttelsesmiddel, sælges med  

 angivelse af indhold af plantenæringsstoffer.
Gødningstilsynet fastsætter i  

 hvert enkelt tilfælde, hvilken deklaration, der skal anføres.
§ 2.  Gødningstilsynet kan efter ansøgning tillade, at  

 en af gødningsloven omfattet vare deklareres med et indhold af andre  

 grundstoffer end de, der er nævnt i lovens § 1, nr. 6, og i § 14, stk. 12.  

 Ligeledes kan tilsynet efter ansøgning tillade, at kemiske forbindelser, som  

 hverken indeholder plantenæringsstoffer eller er grundforbedringsmidler  

 (jordforbedringsmidler), men som angives at være virksomme på planterne,  

 deklareres.
Gødningstilsynet kan forlange oplysninger om, efter hvilke  

 metoder, det pågældende stof er bestemt, og fastsætter i hvert enkelt  

 tilfælde, hvilken deklaration, der skal anføres.
§ 3.  Gødningstilsynet kan efter ansøgning tillade, at  

 et affaldsstof, der er omfattet af bestemmelserne i gødningslovens § 2, stk.  

 4, nr. 2, sidste pkt., undtages fra lovens bestemmelser.
Ansøgningen herom  

 skal indeholde udførlige oplysninger om stoffets oprindelse og art samt  

 begrundelse for, at det ønskes undtaget fra lovens bestemmelser.
 § 4.  Bestemmelserne i gødningsloven, bortset fra de  

 bestemmelser, der angår en gødning, der betegnes som »EØF-GØDNING«,  

 kommer ikke til anvendelse på varer, der sælges i pakninger, der indeholder  

 mindre end de nedenfor angivne mængder:
 § 5.  De i gødningslovens § 4, stk. 1, nr. 4, krævede  

 oplysninger om sælgerens (respektive producentens eller importørens) navn og  

 adresse kan for gødninger, der betegnes som »EØF-GØDNING«,  

 erstattes af navn og adresse på den, der er ansvarlig for markedsføringen,  

 såfremt vedkommende har sit hjemsted inden for Det Europæiske Økonomiske  

 Fællesskab.
 § 6.  Såfremt en vare markedsføres i emballage med  

 over 100 kg (storsække eller beholdere), kan den i gødningslovens § 6, stk.  

 1, angivne mærkning undlades, mod at de i lovens § 4 krævede oplysninger  

 gives på ledsagedokumenterne (følgesedlerne), jf. lovens § 6, stk. 2.
Stk. 2.  Såfremt en vare ligger på lager som løsvare,  

 herunder partier i storsække eller beholdere med mere end 100 kg, skal varen  

 være mærket, således at den entydigt kan identificeres.
Varen skal i det  

 mindste være mærket med typebetegnelse i overensstemmelse med bestemmelserne  

 i gødningslovens § 11, stk. 1, producentens navn, importørens navn, og varens  

 indhold af andre næringsstoffer og mikronæringsstoffer.
Mærkningen skal ske  

 ved tydelig skiltning.
 Stk. 3.  Forskellige producenters eller importørers  

 varer med samme typebetegnelse må ikke sammenblandes, jf. dog § 13, stk. 1, 2  

 og 4.
 Stk. 4.  Såfremt en vare sælges emballeret, skal  

 emballagen være lukket på en sådan måde eller ved hjælp af en sådan  

 anordning, at lukket, lukkets segl eller selve emballagen beskadiges  

 uopretteligt ved åbning af denne.
Stk. 5.  Mærkning, der kræves i henhold til anden  

 lovgivning, kan påføres skiltene.
Producenter og importører skal stille det  

 nødvendige antal, korrekt udfyldte skilte til rådighed for distributører.
§ 7.  Den i gødningslovens § 8 påbudte anmeldelse af  

 typebetegnelse, handelsnavn, øvrige emballagemærkning og følgesedler skal ske  

 til Landbrugsministeriets Gødningstilsyn inden markedsføringen.
Anmeldelsen  

 skal, såfremt den angår emballerede varer, ledsages af et eksemplar af  

 emballagen i mærket stand eller indeholde en udførlig beskrivelse af  

 emballagemærkningen, og såfremt den angår uemballerede varer, ledsages af et  

 eksemplar af de følgesedler, der skal anvendes ved salg af varen.
 Stk. 2.  Producenter, der med henblik på salg fra kun  

 eet udsalgssted her i landet, indkøber emballerede eller uemballerede varer,  

 og som pakker dem i egne emballager med højst 10 kg for gødninger og for  

 jordforbedringsmidler, der sælges efter vægt, og højst 50 liter for  

 jordforbedringsmidler, der sælges efter rumfang, og for voksemedier, er dog  

 fritaget for anmeldelsespligt, men er i øvrigt stillet som enhver anden  

 producent med hensyn til krav om mærkning m.v..
Stk. 3.  Emballagemærkningen eller de anvendte  

 følgesedler må kun indeholde de i gødningsloven og denne bekendtgørelse  

 krævede og tilladte oplysninger, anvisninger til brug for produktets  

 oplagring og anvendelse, typebetegnelse, firmamærke, fabrikationsmærke og  

 handelsnavn.
Mærkning, der kræves i henhold til anden lovgivning, kan dog  

 påføres emballager eller følgesedler.
Producenter og importører skal i  

 nødvendigt omfang stille korrekt udfyldte følgesedler til rådighed for  

 distributører.
 § 8.  Den, der producerer eller importerer varer, som  

 er omfattet af gødningsloven, skal hvert år inden den 1. august give  

 Landbrugsministeriets Gødningstilsyn oplysning om mængden af hver enkelt  

 vare, som vedkommende i det sidst forløbne gødningsår (1. juli - 30. juni),  

 har produceret eller importeret, og om hvilke varer vedkommende ønsker  

 anmeldt i det påbegyndte gødningsår.
 Stk. 2.  Producenter, der i henhold til § 7, stk. 2, er  

 fritaget for anmeldelsespligten, er fritaget for at give de i stk. 1 nævnte  

 oplysninger.
 § 9.  For at tage hensyn til variationer, der opstår i  

 forbindelse med fremstilling, prøveudtagning og analyse, er der for indhold i  

 og egenskaber ved de fleste af de af gødningsloven omfattede varer fastsat  

 tolerancer.
 Stk. 2.  Hvor intet andet er nævnt, forstås ved  

 tolerance den tilladte negative afvigelse i det målte indhold fra den  

 deklarerede værdi.
 Stk. 3.  Hvor der ikke er fastsat nogen tolerance, er  

 den deklarerede værdi en minimumsværdi.
 Stk. 4.  Der er ingen tolerancer på de i gødningsloven  

 eller de i denne bekendtgørelse og dens bilag fastsatte mindste- og  

 størsteværdier.
 Stk. 5.  Systematisk udnyttelse af de fastsatte  

 tolerancer er forbudt.
Gødninger § 10.  Gødninger, der opfylder de i bilag 1  

 specificerede krav til indhold, sammensætning og opløselighed m.v. af  

 hovednæringsstoffer og magnesium, skal typebetegnes som angivet i bilagets  

 litra A, spalte 2, og litra B, spalte 1. Dette gælder, hvad enten gødningerne  

 er faste eller flydende, eller de er tilsat andre næringsstoffer eller  

 mikronæringsstoffer.
Gødninger med eet hovednæringsstof, der er sammensat af  

 flere af de i bilag 1 nævnte enkeltgødninger, skal typebetegnes efter  

 sammensætningen.
 Stk. 2.  Andre gødninger end de i stk. 1 anførte, skal  

 typebetegnes efter følgende retningslinier:
 Stk. 3.  Såfremt en gødning ikke kan typebetegnes efter  

 de i stk. 1 og 2 givne retningslinier, fastsættes typebetegnelsen af  

 Landbrugsministeriets Gødningstilsyn.
Stk. 4.  Gødninger, der opfylder de i bilag 1  

 specificerede krav til indhold, sammensætning, opløselighed m.v., kan  

 betegnes »EØF-GØDNING«.
Betegnelsen skal i så fald trykkes med  

 versaler.
Betegnelsen må ikke bruges for andre gødninger.
 Stk. 5.  Såfremt en gødning er fuldt opløselig i vand og  

 er beregnet til udbringning med vandingsanlæg i væksthuse, kan der til  

 typebetegnelsen tilføjes »Væksthusgødning«, jf. §§ 12, 14, stk. 12  

 og § 15, stk. 11.
 Stk. 6.  De ved bindestreger forbundne hele tal, der i  

 henhold til gødningslovens § 11, stk. 1, skal være anført i tilknytning til  

 typebetegnelsen på gødninger, der indeholder 2 eller 3 hovednæringsstoffer,  

 skal angive det afrundede indhold i vægtprocent af henholdsvis kvælstof (N),  

 fosfor (P) og kalium (K).
Stk. 7.  For de af stk. 1 omfattede gødninger med flere  

 hovednæringsstoffer skal de i stk. 6 anførte tal angive de for hver enkelt  

 gødning i bilag 1 specificerede opløselige mængder.
For gødninger med flere  

 hovednæringsstoffer, som omfattes af stk. 2 og 3, skal tallene angive  

 indholdet i vægtprocent af henholdsvis totalkvælstof (N), det i § 14, stk. 7  

 nævnte citratopløselige fosfor (P) og vandopløseligt kalium (K).
 Stk. 8.  Hvis en gødning indeholder eet eller flere af  

 de i gødningslovens § 1, nr. 6 c, anførte næringsstoffer, kan dette  

 deklareres, ligesom dette i så fald skal tilføjes typebetegnelsen.
 Stk. 9.  Hvis en gødning kun indeholder eet  

 hovednæringsstof, skal typebetegnelsen efterfølges af et helt tal som udtryk  

 for den afrundede hovednæringsstofmængde i gødningen.
 § 11.  Det kemiske symbol for et hovednæringsstof må  

 ikke indgå i typebetegnelsen for gødninger, der indeholder 2 eller 3  

 hovednæringsstoffer, såfremt de i bilag 1, litra B, spalte 3 og 4 nævnte krav  

 til mindsteindhold af vedkommende hovednæringsstof ikke er opfyldt.
§ 12.  Såfremt en gødnings indhold af  

 mikronæringsstoffer svarer til eller overstiger nedenstående mindste indhold,  

 skal indholdet deklareres.
Såfremt indholdet af mikronæringsstoffer er mindre  

 end nedenstående mindste indhold, må indholdet ikke deklareres.
 § 13.  Er en gødning fremstillet ved mekanisk  

 sammenblanding af faste gødninger, som efter sammenblandingen stadig  

 forefindes som adskilte enkeltgødninger, der ikke har undergået nogen  

 strukturændring, skal der i tilknytning til typebetegnelsen anføres  

 »mekanisk blanding«.
 Stk. 2.  Er en gødning fremstillet ved at eet eller  

 flere næringsstoffer er påført ved sprøjtning eller pudring, skal der i  

 tilknytning til typebetegnelsen anføres »mekanisk blanding«.
 Stk. 3.  Såfremt en gødning er fremstillet ud fra faste  

 eller flydende gødninger til en opløsning eller til en suspension, skal der i  

 tilknytning til typebetegnelsen anføres »opløsning« henholdsvis  

 »suspension«.
 Stk. 4.  En sælger må sammenblande to eller flere  

 gødninger til en endelig forbruger under følgende forudsætninger:
 Stk. 5.  Flydende gødning skal på emballagen eller på  

 følgesedlen indeholde oplysninger om, ved hvilken temperatur  

 udkrystallisering af salte begynder (laveste opbevaringstemperatur), samt  

 angivelse af de regler, der måtte være fastsat med hensyn til opbevaring for  

 at forebygge ulykker.
 § 14.  Indholdet af kvælstof, fosfor, kalium og  

 magnesium i gødninger, der typebetegnes efter § 10, stk. 1, skal deklareres  

 som foreskrevet i bilag 1, litra A, spalte 6, og litra B, spalterne 5, 6 og  

 7.
 Stk. 2.  Indholdet af andre næringsstoffer og af  

 mikronæringsstoffer i gødninger, der typebetegnes efter § 10, stk. 1, skal  

 deklareres som foreskrevet i stk. 4. Dette gælder dog ikke næringsstoffer,  

 der er omfattet af bestemmelserne i stk. 1.
 Stk. 3.  Indholdet af næringsstoffer i alle andre  

 gødninger skal angives som foreskrevet i stk. 4.
 Stk. 4.  Deklarationen for det enkelte næringsstof skal  

 omfatte dettes mængde i vægtprocent af gødningen i foreliggende tilstand, og  

 i øvrigt således:
Totalkvælstof (N) Vandopløseligt kvælstof (N) Nitratkvælstof (N) Ammoniumkvælstof (N) Amidkvælstof (N) Organisk kvælstof (N) Vandopløseligt fosfor (P) Citratopløseligt fosfor (P) Vandopløseligt kalium (K) Vandopløseligt magnesium (Mg) Total-magnesium (Mg) Vandopløseligt natrium (Na) Vandopløseligt svovl (S) Svovl (S) i calciumsulfat Vandopløseligt bor (B) Vandopløseligt kobber (Cu) EDTA-opløseligt kobber (Cu) Vandopløseligt jern (Fe) Vandopløseligt mangan (Mn) Vandopløseligt molybdæn (Mo) Vandopløseligt zink (Zn) Stk. 5.  En kvælstofform, der udgør mindre end 1 pct.,  

 må ikke deklareres.
 Stk. 6.  For gødninger med typebetegnelsen  

 »organisk gødning« med mindre end 10 pct. vandopløseligt kvælstof  

 (N) deklareres for kvælstof kun totalkvælstof (N) og vandopløseligt kvælstof  

 (N).
 Stk. 7.  Deklarationen af det i stk. 4 nævnte  

 citratopløselige fosfor (P) skal omfatte den mængde, der er opløselig i  

 neutralt ammoniumcitrat ved 6 grader C.
 Stk. 8.  Plantenæringsstofferne skal deklareres både ved  

 benævnelse og ved det kemiske symbol for det pågældende grundstof.
Stk. 9.  Indholdet af de enkelte hovednæringsstoffer og  

 andre næringsstoffer skal deklareres med een decimal.
Indholdet af de enkelte  

 mikronæringsstoffer skal deklareres med det i § 12 anførte antal decimaler.
 Stk. 10.  For flydende gødninger kan tillige angives  

 indholdet af næringsstoffer i vægtenheder pr. rumfangsenhed (gram/liter),  

 ligesom den rekvirerede mængde tillige kan angives i rumfangsenhed (liter  

 eller m3).
Stk. 11.  Kun gødninger, der højst indeholder 2 pct.  

 chlor (Cl), må betegnes som »chlorfattig«.
Det er tilladt at  

 garantere et maksimalt indhold af chlor.
 Stk. 12.  Såfremt en gødning har tillægsbetegnelsen  

 »væksthusgødning«, skal det maksimale indhold af chlor (Cl) og  

 fluor (F) deklareres.
 Stk. 13.  Urea-(urinstof)-holdige gødninger må højst  

 indeholde biuret, C2 O2 N3 H5 i mængder svarende til (Urea-N%) x 0,026.
 Stk. 14.  Såfremt en gødning angives at have en  

 neutraliserende virkning (kalkvirkning), skal denne bestemmes og deklareres  

 efter de for jordforbedringsmidler fastsatte regler.
Stk. 15.  Indeholder en gødning et eller flere  

 hovednæringsstoffer i en form eller på en sådan måde, at næringsstofferne  

 frigives langsomt, skal dette anføres på emballagen eller følgesedlen ved  

 angivelse af kemisk forbindelse eller fysisk princip for den langsomme  

 frigivelsesproces.
Tidsrummet, hvori gødningen frigiver hovedparten af  

 næringsstofferne, kan anføres.
 Stk. 16.  Såfremt et mikronæringsstof er til stede i en  

 kemisk forbindelse, der ændrer stoffets opløselighed og plantetilgængelighed,  

 skal forbindelsens kemiske betegnelse anføres, f.eks. chelat.
 § 15.  For gødninger, som indeholder eet  

 hovednæringsstof, og hvis typebetegnelse er nævnt i bilag 1, gælder de  

 tolerancer, der er fastsat i bilag 2.
Stk. 2.  For gødninger, som kun indeholder eet  

 hovednæringsstof, og som er sammensat af flere af de i bilag 1 nævnte  

 enkeltgødninger, er tolerancen det vejede gennemsnit af komponenternes  

 tolerancer.
For flydende ammoniak er tolerancen på kvælstofindholdet 0,5  

 vægtprocent.
 Stk. 3.  For andre gødninger med eet hovednæringsstof  

 end de under stk. 1 og 2 nævnte, er tolerancen for dette hovednæringsstof  

 1/20 af det deklarerede indhold.
 Stk. 4.  For gødninger, som indeholder flere  

 hovednæringsstoffer, hvis mængde i vægtprocent svarer til eller overstiger  

 3,0 for kvælstof (N), 2,2 for fosfor (P) eller 4,1 for kalium (K), gælder de  

 tolerancer, der er fastsat i bilag 2. Såfremt indholdet ligger under de  

 nævnte størrelser, er tolerancen for de enkelte hovednæringsstoffer 1/5 af de  

 deklarerede indhold.
 Stk. 5.  For gødninger, som indeholder et eller flere  

 hovednæringsstoffer, og som deklareres med indhold af andre næringsstoffer,  

 er tolerancen for disse andre næringsstoffer 0,54 vægtprocent, såfremt  

 indholdet af vedkommende næringsstof overstiger eller er lig med 2,0  

 vægtprocent, medens tolerancen er 1/4 af det deklarerede indhold, såfremt  

 indholdet af vedkommende næringsstof er under 2,0 vægtprocent.
 Stk. 6.  Reglerne i stk. 5 gælder ikke for magnesium,  

 såfremt gødningen omfattes af stk. 1.
Stk. 7.  For gødninger, som indeholder eet eller flere  

 hovednæringsstoffer, og som samtidig indeholder mikronæringsstoffer i mængder  

 på mindre end 0,01 vægtprocent er tolerancen for hvert enkelt  

 mikronæringsstof halvdelen af de deklarerede indhold.
For indhold på 0,01  

 vægtprocent eller mere, men mindre end 2,0 vægtprocent, er tolerancen for  

 hvert enkelt mikronæringsstof 1/4 af det deklarerede indhold.
For større  

 indhold er tolerancen 0,5 vægtprocent for hvert enkelt mikronæringsstof.
 Stk. 8.  For gødninger, som ikke indeholder  

 hovednæringsstoffer, men som enten kun indeholder andre næringsstoffer, eller  

 kun indeholder et mikronæringsstof, er tolerancen 1/25 for hvert af de  

 deklarerede indhold.
 Stk. 9.  For gødninger, som indeholder andre  

 næringsstoffer i blanding med mikronæringsstoffer, er tolerancen:
 Stk. 10.  For gødninger, som kun er sammensat af flere  

 mikronæringsstoffer, er tolerancen for de enkelte mikronæringsstoffer 1/10 af  

 de deklarerede indhold.
 Stk. 11.  For gødninger, som har tillægsbetegnelsen  

 »væksthusgødning«, er tolerancerne for bor (B), molybdæn (Mo) og  

 jern (Fe) gældende både i opad- og nedadgående retning.
 Stk. 12.  De i denne paragraf nævnte tolerancer gælder,  

 hvadenten gødningerne i markedsført tilstand er faste eller flydende.
 § 16.  I denne bekendtgørelse forstås ved  

 »ammoniumnitratgødning«: fast gødning, der ad kemisk vej er  

 fremstillet på basis af ammoniumnitrat, og som har et kvælstofindhold (N) på  

 over 28 vægtprocent, og som kan indeholde uorganiske tilsætningsstoffer eller  

 uvirksomme stoffer som f.eks. formalet kalk- eller dolomitgrus,  

 calciumsulfat, magnesiumsulfat og kiserit.
 Stk. 2.  Andre stoffer end de i stk. 1 omhandlede  

 uorganiske tilsætningsstoffer og uvirksomme stoffer, der indgår i  

 gødningssammensætningen, må hverken forøge varmefølsomheden eller  

 detonationsevnen.
 Stk. 3.  Såfremt ammoniumnitratgødning markedsføres,  

 skal gødningen opfylde de karakteristika og de krav til grænseværdier, der er  

 anført i bilag 3.
Stk. 4.  Ammoniumnitratgødning må kun tilbydes den  

 endelige forbruger i emballeret stand.
Dette gælder, selv om gødningen er  

 blandet med andre gødninger, jf. § 13, stk. 1, 2 og 4.
Stk. 5.  Ud over de i gødningslovens § 4 nævnte  

 oplysninger skal producenter og importører af et parti ammoniumnitratgødning  

 meddele Landbrugsministeriets Gødningstilsyn oplysninger om partiets  

 transporttilstand og adressen for partiets opbevaring.
Anmeldelsen skal ske  

 inden eller senest samtidig med gødningens ankomst til landet.
 Stk. 6.  Landbrugsministeriets Gødningstilsyn kan lade  

 udtage prøver af ammoniumnitratgødning til gennemførelse af en  

 detonerbarhedsprøve, som anført i bilag 4.
Stk. 7.  Såfremt en eller flere af  

 detonerbarhedsprøverne udført på et bestemt parti ammoniumnitratgødning ikke  

 bestås, jf. bilag 4, kan antallet af prøver fordobles.
Såfremt en  

 ammoniumnitratgødning ikke består de i bilag 3 eller bilag 4 angivne prøver,  

 må varen ikke sælges som gødning.
Komposteringspræparater § 17.  Den, der udbyder et komposteringspræparat til  

 salg, skal på forlangende give Landbrugsministeriets Gødningstilsyn oplysning  

 om de analysemetoder, der er anvendt til bestemmelse af de virksomme stoffer,  

 der deklareres indeholdt i komposteringspræparatet, og som ikke er  

 plantenæringsstoffer.
Jordforbedringsmidler § 18.  Jordbrugskalktyper produceret af danske  

 råmaterialer, skal for hver vares vedkommende deklareres i en af følgende  

 findelingsgrader:
Stk. 2.  Findelingsgrader skal i hvert enkelt tilfælde  

 godkendes af Landbrugsministeriets Gødningstilsyn, under hensyntagen til  

 varens hårdhed.
Sidste tal i benævnelsen angiver største partikelstørrelse  

 for kvaliteten, bestemt ved gennemgang af et sold med kvadratiske masker med  

 nævnte vidde.
For de tre sidst nævnte kvaliteter skal 40 vægtprocent  

 partikler kunne passere et sold med 1 mm maskevidde.
 Stk. 3.  Dolomitkalktyper, d.v.s.,  

 magnesiumcalciumcarbonater med mindst 6 vægtprocent magnesium (Mg) i  

 foreliggende tilstand, må kun sælges, såfremt følgende krav til findeling er  

 opfyldt:
Stk. 4.  For andre kalkningsmidler end de i stk. 1 og 2  

 nævnte kan Gødningstilsynet under hensyntagen til kalkningsmidlets struktur  

 og hårdhed bestemme i hvilken findelingsgrad, varen må sælges.
Kravene hertil  

 kan ligge ud over det i stk. 1 og 2 nævnte.
 Stk. 5.  Gødningstilsynet kan tillade, at  

 kalkningsmidler af forskellig geologisk oprindelse sælges i blandet tilstand.  

 Ansøgning herom skal indeholde udførlig beskrivelse af det pågældende  

 produkt.
 Stk. 6.  Såfremt et kalkningsmiddel - bortset fra mergel  

 - i markedsført tilstand indeholder over 20 pct. vand, skal vandindholdet  

 deklareres i procent med det hele tal, der ligger nærmest over det med een  

 decimal bestemte analyseresultat.
 § 19.  Såfremt et jordforbedringsmiddel, der sælges  

 efter vægt, deklareres med et indhold af plantenæringsstoffer, skal indholdet  

 heraf bestemmes efter de for gødninger fastsatte analysemetoder.
 Stk. 2.  Deklarationen for plantenæringsstoffer i et  

 jordforbedringsmiddel, der sælges efter vægt, skal være som for gødninger.
Stk. 3.  Deklareres et jordforbedringsmiddel, der sælges  

 efter vægt, med et indhold af andre næringsstoffer eller mikronæringsstoffer,  

 er disse næringsstoffer omfattet af de i § 15, stk. 5, henholdsvis stk. 7  

 nævnte tolerancer.
Såfremt der deklareres et indhold af et eller flere  

 hovednæringsstoffer, er tolerancen 1/20 for hvert af de deklarerede indhold.
 § 20.  Ved salg af sphagnum skal sælgeren give  

 følgende oplysninger:
 Oplysningen skal gives i umiddelbar tilknytning til og med samme typer som  

 ordet sphagnum.
Stk. 2.  Ved salg af andre tørveprodukter end sphagnum  

 skal sælgeren oplyse varens produktionssted og typebetegnelse (højmosetørv,  

 lavmosetørv m.v.). Angivelsen af produktionsstedet skal ske i umiddelbar  

 tilknytning til typebetegnelsen.
Endvidere skal sælgeren give de i stk. 1,  

 nr. 2-7, anførte oplysninger.
 Stk. 3.  Såfremt et tørveprodukt sælges emballeret i  

 rammer, betragtes varen som uemballeret, og de påbudte oplysninger skal gives  

 på følgesedler.
Stk. 4.  Betegnelsen fin må kun anvendes for  

 tørveprodukter, der ved fremstillingen har passeret en sigte med en  

 maskevidde på 20 mm.
Betegnelsen mellemfin må kun anvendes for  

 tørveprodukter, der ved fremstillingen er blevet tilbageholdt af en sigte med  

 en maskevidde på 20 mm og har passeret en sigte med en maskevidde på 40 mm.  

 Betegnelsen grov skal anvendes for tørveprodukter, der ved fremstillingen er  

 blevet tilbageholdt af en sigte med en maskevidde på 40 mm.
Betegnelsen  

 usorteret skal anvendes for tørveprodukter, der ikke betegnes som foran  

 anført.
 Stk. 5.  Indhold af plantenæringsstoffer i og egenskaber  

 ved et tørveprodukt skal bestemmes efter de i § 24, stk. 2, anførte metoder.
Stk. 6.  Såfremt et organisk jordforbedringsmiddel er  

 tilsat et kalkningsmiddel, skal dettes form (f.eks. hydratkalk) eller  

 geologiske oprindelse (f.eks. dolomitkalk, skrivekridt) angives.
Den tilsatte  

 mængde skal angives i kg. pr. m3 af produktet i upresset tilstand, med een  

 decimal.
§ 21.  I denne bekendtgørelse forstås ved kompost et  

 stabiliseret produkt, der er fremstillet udfra jordbrugets affaldsprodukter,  

 husholdningsaffald eller andet egnet organisk materiale, og som har været  

 underkastet en biologisk-teknisk behandling, hvorved det har mistet sin  

 oprindelige karakter.
Er saltkoncentrationen i produktet af en sådan  

 størrelsesorden, og produktet af en sådan fysisk karakter, at det kan  

 anvendes til direkte iplantning, kan det henføres til voksemedierne, jf. §  

 23.
 Stk. 2.  Ved salg af kompost skal sælgeren give følgende  

 oplysninger:
 Stk. 3.  Der kan gives oplysninger om en komposts  

 indhold af andre næringsstoffer og af mikronæringsstoffer udtrykt i g eller  

 mg pr. liter produkt.
 § 22.  Ved salg af jordforbedringsmidler, som ikke er  

 kalkningsmidler, og som ikke er omfattet af § 20, stk. 1 eller stk. 2, og §  

 21, skal de i gødningslovens § 14, stk. 1 anførte oplysninger gives.  

 Landbrugsministeriets Gødningstilsyn kan derudover bestemme, hvad der skal  

 deklareres.
Voksemedier § 23.  Den i gødningslovens § 17, stk. 1, nævnte  

 tilføjelse om et voksemedies art skal angive voksemediets hovedbestanddel.
 Stk. 2.  Ved salg af voksemedium, der er baseret på  

 sphagnum, skal sælgeren, udover de i gødningslovens § 17, stk. 1 og 2 krævede  

 oplysninger, give følgende oplysninger:
Stk. 3.  Ved salg af voksemedier, der er baseret på  

 andet organisk materiale end sphagnum, skal sælgeren, udover det i  

 gødningslovens § 17, stk. 1 og 2 anførte, give de i stk. 2, nr. 1a, 1b, 2, 3  

 og 5 til 9 anførte oplysninger.
Hidrører et indhold af mikronæringsstoffer  

 naturligt fra voksemediets grundbestanddele, skal mængderne af disse  

 bestemmes efter Fælles arbejdsmetoder for jordbundsanalyser.
De således  

 bestemte indhold skal deklareres i stedet for de foran under nr. 8 nævnte.
Stk. 4.  Såfremt et voksemedium er tilsat et  

 kalkningsmiddel, skal dettes form (f.eks. hydratkalk) eller geologisk  

 oprindelse (f.eks. dolomitkalk eller skrivekridt) angives.
Den tilsatte  

 mængde skal angives i kg. pr. m3 af produktet i upresset tilstand, med een  

 decimal.
Stk. 5.  Ved salg af voksemedier, der er baseret på  

 andre stoffer end de i stk. 2 og 3 nævnte, skal de i gødningslovens § 17,  

 stk. 1 og 2, anførte oplysninger gives.
Landbrugsministeriets Gødningstilsyn  

 kan derudover bestemme, hvad der skal deklareres.
 Stk. 6.  Et produkt må kun sælges som voksemedium, når  

 ledningsværdien (Lv) er mindre end 7. Er ledningsværdien højere end 7  

 henføres produktet under reglerne i § 21 eller § 22.
 Stk. 7.  Den måde og den form, hvorpå  

 hovednæringsstoffer, andre næringsstoffer og mikronæringsstoffer er tilført,  

 skal anføres, (eksempelvis »Påsprøjtet som gødningsopløsning« eller  

 »Iblandet som fast gødning«).
Analysemetoder og autoriserede laboratorier § 24.  Bestemmelsen af indhold i og egenskaber ved de  

 af gødningsloven omfattede varer, skal ske efter de af Landbrugsministeriet  

 autoriserede metoder.
Stk. 2.  Fælles arbejdsmetoder for jordbundsanalyser  

 skal anvendes for så vidt angår de i § 20, stk. 1, nr. 5, § 21, stk. 2, nr.  

 12 og 13 og § 23, stk. 2, nr. 5, 6, 7 og 9, og stk. 3, 2. og 3. punktum,  

 nævnte egenskaber eller indhold.
Hvor en kulturkontrolmetode for gartnerijord  

 findes, skal denne anvendes.
Stk. 3.  Metoderne til bestemmelse af om de i bilag 3  

 fastsatte karakteristika og grænseværdier for ren ammoniumnitratgødning med  

 højt kvælstofindhold er overholdt, fastsættes af Landbrugsministeriet.  

 Analyse af karakteristiska og grænser i henhold til bilag 3 kan alene  

 foretages af Landbrugsministeriets Gødningstilsyn.
Gennemførelse af den i  

 bilag 4 nævnte detonationsprøve kan alene foretages på foranledning af  

 Landbrugsministeriets Gødningstilsyn.
Stk. 4.  Hvor kemisk-tekniske forhold taler derfor, kan  

 Landbrugsministeriets Gødningstilsyn tillade anvendelse af andre  

 analyseforskrifter end de under stk. 1 og 2 nævnte.
Ansøgning herom indsendes  

 til Gødningstilsynet indeholdende en udførlig begrundelse for ansøgningen.  

 Eksemplar af de således godkendte metoder kan rekvireres hos tilsynet.
 § 25.  Tilsynet med de autoriserede laboratorier  

 forestås af Landbrugsministeriets Tilsynsudvalg vedrørende de Autoriserede  

 Laboratorier.
 Stk. 2.  Tilsynet udøves af en af udvalgets formand på  

 dettes vegne antaget tilsynsførende efter derom af landbrugsministeren  

 fastsatte regler.
 Tilsyn m.v.
§ 26.  Udtagning af prøver, som en køber ønsker  

 undersøgt til konstatering af, om de af sælgeren givne oplysninger om varens  

 indhold er rigtige, skal foregå efter de regler, der er angivet i et særligt  

 skema til denne prøveudtagning.
Skemaet kan fås hos Landbrugsministeriets  

 Gødningstilsyn.
Undersøgelsen skal foregå på et af de i henhold til  

 gødningslovens § 19 autoriserede laboratorier.
§ 27.  Landbrugsministeriets Gødningstilsyn har mod  

 legitimation adgang til virksomheder, der importerer, fremstiller eller  

 sælger de af loven omfattede varer, og er berettiget til hos importør,  

 producent, sælger eller forbruger at åbne emballager og udtage og til nærmere  

 undersøgelse medtage prøver af varer, der er omfattet af loven.
Hvor hele  

 pakninger medtages, sker dette for producentens eller importørens regning.  

 Der skal ydes Gødningstilsynet al fornøden oplysning og bistand ved dets  

 tilsyn og prøveudtagning.
 Stk. 2.  Prøver, der udtages af Landbrugsministeriets  

 Gødningstilsyn som led i tilsynets kontrol med lovens overholdelse, skal  

 udtages efter metoder, der fastsættes af Landbrugsministeriet.
 § 28.  Udgifterne ved det i gødningslovens § 21, stk.  

 3, nævnte tilsyn dækkes ved afgifter, der af Landbrugsministeriet for hvert  

 finansår pålignes producenter og importører af de af loven omfattede varer.
 Stk. 2.  Afgifterne, der erlægges for et finansår ad  

 gangen, fastsættes dels som en grundafgift på 1.000 kr. pr. anmeldt vare,  

 dels som en mængdeafgift beregnet på grundlag af størrelse af produktion og  

 import i det senest afsluttede gødningsår. (1. juli - 30. juni), jf. § 8.
 Til ovennævnte afgifter lægges almindelig omsætningsafgift.
 Stk. 3.  Omkostningerne ved gennemførelse af de i § 16,  

 stk. 6 og 7 nævnte detonerbarhedsprøver kan af Landbrugsministeriets  

 Gødningstilsyn pålægges importøren eller producenten efter følgende skala:
 Stk. 4.  De i stk. 2 anførte mængdeafgifter skal dog  

 ikke betales af en her i landet fremstillet vare i det omfang, der allerede  

 er betalt afgift af varernes enkelte bestanddele.
Stk. 5.  Såfremt tilsynets udgifter i det enkelte  

 finansår ikke dækkes af de i stk. 2 og stk. 7 nævnte afgifter, fordeles det  

 manglende beløb forholdsmæssigt på de afgiftspligtige virksomheder efter de i  

 henhold til reglerne i stk. 2 pålignede beløb.
Et eventuelt overskydende  

 beløb fordeles tilsvarende.
Afgiftsbeløbene forfalder til betaling den 1.  

 december.
 Stk. 6.  Producenter, der i henhold til § 7, stk. 2, er  

 fritaget for anmeldelsespligt, er ikke omfattet af den i nærværende paragraf  

 omtalte afgiftspligt.
 Stk. 7.  Producenter eller importører, der vil påbegynde  

 markedsføring af en vare, der er omfattet af gødningslovens bestemmelser,  

 skal samtidig med den i lovens § 8 forskrevne anmeldelse indbetale en  

 anmeldelsesafgift på 1.000 kr.
Straffebestemmelser § 29.  Overtrædelse af § 6, stk. 2, 3 og stk. 4, § 7,  

 stk. 1, § 8, stk. 1, § 9, stk. 5, § 10, stk. 1 og 2, stk. 4, 2. og 3.  

 punktum, stk. 6, 7 og stk. 9, §§ 11-14, §§ 16 og 17, § 18, stk. 1, 3 og stk.  

 6, §§ 19 og 20, § 21, stk. 2, § 23, § 24, stk. 1 og 2, og § 27, stk. 1, 3.  

 punktum, straffes med bøde.
 Stk. 2.  På samme måde straffes den, der undlader at  

 efterkomme påbud, der udstedes i medfør af denne bekendtgørelse.
 Ikrafttrædelse m.v.
 § 30.  Denne bekendtgørelse træder i kraft den 15.  

 januar 1989.
 Stk. 2.  Bekendtgørelse nr. 664 af 15. december 1977  

 ophæves.
 Stk. 3.  Mærket emballage og etiketter m.v., som  

 producenter, importører og forhandlere har på lager ved bekendtgørelsens  

 ikrafttrædelse, og som opfylder kravene i den hidtidige bekendtgørelse, kan  

 anvendes indtil 1. juli 1990.
Landbrugsministeriet, den 20. december  

 1988 LAURITS TØRNÆS /M.
Ginnerup-Nielsen Bilag 1 Typeliste for gødning A.
Gødninger, som kun indeholder eet hovednæringsstof.
A.
Gødninger, som kun indeholder eet hovednæringsstof.
 2. Fosforgødninger.
 Med hensyn til gødninger, som sælges i granuleret form, og hvis  

 fosforkomponenter indebærer et formalingskriterium (gødning nr. 1, 3, 4, 6 og  

 7), er kriteriet for formalingsgraden af grundbestanddele fastlagt efter en  

 passende analysemetode.
Bilag 3 KARAKTERISTIKA OG GRÆNSER FOR REN AMMONIUMNITRATGØDNING MED HØJT  

 NITROGENINDHOLD Absorptionen af olie i gødningen, som forinden skal have gennemgået to  

 varmecykler ved en temperatur på 25-5 grader C, må ikke overstige 4  

 vægtprocent.
 Indholdet af brændbart materiale målt som kulstof må ikke overstige 0,2  

 procent i gødning med et nitrogenindhold på 31,5 vægtprocent eller derover og  

 må ikke overstige 0,4 procent i gødning med et nitrogenindhold på 28  

 vægtprocent eller derover, men under 3l,5 vægtprocent.
 En opløsning indeholdende 10 g gødning i 100 ml vand skal have en pH-værdi  

 på 4,5 eller derover.
 Ikke mere end 5 vægtprocent af gødningen må kunne gå igennem et sold med 1  

 mm maskevidde og ikke mere end 3 vægtprocent igennem et 0,5 mm sold.
 Gødningens chlorindhold må højst udgøre 0,02 vægtprocent.
Maksimum-indhold af kobber (Cu) 10 mg/kg Bilag 4 BESKRIVELSE AF DETONERBARHEDSPRØVE Prøven udføres på en repræsentativ gødningsprøve.
Inden gennemførelsen af  

 detonerbarhedsprøven underkastes hele prøvemassen fem varmecykler.
 Gødningen underkastes en detonerbarhedsprøve i et vandret stålrør under  

 følgende betingelser:
 anbragt med 150 mm's mellemrum til vandret understøtning af røret.
 Prøven udføres to gange.
 Såfremt der for hver af de to prøver er mindst een blycylinder, der er  

 sammentrykket mindre end 5%, har gødningsprøven bestået detonerbarhedsprøven,  

 og kan dermed markedsføres som gødning.
