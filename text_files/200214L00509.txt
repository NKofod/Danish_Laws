Betænkning afgivet af Kommunaludvalget den 8. maj 2003 Betænkning over Forslag til lov om  

 ændring af lov om kommunernes styrelse med flere love (Forbedring af muligheder for indsigt i den kommunale  

 administration, tilsynsreform m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er stillet 10 ændringsforslag til lovforslaget.
Udvalget har  

 stillet ændringsforslag nr. 1 og 2, Enhedslistens medlem af udvalget har  

 stillet ændringsforslag nr. 3-8 og indenrigs- og sundhedsministeren har  

 stillet  

 ændringsforslag nr. 9 og 10.
2. Udvalgsarbejdet Lovforslaget blev fremsat den 13. marts 2003 og var til 1.  

 behandling den 25. marts 2003. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 4. februar 2003 dette  

 udkast til udvalget, jf. alm. del  bilag 162. Den 17. marts 2003 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Poul Solberg Hansen, Aabenraa.
Indenrigs- og  

 sundhedsministeren  

 har over for udvalget kommenteret den ene henvendelse.
Deputationer Endvidere har Poul Solberg Hansen, Aabenraa, mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 13 spørgsmål til indenrigs- og  

 sundhedsministeren til skriftlig besvarelse, som denne har besvaret.
Et af  

 udvalgets spørgsmål og ministerens svar herpå er optrykt som bilag til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de af udvalget og de af  

 indenrigs- og sundhedsministeren stillede ændringsforslag.
Socialdemokratiets medlemmer af udvalget finder, at lovforslaget  

 indeholder en række fornuftige og tiltrængte forbedringer af den kommunale  

 styrelseslov, som har sin baggrund i indstillingerne fra den ekspertgruppe,  

 der  

 blev nedsat med professor Jens Peter Christensen som formand efter Farum  

 skandalen.
Socialdemokratiet kan støtte ekspertgruppens indstillinger, som de  

 kommer til udtryk i lovforslaget.
Derudover har Socialdemokratiet ønsket  

 yderligere en mulighed, som et mindretal i kommunalbestyrelsen kan benytte  

 for  

 at sikre betryggende indsigt i kommunens økonomi.
Det er den mulighed, som en  

 vedtagelse af ændringsforslag nr. 1 og 2 vil lovfæste, hvorefter et mindretal  

 får ret til at begære et møde mellem revisionen og kommunalbestyrelsen for at  

 få forelagt revisionens beretning i mundtlig form og med mulighed for at  

 stille  

 uddybende spørgsmål.
Socialdemokratiet rejste spørgsmålet under 1. behandling  

 og er tilfreds med, at forslaget har opnået bred tilslutning i udvalget.
Socialdemokratiet har derimod været mere betænkelig ved  

 forslaget om at samle tilsynsopgaven hos 5 statsamtmænd og dermed i 5  

 statsamter.
Socialdemokratiet har været bekymret for, om en vedtagelse af den  

 del af lovforslaget kunne opfattes som en foregribelse af  

 Strukturkommissionens  

 arbejde.
Det ønsker Socialdemokratiet ikke på nogen måde.
Såvel under  

 debatten  

 i Folketingssalen som under udvalgsarbejdet har både ministeren og samtlige  

 partier været enige om at afvise enhver sammenhæng mellem ændringerne af  

 tilsynsopgaven og en eventuel ny regional struktur.
 Socialdemokratiet har endvidere lagt vægt på, at ministeren  

 under udvalgsbehandlingen har forsikret udvalget om, at samlingen af  

 tilsynsopgaven i 5 statsamter ikke vil blive brugt til at reducere de  

 ressourcer, der afsættes til opgaven, men til at styrke det faglige miljø, og  

 at der tilføres yderligere ressourcer, som svarer til de nye opgaver, som de  

 5  

 statsamter får med at være tilsynsmyndighed for amtskommunerne, København og  

 Frederiksberg m.fl.
 Da Strukturkommissionens arbejde således ikke foregribes og  

 tilsynet ikke svækkes ved samlingen af tilsynsopgaven i 5 statsamter, kan  

 Socialdemokratiet stemme for lovforslaget ved 3. behandling.
 Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Farumsagen, som jo af gode grunde har optaget Folketinget meget,  

 var anledning til nedsættelse af Jens Peter Christensen-udvalget og  

 udarbejdelsen af den betænkning, som ligger til grund for nærværende  

 lovforslag.
Kommunalbestyrelsens medlemmer vil få adgang til udvidet  

 sagsindsigt og bedre indsigt i revisionens beretninger.
Enhedslisten er også  

 tilfreds med styrkelsen af tilsynet med kommunerne, men finder dog ingen  

 grund  

 til at ændre på antallet af statsamtmænd og har derfor stillet  

 ændringsforslag  

 om at bevare det nuværende antal, som svarer til antallet af amter.
Såfremt  

 Strukturkommissionen i sin betænkning, der forventes ultimo 2003, foreslår et  

 ændret antal og en ny organisation, ser Enhedslisten naturligvis gerne på  

 sagen  

 til den tid.
Enhedslisten finder også, at der bør ændres i den kommunale  

 valglov for at sikre en rotationsordning for (amts)borgmestre.
Det er klart,  

 at  

 jo flere valgperioder, en borgmester sidder, desto større risiko er der for  

 magtfuldkommenhed og afstand til de menige amtsrådsmedlemmer eller  

 kommunalbestyrelsesmedlemmer.
Efter to valgperioder bør borgmestre, efter  

 Enhedslistens opfattelse, ikke kunne genopstille ved kommunalvalget eller  

 amtsrådsvalget, men genopstilling kan ske ved næstfølgende valg.
Enhedslisten ønsker også, at vælgerne skal kunne udøve kontrol  

 med og eventuelt afsætte en kommunalbestyrelse, som ikke længere nyder  

 vælgernes tillid.
Disse ændringer til den kommunale valglov vil Enhedslisten  

 søge støtte til ved en kommende lejlighed.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

    

  

 udvalget:
 1)  

  

 I det under  

  

 nr. 14  

  

 foreslåede  

  

 § 42 c,  

 stk. 1,  

  

 indsættes efter 1. pkt  

                                                                          .  

                                                                              

 som nyt punktum:
»Forelæggelse af  

 revisionens beretninger for kommunalbestyrelsen skal endvidere ske, når  

 mindst  

 en fjerdedel af medlemmerne anmoder herom.  

 « [Hjemmel til, at ¼ af kommunalbestyrelsen kan kræve mundtlig  

 forelæggelse] 2)  

  

 I det under  

  

 nr. 14  

  

    

 foreslåede  

  

 § 42 c, stk. 1,  

  

 indsættes i  

  

 2. pkt  

  

 ., der bliver 3. pkt., efter  

 »Kommunalbestyrelsens formand fastsætter på  

 revisionens  

 « ordene  

 :  

 »henholdsvis mindst en fjerdedel af  

 medlemmernes  

 «                                                                            .
[Mundtlig forelæggelse også efter krav fra ¼ af medlemmerne] Af  

 	  

    

 et  

  

 mindretal  

  

 (EL):
 3)  

  

 I den under  

  

 nr. 16  

  

 foreslåede affattelse af  

  

 §  

 47, stk. 1,  

  

 udgår ordene  

 », jf.  

 stk. 2  

 «, og i stedet ind  

 sættes som nyt  

 punktum: »I Københavns og Frederiksberg Kommuner varetages de opgaver, der i  

 denne lov er henlagt til statsamtmanden af Overpræsidenten.«.
[Konsekvens af ændringsforslag nr. 4] 4)  

  

 I den under  

  

 nr. 16  

  

 foreslåede affattelse af  

  

 §  

 47  

  

 udgår  

  

 stk. 2.
 Stk. 3-6 bliver herefter stk. 2-5.
[Tilsynet varetages af samtlige statsamtmænd] 5)  

  

 Den under  

  

 nr. 16  

  

 foreslåede affattelse af  

  

 §  

 47, stk. 3,  

  

 der bliver stk. 2, affattes således:
»Stk. 3.  

  

 Tilsynet med kommunale fællesskaber, jf. § 60,  

 varetages af den statsamtmand, der varetager tilsynet med fællesskabets  

 hjemstedskommune.  

 « [Tilsynet med kommunale fællesskaber varetages af  

 statsamtmanden] 6)  

  

 I den under  

  

 nr. 16  

  

 foreslåede affattelse af  

  

 §  

 47, stk. 5,  

  

 der bliver stk. 4, udgår  

 »,  

 jf. stk. 2,  

 «.
[Konsekvens af ændringsforslag nr. 4] 7)  

  

 I den under  

  

 nr. 16  

  

 foreslåede affattelse af  

  

 §  

 47  

  

 udgår  

  

 stk. 6.
[Konsekvens af ændringsforslag nr. 4] 8)  

  

 I den under  

  

 nr. 17  

  

 foreslåede affattelse af  

  

 §  

 60, stk. 1,  

  

 udgår  

 », stk. 2,  

 «.
[Konsekvens af ændringsforslag nr. 4] Af  

 	  

    

  

 indenrigs- og sundhedsministeren  

  

 , tiltrådt af  

  

 udvalget:
Til § 4 9)  

  

 I indledningen ændres  

 »jf. lovbekendtgørelse nr. 912 af 2. oktober  

 2000  

 « til: »jf. lovbekendtgørelse nr. 912 af  

 2. oktober 2000, som ændret ved lov nr. 293 af 30. april 2003«.
[Følge af ændring af beredskabsloven] 10)  


  

 Nr.  

 1  

  

 affattes således:
»1.  

  

 	  

    

 I  

  

 § 9, stk. 3,  

  

 ændres  

 »§ 61, stk. 1-5 og 7, og §§ 61 a og 61 b  

 «  

 til:  

 »§§  

 47-56  

 «.« [Følge af ændring af beredskabsloven] Bemærkninger Til nr. 1 og 2 Efter forslaget til § 42 c, stk. 1, i lov om kommunernes  

 styrelse, jf. lovforslagets § 1, nr. 14, tillægges kommunens revision som  

 noget  

 nyt af hensyn til revisionens muligheder for at bibringe kommunalbestyrelsen  

 indsigt i kommunens økonomiske forhold adgang til at forelægge revisionens  

 skriftlige beretninger mundtligt for kommunalbestyrelsen.
Med ændringsforslagene skabes som et supplement hertil hjemmel  

 til, at mindst en fjerdedel af kommunalbestyrelsens medlemmer kan forlange,  

 at  

 kommunens revision mundtligt forelægger revisionens skriftlige beretninger  

 for  

 kommunalbestyrelsen.
Herved sikres et mindretal på mindst en fjerdedel af  

 kommunalbestyrelsens medlemmer adgang til på denne måde at få indsigt i  

 kommunens økonomiske forhold, såfremt mindretallet mener, at der er behov for  

 en mundtlig forelæggelse.
Kravet om at forelægge beretninger for  

 kommunalbestyrelsen  

 forudsættes kun rejst i ekstraordinære situationer.
Det fornødne antal medlemmer skal fremsætte den enkelte begæring  

 herom.
Det er ikke tilstrækkeligt, at der inden for kortere eller længere tid  

 fremsættes flere begæringer, der alene samlet set fremsættes af det fornødne  

 antal medlemmer.
Det er pligtmæssigt for revisionen at foretage den af  

 mindretallet ønskede mundtlige forelæggelse.
Det indebærer, at revisionen  

 under  

 forelæggelsen orienterer kommunalbestyrelsens medlemmer om indholdet af  

 beretningen.
Revisionen kan i den forbindelse tage hensyn til eventuelle  

 ønsker  

 om indholdet af forelæggelsen fra medlemmer af kommunalbestyrelsen.  

 Revisionen  

 skal endvidere deltage i en eventuel drøftelse med kommunalbestyrelsens  

 medlemmer om relevante spørgsmål vedrørende kommunens økonomiske forhold.
 Mindretallets krav om en mundtlig forelæggelse omfatter ligesom  

 revisionens egen adgang til mundtlig forelæggelse alle revisionens  

 beretninger,  

 jf. den foreslåede affattelse af § 42, stk. 4, i lov om kommunernes styrelse,  

 jf. lovforslagets § 1, nr. 12. Mindretallets krav om en mundtlig forelæggelse  

 kan tilsvarende fremsættes når som helst efter kommunens modtagelse af  

 revisionens beretninger.
Såfremt en fjerdedel af kommunalbestyrelsens medlemmer  

 fremsætter ønske herom, påhviler det borgmesteren i lighed med, hvad der  

 gælder, hvis revisionen fremsætter et ønske herom, at fastsætte tid og sted  

 for  

 forelæggelsen så hurtigt som muligt efter modtagelsen af mindretallets  

 anmodning.
Såfremt mindretallets ønske fremsættes i forlængelse af, at  

 borgmesteren har udsendt revisionens beretning til kommunalbestyrelsens  

 medlemmer, jf. forslaget til § 42 b i lov om kommunernes styrelse, jf.  

 lovforslagets § 1, nr. 14, påhviler det borgmesteren så vidt muligt at  

 fastsætte tid og sted for forelæggelsen, således at denne kan foretages før  

 økonomiudvalgets og kommunalbestyrelsens behandling af beretningen med  

 henblik  

 på at træffe afgørelse i forbindelse hermed.
 De foreslåede bestemmelser i § 42 c, stk. 2-4, i lov om  

 kommunernes styrelse, jf. lovforslagets § 1, nr. 14, finder anvendelse også  

 på  

 den forelæggelse, som et mindretal i kommunalbestyrelsen fremsætter ønske om.
Til nr. 3-8 Indtil Strukturkommissionen har afgivet betænkning, er det ikke  

 hensigtsmæssigt at ændre på den kommunale struktur.
Det foreslås derfor, at  

 samtlige statsamtmænd fører tilsyn og ikke kun de 5 statsamtmænd som  

 foreslået  

 i lovforslaget.
Såfremt ændringsforslagene vedtages, kan det blive nødvendigt  

 at stille yderligere ændringsforslag til lovforslagets 3. behandling.
Til nr. 9 og 10 Ændringsforslagene stilles som følge af den mellemkommende  

 ændring af beredskabsloven, der blev vedtaget af Folketinget den 10. april  

 2003. Ændringsforslagene indebærer ingen indholdsmæssige ændringer i  

 lovforslaget.
Thor Gunnar Kofoed (V)  

    

 Gudrun Laub (V)  

    

 Ester Larsen (V)  

    

 Marianne Pedersen (V)  

  

  nfmd.  

  

    

 Jens Vibjerg (V)  

    

 Uno Larsson (DF)  

    

 Poul Nødgaard (DF)  

  

  fmd.  

  

    

 Knud Erik Kirkegaard (KF)  

    

 Helle Sjelle (KF)  

    

 Arne Toft (S)  

    

 Inger Bierbaum (S)  

    

 Jørn Pedersen (S)  

    

 Karen J.
Klint (S)  

    

 Ole Stavad (S)  

    

 Kristen Touborg (SF)  

    

 Marianne Jelved (RV)  

    

 Line Barfod (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 188 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Meddelelse om, at der er åbnet for spørgsmål, og at  

 tidsplanen vil blive drøftet på næste udvalgsmøde 3 Spm. 1 om, hvorfor tilsynet med kommuner og amtskommuner  

 fremover skal varetages af 5 statsamtmænd, til indenrigs- og  

 sundhedsministeren Spm. 2 om baggrunden for udvælgelsen af de 5  

 tilsynsførende statsamtmænd, til indenrigs- og sundhedsministeren 4 Spm. 3 om ændringsforslag vedrørende revision, til  

 indenrigs- og sundhedsministeren Spm. 4 om ressourcer til tilsynsopgaver, til indenrigs-  

 og sundhedsministeren Spm. 5 om arbejdsbyrde i statsamterne, til indenrigs- og  

 sundhedsministeren Spm. 6 om, hvorvidt den foreslåede løsning har været  

 drøftet med amtmændene, til indenrigs- og sundhedsministeren Spm. 7 om opbygning af den nye tilsynsmyndighed, til  

 indenrigs- og sundhedsministeren Spm. 8 om statsamternes fremtid, til indenrigs- og  

 sundhedsministeren 5 Tidsplan for udvalgets behandling af lovforslaget 6 Henvendelse af 16/4-03 fra Poul Solberg Hansen, Aabenraa 7 Spm. 9 om kommentar til henvendelse af 16/4-03 fra Poul  

 Solberg Hansen, Aabenraa, til indenrigs- og sundhedsministeren 8 Svar på spm. 1 om, hvorfor tilsynet med kommuner og  

 amtskommuner fremover skal varetages af 5 statsamtmænd, fra indenrigs- og  

 sundhedsministeren Svar på spm. 2 om baggrunden for udvælgelsen af de 5  

 tilsynsførende statsamtmænd, fra indenrigs- og sundhedsministeren 9 Svar på spm. 4 om ressourcer til tilsynsopgaver, fra  

 indenrigs- og sundhedsministeren Svar på spm. 5 om arbejdsbyrde i statsamterne, fra  

 indenrigs- og sundhedsministeren Svar på spm. 6 om, hvorvidt den foreslåede løsning har  

 været drøftet med amtmændene, fra indenrigs- og sundhedsministeren Svar på spm. 7 om opbygning af den nye tilsynsmyndighed,  

 fra indenrigs- og sundhedsministeren Svar på spm. 8 om statsamternes fremtid, fra indenrigs-  

 og sundhedsministeren 10 Svar på spm. 9 om kommentar til henvendelse af 16/4-03  

 fra Poul Solberg Hansen, Aabenraa, fra indenrigs- og sundhedsministeren 11 Spm. 10 om, hvorfor ministeren ikke foreslår at afskaffe  

 klarhedskriteriet, til indenrigs- og sundhedsministeren Spm. 11 om tilsynsrådenes muligheder for at gribe ind  

 over for uregelmæssigheder og ulovligheder i kommunerne i fremtiden, når  

 klarhedskriteriet ikke fjernes, til indenrigs- og sundhedsministeren Spm. 12 om den enkelte borgers retssikkerhed over for sin  

 kommune, når klarhedskriteriet ikke afskaffes, til indenrigs- og  

 sundhedsministeren 12 Svar på spm. 3 om ændringsforslag vedrørende revision,  

 fra indenrigs- og sundhedsministeren 13 Svar på spm. 10 om, hvorfor ministeren ikke foreslår at  

 afskaffe klarhedskriteriet, fra indenrigs- og sundhedsministeren Svar på spm. 11 om tilsynsrådenes muligheder for at gribe  

 ind over for uregelmæssigheder og ulovligheder i kommunerne i fremtiden, når  

 klarhedskriteriet ikke fjernes, fra indenrigs- og sundhedsministeren Svar på spm. 12 om den enkelte borgers retssikkerhed over  

 for sin kommune, når klarhedskriteriet ikke afskaffes, fra indenrigs- og  

 sundhedsministeren 14 Ændringsforslag, fra indenrigs- og sundhedsministeren 15 1. udkast til betænkning 16 Spm. 13 om lovforslagets formål, til indenrigs- og  

 sundhedsministeren 17 2. udkast til betænkning 18 Svar på spm. 13 om lovforslagets formål, fra indenrigs-  

 og sundhedsministeren 19 Henvendelse af 8/5-03 fra Poul Solberg Hansen, Aabenraa Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra udvalget.
 Spørgsmål 13:
Kan ministeren bekræfte, at lovforslaget ikke på nogen måde kan  

 betragtes som en forløber for en struktur der indebærer en regionsopdeling af  

 landet, og at lovforslagets sigte alene er at forbedre tilsynet med den  

 kommunale administration, og at dette anses for at ske, når der bliver færre  

 tilsynsmyndigheder med deraf følgende bedre faglig ekspertise? Svar:
 Ja.
 Jeg kan bekræfte, at baggrunden for det i lovforslaget fremsatte  

 forslag om, at det primære tilsyn med kommuner og amtskommuner fremover skal  

 varetages af fem statsamtmænd og ikke varetages af enhver af de 14  

 statsamtmænd, er behovet for at sikre et mere robust og effektivt tilsyn,  

 hvor  

 der er det fornødne grundlag for at opbygge et stærkere fagligt miljø.
Den foreslåede organisering af tilsynet i første instans  

 foregriber ikke de videre overvejelser om eventuelle ændringer i den  

 kommunale  

 struktur.
Regeringen vil som anført i besvarelsen af spørgsmål nr. 1 - hvis  

 Strukturkommissionens arbejde og de beslutninger, der måtte følge derefter  

 fører til ændringer i den kommunale struktur  vurdere, om der som følge  

 heraf  

 skal ske ændringer i organiseringen af tilsynet i første instans.
