Skrivelse om, hvorvidt et amtsrådsmedlem, der har vedtaget  

  

 et bødeforelæg for overtrædelse af nærmere angivne  

  

 bestemmelser i lov om kemiske stoffer og produkter samt i lov  

  

 om afgift af bekæmpelsesmidler og overtrædelse af samme  

  

 bestemmelse, jf. straffelovens § 23, er valgbar (Valgbarhedsnævnets skrivelse af 24. oktober 2003 til et  

 amtsråd) Ved brev af 21. august 2003 har X Amtsråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 amtsrådsmedlem NN den 22. august 2002 har vedtaget et bødeforelæg på 20.000  

 kr.  

 for overtrædelse af § 59, stk. 1, nr. 2, jfr. § 33, stk. 1, i lov om kemiske  

 stoffer og produkter ved efter den 17. april 1997 og i 1998 i Y-sted at have  

 indkøbt i alt 1830 liter af det ikke godkendte plantebeskyttelsesmiddel  

 Amistar  

 til videre fordeling til landmænd på egnen omkring Z-sted i 1997 og 1998,  

 ligesom den pågældende selv anvendte 370 liter af det indkøbte.
 Det fremgår af sagen, at den pågældende endvidere den 13.  

 september 2002 har vedtaget et bødeforelæg på 17.000 kr. for overtrædelse af  

 §  

 24, stk. 1, 2. pkt., i lov om afgift af bekæmpelsesmidler ved som  

 erhvervsdrivende varemodtager i 1997 og 1998 at have indkøbt 370 liter  

 Amistar  

 fra udlandet uden at anmelde dette til de statslige told- og  

 skattemyndigheder  

 inden varernes afsendelse fra udlandet, hvorved statskassen blev unddraget  

 24.346 kr. i afgift af bekæmpelsesmidler - hvilket forhold ToldSkat i Ø har  

 betragtet som værende begået med forsæt til at unddrage statskassen afgiften  

 -  

 samt for overtrædelse af samme bestemmelse, jf. straffelovens § 23, ved i  

 1997  

 og 1998 at have fungeret som distributør af 1.460 liter Amistar fra udlandet  

 til 9 landmænd uden at anmelde dette til de statslige told- og  

 skattemyndigheder inden varernes afsendelse fra udlandet, hvorved statskassen  

 blev unddraget 96.004 kroner i afgift af bekæmpelsesmidler og ved at have  

 indsamlet betalingen for sprøjtemidlet og videresendt denne til leverandøren  

 af  

 sprøjtemidlet Q  hvilket forhold ToldSkat i Ø har betragtet som værende  

 medvirken  

 til afgiftsunddragelse begået med grov uagtsomhed.
 Det fremgår af sagen, at det omhandlede  

 plantebeskyttelsesmiddel er blevet godkendt i 1998.
 I den anledning skal man meddele, at Valgbarhedsnævnet har  

 fundet det overvejende betænkeligt at fastslå, at de begåede handlinger  

   

 uanset de krav, der må stilles til personer, der beklæder hverv som medlem af  

 kommunale råd  i almindeligt omdømme gør den pågældende uværdig til at  

 være  

 medlem af kommunale råd, jf. den kommunale valglovs § 4.
 Den pågældende må derfor anses for valgbar.
