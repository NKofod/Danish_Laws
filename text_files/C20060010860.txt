Vejledning  

 om ny procedure ved legalisering af offentlige  

  

 dokumenter som følge af Danmarks tiltrædelse af  

  

 apostillekonventionen 1. Baggrund Med virkning fra 29. december 2006 har Danmark tiltrådt  

 Haagerkonventionen af 5. oktober 1961 om afskaffelse af kravet om  

 legalisering  

 af udenlandske offentlige dokumenter (apostillekonventionen). Danmarks  

 tiltrædelse af apostillekonventionen medfører, at det fremover bliver lettere  

 for borgere og virksomheder at få offentlige dokumenter legaliseret.
 Borgere og virksomheder, der skal anvende danske offentlige  

 dokumenter i udlandet, f.eks. i forbindelse med adoptionssager eller  

 ansøgninger om optagelse på udenlandske læreanstalter, bliver ofte mødt med  

 krav fra de udenlandske myndigheder om at godtgøre ægtheden af dokumentets  

 underskrift eller stempel i form af en legalisering.
Den hidtidige procedure for legalisering her i landet har været,  

 at det offentlige dokuments underskrift først bekræftes af vedkommende  

 myndighed (f.eks. et fagministerium), som har ressortansvaret for den  

 pågældende dokumenttype.
Dernæst bekræftes ressortmyndighedens påtegning af  

 Udenrigsministeriet.
Herefter skal Udenrigsministeriets påtegning bekræftes  

 af  

 den konsulære eller diplomatiske repræsentation (konsulat, ambassade mv.) for  

 det land, hvor dokumentet skal anvendes.
Apostillekonventionen indebærer, at offentlige dokumenter, der  

 skal anvendes i et andet land, som har tiltrådt konventionen, ikke længere  

 skal  

 legaliseres af den konsulære eller diplomatiske repræsentation for det land,  

 hvor dokumentet skal anvendes.
I stedet skal dokumentet forsynes med en  

 særlig  

 erklæring, den såkaldte apostille, hvorved dokumentets underskrift bekræftes.  

 Apostillen udstedes her i landet af Udenrigsministeriet, som er udpeget som  

 apostillemyndighed, jf. konventionens artikel 6.
Endvidere er det for at forenkle legaliseringsproceduren  

 besluttet, at offentlige dokumenter fra 1. januar 2007 ikke længere skal  

 legaliseres af vedkommende ressortmyndighed, inden dokumentet kan legaliseres  

 eller forsynes med en apostille af Udenrigsministeriet.
Denne ordning gælder  

 således, uanset om det land, hvor dokumentet skal bruges, har tiltrådt  

 apostillekonventionen  

 eller ej.
 Danmarks tiltrædelse af apostillekonventionen indebærer samtidig,  

 at der her i landet ikke kan stilles yderligere krav om legalisering af  

 udenlandske offentlige dokumenter, som hidrører fra et land, der har tiltrådt  

 konventionen, hvis dokumentet er forsynet med en apostille, jf. nedenfor  

 under  

 pkt. 3.
Apostillekonventionen berører ikke internationale aftaler, som  

 Danmark har tiltrådt, hvorefter dokumenter fra visse lande eller visse typer  

 af  

 dokumenter er fritaget for kravet om legalisering.
Endvidere berører  

 konventionen ikke eksisterende nationale regler eller praksis, som fritager  

 bestemte typer dokumenter fra kravet om legalisering.
Der kan i disse  

 tilfælde  

 ikke stilles krav om, at et dokument er forsynet med en apostille, jf.  

 konventionens artikel 3.
 En dansk oversættelse af apostillekonventionen findes som bilag  

 til denne vejledning.
2. Legalisering  

 af danske dokumenter, som skal anvendes i lande, der har tiltrådt  

 apostillekonventionen 2.1. Lande, der  

 har tiltrådt apostillekonventionen Apostillekonventionen er i dag tiltrådt af samtlige EU-lande.  

 Endvidere er konventionen tiltrådt af et stort antal andre lande, herunder  

 bl.a.
Norge, Island, Schweiz, Rusland, Hviderusland, Ukraine, USA,  

 Australien,  

 New Zealand, Japan, Indien, Israel, Argentina, Colombia, Venezuela, Ecuador,  

 Mexico og Sydafrika.
I alt har 90 lande tiltrådt konventionen.
 En opdateret oversigt over samtlige lande, der har tiltrådt  

 konventionen, kan findes på adressen  

  

 www.hcch.net.
2.2. Dokumenter,  

 som er omfattet af apostillekonventionen Apostillekonventionen gælder kun for offentlige dokumenter, jf.  

 konventionens artikel 1. Som offentlige dokumenter anses alle dokumenter, som  

 er udstedt af administrative myndigheder eller af domstolene.
Sidstnævnte  

 kategori omfatter f.eks. domme og kendelser.
Endvidere gælder konventionen  

 for  

 bekræftelser fra offentlige myndigheder, som påføres dokumenter, der er  

 oprettet af private.
Som eksempel herpå kan nævnes de oplysninger, som et  

 dokument (f.eks. et skøde, pantebrev eller en ægtepagt) forsynes med af  

 tinglysningskontoret,  

 når dokumentet er indført i tingbogen.
Som et andet eksempel kan nævnes en  

 notars bekræftelse af fuldmagter oprettet af private.
 Konventionen finder dog ikke anvendelse på dokumenter, der er  

 udstedt af diplomatiske eller konsulære repræsentationer, samt dokumenter,  

 der  

 er udstedt af en administrativ myndighed, og som alene har en kommerciel  

 eller  

 toldmæssig funktion (f.eks. oprindelsescertifikater samt tilladelser til  

 import  

 og eksport).
2.3. Krav til  

 legalisering af dokumenter, som er omfattet af apostillekonventionen Ifølge apostillekonventionen er den eneste form for legalisering,  

 som kan kræves for at bekræfte en underskrifts ægthed, underskriverens embede  

 og evt. identiteten af et segl eller stempel, at dokumentet er forsynet med  

 en  

 apostille fra den kompetente myndighed i det land, hvorfra dokumentet  

 hidrører,  

 jf. konventionens artikel 3. En udenlandsk myndighed kan således ikke kræve,  

 at  

 dokumentet legaliseres af det pågældende lands konsulære eller diplomatiske  

 repræsentation.
2.4.  

 Fremgangsmåden ved legalisering Ved legalisering af et offentligt dokument skal dokumentet  

 (originalen) indleveres til Udenrigsministeriet, som forsyner dokumentet med  

 en  

 særlig erklæring (apostille).
Dokumentet skal ikke længere legaliseres af vedkommende  

 ressortmyndighed, inden det forelægges Udenrigsministeriet.
F.eks. skal  

 straffeattester ikke længere legaliseres af Justitsministeriet, og  

 eksamensbeviser fra universiteter og højere læreanstalter mv. skal ikke  

 længere  

 legaliseres af Undervisningsministeriet, men kan forelægges direkte for  

 Udenrigsministeriet  

 med henblik på udstedelse af apostille.
 Nærmere oplysninger om Udenrigsministeriets ekspedition og gebyrer  

 for legaliseringer kan fås på adressen  

  

 www.um.dk  

 eller ved henvendelse  

 til Udenrigsministeriet, Asiatisk Plads 2, 1402, København K, tlf.: 33 92 00  

 00.
3. Dokumenter,  

 som skal anvendes i Danmark, fra lande, der har tiltrådt  

 apostillekonventionen Der kan her i landet ikke stilles yderligere krav om legalisering  

 af udenlandske offentlige dokumenter, som hidrører fra et land, der har  

 tiltrådt apostillekonventionen, hvis dokumentet er forsynet med en apostille,  

 jf. konventionens artikel 3.
Apostillens udformning kan med hensyn til størrelse, farve, sprog  

 mv. variere fra land til land.
Apostillen skal dog være udformet som et  

 kvadrat  

 med sider på mindst  

 9 cm.  

 Apostillen kan være påført selve dokumentet eller være vedhæftet dokumentet.  

 I  

 bilaget til denne vejledning findes en model af den apostille, som anvendes  

 af  

 Udenrigsministeriet, hvoraf fremgår, hvilke oplysninger apostillen skal være  

 forsynet med.
Der henvises endvidere til konventionens artikel 4.
Danske myndigheder eller andre med interesse heri kan, såfremt der  

 er tvivl om apostillens ægthed eller de angivne oplysninger, rette  

 henvendelse  

 til det pågældende lands apostillemyndigheder med henblik på at få bekræftet  

 udstedelsen eller de oplysninger, som er anført på apostillen.
En opdateret  

 oversigt over apostillemyndighederne i samtlige lande, der har tiltrådt  

 konventionen, kan findes på adressen  

  

 www.hcch.net.
4. Legalisering  

 af danske dokumenter, som skal anvendes i lande, der ikke har tiltrådt  

 apostillekonventionen For dokumenter, som skal anvendes i lande, som ikke har tiltrådt  

 apostillekonventionen, er der ikke sket ændringer af krav om legalisering.  

 Det  

 betyder, at hvor der ikke eksisterer aftaler om fritagelse for legalisering  

 mellem Danmark og det land, hvor dokumentet skal anvendes, vil det som hidtil  

 normalt være nødvendigt at få Udenrigsministeriets legalisering bekræftet af  

 den konsulære eller diplomatiske repræsentation for det pågældende land.
 Det er dog fra 1. januar 2007 besluttet, at et dokument ikke  

 længere skal legaliseres af den pågældende ressortmyndighed, inden dokumentet  

 kan legaliseres af Udenrigsministeriet, dvs. at et offentligt dokument  

 udstedt  

 af en dansk myndighed kan forelægges direkte for Udenrigsministeriet.
5. Dokumenter,  

 som skal anvendes i Danmark, fra lande, der ikke har tiltrådt  

 apostillekonventionen Danmarks tiltrædelse af apostillekonventionen medfører ikke nogen  

 ændringer i gældende krav og praksis vedrørende legalisering af offentlige  

 dokumenter, som er udstedt af en myndighed i lande, der ikke har tiltrådt  

 apostillekonventionen, og som skal anvendes her i landet.
 Det originale udenlandske dokument skal således normalt være  

 forsynet med en legalisering fra den danske konsulære eller diplomatiske  

 repræsentation for det land, hvor dokumentet er udstedt, og dokumentet vil  

 normalt skulle være legaliseret af det pågældende lands udenrigsministerium,  

 inden det kan legaliseres af en dansk konsulær eller diplomatisk  

 repræsentation.
Justitsministeriet, den 13. december  

 2006 Lene Espersen /Jens Røn Bilag KONVENTION OM AFSKAFFELSE AF KRAVET OM  

 LEGALISERING AF UDENLANDSKE OFFENTLIGE DOKUMENTER (Indgået  

 den 5. oktober 1961)  

  

 (Trådt i kraft den 24. januar 1965) De stater, der har undertegnet denne konvention, som ønsker at afskaffe kravet om legalisering af udenlandske  

 offentlige dokumenter ved diplomatiske eller konsulære repræsentanter, har besluttet at indgå en konvention herom og er blevet enige om  

 følgende bestemmelser:
Artikel 1 Konventionen gælder for offentlige dokumenter, der er udfærdiget  

 på en kontraherende stats område, og som skal fremlægges på en anden  

 kontraherende stats område.
 I denne konvention anses følgende for at være offentlige  

 dokumenter:
a)  

  

 	  

 dokumenter,  

 der er udstedt af en myndighed eller en embedsmand, der er tilknyttet  

 domstole  

 eller nævn i den pågældende stat, herunder dokumenter, der er udstedt af  

 anklagemyndigheden,  

 en justitssekretær eller en stævningsmand (»huissier de justice«), b)  

 	  

  

 dokumenter,  

 der er udstedt af en administrativ myndighed, c)  

  

 	  

 notarbekræftede  

 dokumenter, d)  

  

 	  

 officielle  

 påtegninger, som påføres dokumenter oprettet af personer i deres egenskab af  

 privatpersoner, f.eks. officielle påtegninger, der dokumenterer tinglysning  

 eller registrering af et dokument eller dokumentets eksistens på en bestemt  

 dato,  

 samt officielle bekræftelser og notarbekræftelser af underskrifter.
 Konventionen gælder dog ikke for:
a)  

  

 	  

 dokumenter,  

 der udfærdiges af diplomatiske eller konsulære repræsentanter, og b)  

  

 	  

 administrative  

 dokumenter, der direkte vedrører handels- eller toldmæssige transaktioner.
Artikel 2 Hver kontraherende stat skal fritage dokumenter, hvorpå denne  

 konvention finder anvendelse, og som skal fremlægges på dens område, fra  

 kravet  

 om legalisering.
I denne konvention betyder legalisering udelukkende den  

 formalitet, hvorved de diplomatiske eller konsulære repræsentanter for det  

 land, hvori dokumentet skal fremlægges, bekræfter underskriftens ægthed, den  

 egenskab, hvori underskriveren af dokumentet har handlet, og i givet fald  

 identiteten  

 af det påførte segl eller stempel.
Artikel 3 Den eneste formalitet, der kan kræves for at bekræfte  

 underskriftens ægthed, den egenskab, hvori underskriveren af dokumentet har  

 handlet, og i givet fald identiteten af det påførte segl eller stempel, er  

 tilføjelse af den i artikel 4 beskrevne erklæring udstedt af den kompetente  

 myndighed  

 i den stat, hvorfra dokumentet hidrører.
 Den i ovenstående stykke nævnte formalitet kan dog ikke kræves,  

 når gældende love, bekendtgørelser eller praksis i den stat, hvor dokumentet  

 fremlægges, eller en aftale mellem to eller flere kontraherende stater har  

 afskaffet eller forenklet den eller fritager selve dokumentet fra kravet om  

 legalisering.
Artikel 4 Den i artikel 3, stk. 1, nævnte erklæring påføres selve  

 dokumentet eller en allonge, og den skal være udformet i overensstemmelse med  

 den model, der er optaget som bilag til konventionen.
Den kan imidlertid affattes på det officielle sprog for den  

 udstedende myndighed.
Standardteksten deri kan herudover affattes på  

 yderligere  

 et sprog.
Benævnelsen »Apostille (Convention de La Haye du 5 octobre 1961)«  

 skal være anført på fransk.
Artikel 5 Erklæringen skal udstedes på anmodning af den person, der har  

 underskrevet dokumentet, eller af ihændehaveren.
 Ved korrekt udfyldelse er erklæringen en bekræftelse af  

 underskriftens ægthed, den egenskab, hvori underskriveren af dokumentet har  

 handlet, og i givet fald identiteten af det påførte segl eller stempel.
 Underskrift, segl og stempel på erklæringen er fritaget for enhver  

 bekræftelse.
Artikel 6 Hver kontraherende stat udpeger med henvisning til de pågældende myndigheders  

 officielle funktion de myndigheder, der har kompetence til at udstede den i  

 artikel 3, stk. 1, nævnte erklæring.
Den kontraherende stat skal ved deponeringen af sit ratifikations-  

 eller tiltrædelsesinstrument eller sin udvidelseserklæring underrette det  

 nederlandske udenrigsministerium om udpegelsen.
Den skal ligeledes give  

 underretning om enhver ændring af de udpegede myndigheder.
Artikel 7 Hver af de i medfør af artikel 6 udpegede myndigheder skal føre et  

 register eller et kartotek, hvori myndigheden skal registrere de udstedte  

 erklæringer med angivelse af:
a)  

  

 	  

 erklæringens  

 nummer og dato, og b)  

  

 	  

 navn på den  

 person, der har underskrevet det offentlige dokument, samt den egenskab,  

 hvori  

 vedkommende har handlet, eller i tilfælde af, at dokumentet ikke er  

 underskrevet, navnet på den myndighed, der har påført segl eller stempel.
 På anmodning af enhver person med interesse deri skal den  

 myndighed, der har udstedt erklæringen, kontrollere, om erklæringens  

 oplysninger svarer til oplysningerne i registeret eller kartoteket.
Artikel 8 Hvis en overenskomst, konvention eller aftale mellem to eller  

 flere kontraherende stater indeholder bestemmelser, hvorefter bekræftelse af  

 en  

 underskrift eller et segl eller stempel forudsætter visse formaliteter, har  

 denne konvention kun forrang frem for sådanne bestemmelser, hvis disse  

 formaliteter er strengere end den i artikel 3 og 4 nævnte formalitet.
Artikel 9 Hver kontraherende stat skal træffe de nødvendige foranstaltninger  

 for at forebygge, at dens diplomatiske eller konsulære repræsentanter udfører  

 legaliseringer i tilfælde, hvor denne konvention foreskriver fritagelse.
Artikel 10 Konventionen er åben for undertegnelse af de stater, som var  

 repræsenteret på den 9. internationale privatretlige konference i Haag, samt  

 af  

 Island, Irland, Liechtenstein og Tyrkiet.
 Den skal ratificeres, og ratifikationsinstrumenterne skal  

 deponeres hos det nederlandske udenrigsministerium.
Artikel 11 Konventionen træder i kraft den 60. dag efter, at det tredje  

 ratifikationsinstrument er deponeret som fastsat i artikel 10, stk. 2.
 For hver undertegnende stat, der ratificerer senere, træder  

 konventionen i kraft den 60. dag efter deponeringen af denne stats  

 ratifikationsinstrument.
Artikel 12 Enhver stat, der ikke er nævnt i artikel 10, kan tiltræde denne  

 konvention, efter at den er trådt i kraft i henhold til artikel 11,  

 stk. 1.  

 Tiltrædelsesinstrumentet deponeres hos det nederlandske udenrigsministerium.
En sådan tiltrædelse har kun virkning for så vidt angår forholdet  

 mellem den tiltrædende stat og de kontraherende stater, der ikke har fremsat  

 indsigelse mod den pågældende stats tiltrædelse senest seks måneder efter  

 modtagelse af den i artikel 15, litra d, nævnte underretning.
En sådan  

 indsigelse skal meddeles det nederlandske udenrigsministerium.
 Konventionen træder i kraft i forholdet mellem den tiltrædende  

 stat og de stater, der ikke har fremsat indsigelse mod den førstnævnte stats  

 tiltrædelse, den 60. dag efter udløbet af den i ovenstående stykke nævnte  

 seksmåneders frist.
Artikel 13 Enhver stat kan ved undertegnelsen, ratifikationen eller  

 tiltrædelsen erklære, at konventionen skal udvides til alle de områder, hvis  

 internationale forhold den varetager, eller til et eller flere af dem.
En  

 sådan  

 erklæring har virkning fra konventionens ikrafttræden i forhold til den  

 pågældende  

 stat.
 Efter dette tidspunkt skal sådanne udvidelser meddeles det  

 nederlandske udenrigsministerium.
 Når udvidelseserklæringen afgives af en stat, som har undertegnet  

 og ratificeret konventionen, træder konventionen i kraft for de pågældende  

 områder i overensstemmelse med artikel 11. Når udvidelseserklæringen afgives  

 af  

 en stat, som har tiltrådt konventionen, træder konventionen i kraft for de  

 pågældende områder i overensstemmelse med artikel 12.
Artikel 14 Konventionen gælder i fem år fra den dag, hvor den træder i kraft  

 efter artikel 11, stk. 1, selv for stater, som har ratificeret eller  

 tiltrådt den senere.
 Konventionen fornys stiltiende hvert femte år, medmindre den  

 opsiges.
 En opsigelse skal meddeles det nederlandske udenrigsministerium  

 mindst 6 måneder før femårsperiodens udløb.
 Opsigelsen kan begrænses til enkelte af de områder, som  

 konventionen omfatter.
Opsigelsen har kun virkning i forhold til den stat, som har  

 afgivet den.
Konventionen forbliver i kraft for de øvrige kontraherende  

 stater.
Artikel 15 Det nederlandske udenrigsministerium skal give underretning om  

 følgende til de stater, der er omtalt i artikel 10, og til de stater, som har  

 tiltrådt konventionen efter artikel 12:
a)  

  

 	  

 underretninger  

 efter artikel 6, stk. 2, b)  

  

 	  

 undertegnelser  

 og ratifikationer efter artikel 10, c)  

  

 	  

 datoen for  

 konventionens ikrafttræden efter artikel 11, stk. 1, d)  

  

 	  

 tiltrædelser  

 og indsigelser efter artikel 12 og den dato, hvor disse tiltrædelser får  

 virkning, e)  

  

 	  

 udvidelseserklæringer  

 efter artikel 13 og den dato, hvor de får virkning, f)  

  

 	  

 opsigelser  

 efter artikel 14, stk. 3.
 Til bekræftelse heraf har  

 undertegnede, der er behørigt bemyndigede dertil, undertegnet denne  

 konvention.
 Udfærdiget i Haag den 5.  

 oktober 1961 på fransk og engelsk, hvoraf den franske udgave har forrang i  

 tilfælde af afvigelser mellem de to udgaver, i ét eksemplar, som deponeres i  

 den nederlandske regerings arkiver, og hvoraf en genpart ad diplomatisk vej  

 tilsendes hver af de stater, som var repræsenteret på den 9. internationale  

 privatretlige konference i Haag, samt Island, Irland, Liechtenstein og  

 Tyrkiet.
