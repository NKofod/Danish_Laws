1 Tæthed Prøvningen udføres på 3 stk. ventiler.
Ventilen udsættes for et tryk på  

 1600 kN/kvadratmeter (16 kp/kvadratcentimeter) gennem varmtvandstilslutningen  

 og med de to andre tilslutninger afproppet.
Trykket fastholdes i 60 sec.  

 Spindeludføring skal være tæt.
2 Materiale Prøvningen udføres på 1 stk. ventil.
 Der fremstilles en eksponeringsopløsning (syntetisk brugsvand) ved, at der  

 til jonbyttet vand tilsættes 50 mg/l NaCl og 50 mg/l CaCO3. pH justeres ved  

 gennemblæsning af CO2 til ca. 6,4, og luft gennemblæses derefter til mætning,  

 hvored pH stiger til ca. 6,6.
Til prøveventilen tilpasses propper af polyethylen eller propper dækket af  

 polyethylenfolie.
Ventilen monteres dernæst i en prøvestand og gennemstrømmes  

 1 time med vandværksvand med en vandstrøm svarende til et trykfald over  

 ventilen på ca. 10 kN/kvadratmeter.
Ventilen demonteres, og plastpropperne sættes på.
Dernæst skylles ventilen  

 med syntetisk brugsvand, hvorefter det fyldes igen med syntetisk vand, og der  

 tilproppes.
Vandet aftappes efter 1 døgn, og vandets volumen bestemmes.  

 Derefter påfyldes syntetisk vand igen, som aftappes efter 1 døgn, og dette  

 gentages tillige for det næstfølgende døgn.
Vandprøverne fra de 3 på hinanden  

 følgende døgn analyseres ved atomabsorption for cadmium (Cd) og bly (Pb).  

 Resultatet angives i mg/l, og totalmængde Cd og Pb for hver af de 3 analyser  

 opløst fra armaturet anføres.
 Fabrikanten skal i øvrigt give oplysning om de anvendte materialers  

 kemiske, fysiske og biologiske stabilitet.
 Indtil nøjere specificerede prøvemetoder er udarbejdede, undersøges øvrige  

 materialeegenskaber på bedste måde.
3 Tæthed ved manøvrering Prøvningen udføres på 3 stk. ventiler og efter prøvning af tæthed punkt 1.  

 Ventilen udsættes for en række vekslende vandtryk i området 50-1000  

 kN/kvadratmeter (0,5-10,0 kp/kvadratcentimeter), og ved hvert vandtryk  

 foretages en serie manøvreringer af temperaturvælgeren.
4 Regulering af vandtemperatur Prøvningen udføres på 1 stk. ventil.
Ventilen tilsluttes koldt- og  

 varmtvandssystem med samme tryk og temperaturerne 15 +/- 3 grader C og 80 +/-  

 3 grader C.
Blandeventilens udløb forsynes med en regulerbar modstand.
 Modstanden indreguleres således, at ventilen ved trykket 200  

 kN/kvadratmeter (2 kp/kvadratcentimeter) giver en vandstrøm som er ca.  

 halvdelen af vandstrømmen i prøveopstillingen uden indregulering af  

 modstanden.
Der måles med temperaturvælgeren i de to yderstillinger.
Ved hver stilling  

 aflæses temperaturen af det blandede vand ved følgende tryk: 50, 200 og 500  

 kN/kvadratmeter (0,5, 2,0 og 5,0 kp/kvadratcentimeter).
5 Strømningsmodstand Prøvningen udføres på 1 stk. ventil.
Ventilen tilsluttes et koldt- og  

 varmtvandssystem som beskrevet under punkt 4. Ved måling bestemmes en række  

 sammenhørende værdier af trykfaldet over ventilens varmtvandstilgang og  

 afgang for blandet vand og vandstrømmen.
Målingen udføres ved hvert trykfald  

 med temperaturvælgeren i maksimal stilling.
Vandstrømmen gennem ventilen  

 bestemmes ved hvert af trykfaldene. 10, 20, 50 og 100 kN/kvadratmeter (0,1,  

 0,2, 0,5 og 1,0 kp/kvadratcentimeter).
