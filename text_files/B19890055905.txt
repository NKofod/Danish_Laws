 I medfør af § 11 a, stk. 1-2, og § 28, stk. 5, i lov om kvalitetskontrol  

 med fisk og fiskevarer, jf. lovbekendtgørelse nr. 339 af 29. maj 1987,  

 fastsættes:
 § 1.  Fiskeri efter muslinger og østers er forbudt i  

 området vest for 10 grader 44 minutter østlig længde i underområde 22.
 Stk. 2.  Det er endvidere forbudt at foretage  

 overdragelse samt tilvirkning, opbevaring og transport af muslinger og østers  

 og varer af disse, der hidrører fra det i stk. 1, nævnte område.
 Stk. 3.  Det i stk. 1-2 anførte forbud gælder også  

 muslinger og østers og varer af disse, der ikke er bestemt til menneskeføde.
 § 2.  Fiskeriministeriet kan dispensere fra  

 bestemmelserne i § 1, når de kvalitetsmæssige forhold taler herfor.
 § 3.  Overtrædelse af § 1 straffes med bøde eller  

 hæfte.
 § 4.  Bekendtgørelsen træder i kraft ved  

 offentliggørelsen i Lovtidende.
