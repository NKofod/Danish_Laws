Indholdsfortegnelse Indledning Kort oversigt over ændringerne i SOLAS 1974 Kapitel II-1 Hovedprincipperne i GMDSS GMDSS-funktionskrav Tidsplan for indførelse af GMDSS Grundlæggende udstyrskrav i GMDSS Udstyrets placering og installation Strømforsyninger Typegodkendelser Vedligehold Eksisterende dispensationer og ækvivalenser BILAG A: Liste over forkortelser Indledning Efter mange års drøftelser og forhandlinger i den internationale  

 søfartsorganisation (IMO) blev det nye globale nød- og sikkerhedssystem for  

 søfarten (GMDSS) vedtaget på en international konference i november 1988.
 Vedtagelsen omfatter et radikalt ændret kapitel IV i den internationale  

 konvention om sikkerhed for menneskeliv på søen (SOLAS) samt  

 konsekvensændringer i kapitlerne II-1, III og V i konventionen.
 Konventionsændringerne, som blev vedtaget i enstemmighed og uden  

 afstemning, bryder med de gældende bestemmelser om morsetelegrafi og  

 radiotelefoni.
Konceptet i det nye system (GMDSS) bygger på anvendelsen af avanceret  

 teknisk udstyr om bord i skibe, i land og i rummet.
Såvel geostationære  

 (INMARSAT) som polært omkredsende satelitter indgår i systemet.
Systemet skal  

 sikre, at eftersøgnings- og redningsmyndigheder (SAR) og i skibe i nærheden  

 af et nødstedt skib hurtigt bliver alarmeret, så de kan assistere i en  

 koordineret eftersøgnings- og redningsaktion.
Systemet skal yderligere  

 effektivt kunne afvikle maritim sikkerhedskommunikation (MSI), såsom  

 meteorologiske varsler, navigationsefterretninger m.m.
 Udstyrskravene efter det nye kapitel IV i SOLAS-konventionen fastsættes  

 for det enkelte skib primært under hensyn til skibets fartsområde og kun i  

 ringe grad under hensyn til skibets størrelse.
SOLAS-konventionen omfatter alle passagerskibe i international fart,  

 uanset størrelse, samt alle lastskibe på 500 registertons brutto og derover i  

 international fart.
Konventionens kapitel IV omfatter tillige lastskibe på  

 300 registertons brutto og derover, men under 500 registertons brutto i  

 international fart.
 De vedtagne konsekvensændringer i forbindelse med GMDSS indebærer, at  

 radioudstyrskravene i kapitel III og kravet om radarudstyr i kapitel V kommer  

 til at omfatte også skibe mellem 300 og 500 registertons brutto i  

 international fart.
 Den 1. februar 1990 trådte konventionsændringerne i kraft med virkning fra  

 den 1. februar 1992, idet der ikke var modtaget indsigelser mod vedtagelsen.  

 Tidsplanen for gennemførelsen af konventionsændringerne fremgår af denne  

 vejlednings side 94.
 Det kan anbefales, at rederier, værfter og leverandører, som agter at  

 indkøbe, installere og/eller tilbyde GMDSS-udstyr, anskaffer den af IMO  

 udgivne publikation:
Amendments to the 1974 SOLAS Convention concerning Radiocommunications for the Global Maritime Distress and Safety System.
Publikationen kan købes gennem Iver C.
Weilbach & Co.
A/S, København,  

 eller bestilles direkte hos IMO, Publications Section, 4 Albert Embankment,  

 London SE1 7SR.
Kort oversigt over ændringerne i SOLAS 1974 I SOLAS-konventionen findes reglerne for radioudrustningen hovedsagelig i  

 kapitel IV.
Radioudrustning i forbindelse med skibets redningsmidler er dog  

 foreskrevet i kapitel III, § 6. Kravene til skibets nødenergikilde findes i  

 kapitel II-1, §§ 42 og 43. Disse krav har betydning for kravene til skibets  

 reserveenergikilde, som er foreskrevet i kapitel IV.
I kapitel V, § 12,  

 findes kravene til skibets navigationshjælpemidler, herunder til radiopejler  

 og til radar.
Kap.
II-1:
 Som noget nyt er der i §§ 42 og 43 indført et krav om, at skibets  

 nødenergikilde i et nærmere angivet tidsrum skal kunne drive skibets primære  

 radioudrustning.
Kap.
III:
Under GMDSS vil § 6 også komme til at gælde for lastskibe mellem 300 og  

 500 tons.
Eksisterende skibe bliver dog først omfattet fra 1. februar 1995.
 Udrustningen skal omfatte såvel tovejs VHF radiotelefonapparater som  

 radartranspondere for eftersøgnings- og redningsformål (SART).
Kap.
IV:
 Hele kapitlet er nyt og omfatter tidsplaner, udstyrskrav,  

 installationskrav, krav til betjening og krav til vedligehold.
Kap.
V:
 I § 12 stilles der under GMDSS krav om, at ethvert skib, der er omfattet  

 af konventionen, skal have en 9 GHz-radar (3 cm-radar). Dette krav kommer  

 også til at omfatte lastskibe mellem 300 og 500 tons, dog først fra 1.  

 februar 1995.
Hovedprincipperne i GMDSS Som nævnt i indledningen bryder GMDSS med de hidtidige bestemmelser om  

 radiokommunikation i skibe, herunder specielt hvad angår nød~ og  

 sikkerhedskommunikation.
 Hovedreglen er, at alle skibe, uanset størrelse, som er omfattet af  

 SOLAS-konventionen, skal være udrustet med radioudstyr afhængigt af hvor  

 skibet sejler.
 Havområder:
Under GMDSS er kravene til skibes kommunikationsudstyr fastsat under  

 hensyntagen til skibenes fartsområder.
Der skelnes mellem fire forskellige  

 områder, nemlig:
 Havområde A1: Et område inden for radiotelefonidækning af mindst  

 een VHF kyststation, hvor der kontinuerligt er mulighed for alarmering via  

 DSC.
 Havområde A2: Et område, uden for havområde A1, inden for  

 radiotelefonidækning af mindst een MF kyststation, hvor der kontinuerligt er  

 mulighed for alarmering via DSC.
 Havområde A3: Et område, uden for havområderne A1 og A2, inden for  

 dækning af en INMARSAT geostationær satellit, hvor der kontinuerligt er  

 mulighed for alarmering.
 Havområde A4: Et område uden for havområderne A1, A2 og A3.
 Systemer:
Kommunikationsudstyret er baseret på anvendelse af digitalt selektivt  

 opkald (DSC) på henholdsvis VHF, MF og HF.
Desuden på INMARSAT  

 skibsjordstationer for telefoni og/eller telex.
Herudover vil udstyret  

 omfatte automatiske nødradiopejlsendere (EPIRB's), hvis signaler vil kunne  

 opfanges af enten INMARSAT-satellitterne eller af polære satellitter  

 (COSPAS/SARSAT). For lokalisering anvendes radartranspondere (SART), som  

 arbejder i 9 GHz-båndet.
GMDSS-funktionskrav Ethvert skib skal, når det er i søen, være i stand til:
1. at sende skib-til-kyst nødalarmer ved hjælp af  

 mindst to adskilte og uafhængige metoder, der anvender forskellige  

 radiokommunikationssystemer.
Dog må VHF DSC anvendes som begge metoder, og  

 det samme gælder for INMARSAT skibsjordstationer og/eller EPIRB's; 2. at modtage kyst-til-skib nødmeldinger; 3. at sende og modtage skib-til-skib nødalarmer; 4. at sende og modtage koordinerende kommunikation i  

 forbindelse med eftersøgning og redningsaktioner (SAR-kommunikation); 5. at sende og modtage kommunikation på stedet for en  

 redningsaktion (on-scene SAR-kommunikation); 6. at sende og modtage signaler for lokalisering (SART  

 og radar); 7. at sende og modtage maritim sikkerhedsinformation  

 (MSI); 8. at sende og modtage generel radiokommunikation til  

 og fra landbaserede radiosystemer eller net:
 9. at sende og modtage bro-til-bro kommunikation.
 ad pkt. 7: Det kan være nødvendigt, at skibe kan modtage visse maritime  

 sikkerhedsinformationer, medens de er i havn.
 ad pkt. 8: Et skib anses ikke for usødygtigt, hvis denne funktion ikke  

 opfyldes ved afgang fra en havn, hvor der ikke er let adgang til  

 reparationer.
Tidsplan for indførelse af GMDSS I den internationale konvention om sikkerhed for menneskeliv på søen  

 (SOLAS) 1974 med ændringer af 1981 og 1983 findes de nugældende regler om  

 radioudstyr m.m. i skibe i kapitel IV.
Radioudstyr til redningsbåde og  

 -flåder er foreskrevet i kapitel III, krav til nødenergikilden i kapitel II-1  

 og radiopejleren i kapitel V.
Ved en konferende af kontraherende stater til SOLAS, som afholdtes i  

 slutningen af 1988, vedtoges enstemmigt et nyt kapitel IV samt  

 konsekvensændringer til kapitlerne II-1, III og V.
Resultatet af den nævnte  

 konference er det globale nød- og sikkerhedssystem (GMDSS).
 1.februar 1992 kan en reder vælge:
enten at udstyre sit skib, nyt eller eksisterende, i henhold til  

 SOLAS 1974 eller at udstyre skibet i henhold til SOLAS 1974, som ændret 1988  

 (GMDSS-reglerne).
 Senest 1. august 1993 skal alle skibe være udstyret med  

 satellit-EPIRB, og alle skibe sejlende i områder dækket af NAVTEX-systemet  

 skal være udstyret med en NAVTEX-modtager.
 Efter 1. februar 1995 skal alle nye skibe være udstyret i henhold  

 til GMDSS-reglerne.
 Efter 1. februar 1999 skal alle skibe være udstyret i henhold til  

 GMDSS-reglerne.
Indtil 1. februar 1999 skal alle skibe være udstyret med vagtmodtager og  

 en enhed for det radiotelefoniske alarmsignal for frekvensen 2182 kHz.
Skibe  

 bygget efter 1. februar 1997 kan dog fritages for dette krav.
Tidsplan GMDSS -------------------------------------------------------------------~ Skibe bygget før 1/2 1992: senest 1/2 1995 Skibe bygget efter 1/2 1992: idriftsættelsestidspunktet Udstyrskrav - alle skibe (Regel IV/7) Desuden et af de nedenfor nævnte sekundære alarmeringssystemer:
VHF k. 70 DSC, eller VHF EPIRB k. 70 DSC, float-free, med SART, eller COSPAS/SARSAT 406 MHz EPIRB, float-free eller INMARSAT 1,6 GHz EPIRB, float-free, eller MF DSC, eller HF DSC, eller INMARSAT SES Yderligere udstyrskrav - A1 + A2 (Regel IV/9) Desuden et af de nedenfor nævnte sekundære alarmeringssystemer:
COSPAS/SARSAT 406 MHz EPIRB, float-free, eller INMARSAT 1,6 GHz EPIRB, float-free, eller HF DSC, eller INMARSAT SES **) Desuden udstyr til generel kommunikation:
MF RX/TX Desuden et af de nedenfor viste sekundære alarmeringssystemer:
COSPAS/SARSAT 406 MHz EPIRB, float-free, eller INMARSAT 1,6 GHz EPIRB, float-free, eller HF DSC, eller Ekstra INMARSAT SES Yderligere udstyrskrav - A1 + A2 + A3 (Regel IV/10) Alternativ 2:
 Desuden et af de nedenfor nævnte alarmeringssystemer:
COSPAS/SARSAT 406 MHz EPIRB, float-free, eller INMARSAT 1,6 GHz EPIRB, float-free, eller INMARSAT SES Yderligere udstyrskrav - A1 + A2 + A3 + A4 (Regel IV/11) Desuden det nedenfor nævnte alarmeringssystem:
COSPAS/SARSAT 406 MHz EPIRB, float-free Krav til reserveenergikilden (Regel IV/13) Følgende udstyr skal kunne drives af reserveenergikilden:
VHF (Regel IV/7) og og nødlys ved radio og navigationsudstyr som leverer input til radio.
 Kapacitetskrav:
Udstyrskrav - alle områder (Regel IV/12) RADAR (9 GHz):
(også lastskibe på 300 og derover, men under 500 tons) RADIOPEJLER (HOMING 2182):
 Skibe bygget før 1/2 1995 skal have dette udstyr indtil 1/2 1999.
Udstyrets placering og installation I henhold til kapitel IV, regel 6, skal enhver radioinstallation placeres  

 et sted, hvor:
 Endvidere skal der ved radioinstallationen være en belysning, som er  

 uafhængig af hoved- og nødenergikilden.
 I henhold til kapitel IV, reglerne 8-11 incl., skal der fra den position,  

 hvorfra skibet normalt navigeres, kunne iværksættes udsendelse af nødalarm  

 via såvel det primære som det sekundære skib-til-kyst nødalarmeringsudstyr og  

 også via skib-til-skib nødalarmeringsudstyret.
 Liste over primære skib-til-kyst nødalarmeringssystemer:
 Liste over sekundære skib-til-kyst nødalarmeringssystemer:
Disse systemer er listet på siderne 96-100 incl. i denne vejledning og vil  

 ikke blive gentaget her.
Se reglerne IV/8.1, IV/9.1.3 (IV/9.2), IV/10.1.4  

 (IV/10.3), IV/10.2.3 (IV/10.3) samt IV/11.1.
 Liste over skib-til-skib nødalarmeringssystemer:
 I overensstemmelse med ovenstående må normalt kun følgende radioudstyr  

 placeres ved den position, hvorfra skibet normalt navigeres:
VHF-anlæg til kommunikationsformål i forbindelse med skibets sikre  

 navigering.
Dette anlæg er obligatorisk.
En enkel og hurtig metode til iværksættelse af nødalarmering via de  

 tidligere omtalte systemer.
Denne metode er obligatorisk.
 En metode til indikation af modtagelse af nødmeldinger og vigtige  

 sikkerhedsmeldinger.
 Alt andet radioudstyr skal placeres således, at alle krav i regel IV/6  

 fuldt ud opfyldes.
 Såfremt udstyret placeres i selve styrehuset, skal der træffes  

 foranstaltninger til, at kommunikationen dels kan foregå uden at vagthavende  

 navigatør bliver forstyrret, og dels uden at kommunikationen selv forstyrres.  

 Dette krav om forstyrrelsesfrihed gælder såvel for den kommunikation, der  

 vedrører nød og sikkerhed, som for den øvrige kommunikation.
Strømforsyninger I henhold til kapitel II.1, regel 42 og 43, skal skibets primære  

 radioudrustning efter den 1. februar 1995 også kunne forsynes fra skibets nødenergikilde i et nærmere fastsat  

 tidsrum:
I henhold til kapitel IV, regel 13, skal alle skibe omfattet af SOLAS have  

 en reserveenergikilde, som er uafhængig af skibets fremdrivningsmidler og af  

 skibets elektriske anlæg.
Reserveenergikilden skal kunne forsyne skibets  

 primære radioudrustning i enten 1 time eller i 6 timer.
Dette tidsrum er  

 afhængigt dels af skibets byggetidspunkt og dels af, hvorvidt kravene til  

 nødenergikilden (regel II-1/42 eller II-1/43) er opfyldt.
Se iøvrigt side 100  

 i denne vejledning.
 Hvis reserveenergikilden består af akkumulatorbatterier, stilles der i  

 kapitel IV, regel 13, punkterne 6 og 7, krav dels om udstyr til automatisk  

 opladning og dels til akkumulatorbatteriernes placering.
1. Akkumulatorbatterierne skal placeres så tæt som  

 muligt ved radioudstyret.
Der skal anvendes så korte kabler som praktisk  

 muligt.
 2. Akkumulatorbatterierne med tilhørende  

 forbindelseskabler til radioudstyret skal placeres således, at en eventuel  

 brand i andre dele af skibet ikke kan sætte akkumulatorbatterierne ud af  

 drift og/eller afbryde forbindelsen mellem akkumulatorbatterierne og  

 radioudstyret.
 3. Uanset akkumulatorbatteriernes placering skal der  

 være fornøden udluftning samt foranstaltninger til at holde batteriernes  

 temperatur inden for de af fabrikanten specificerede grænser.
 4. Uanset akkumulatorbatteriernes placering skal der  

 være bekvem adgang for kontrol af ladetilstanden og for rengøring.
Typegodkendelser Alt radioudstyr, som er installeret om bord i et skib under GMDSS, skal  

 være typegodkendt.
Typegodkendelsen foretages som altovervejende hovedregel  

 af Teleinspektionen.
For visse typer af radioudstyr kan Søfartsstyrelsen dog  

 stille supplerende krav for at typegodkendelse kan finde sted.
 Sådanne supplerende krav vil kunne stilles for radioudstyr, der ønskes  

 nedpakket i en redningsflåde, eller for radioudstyr, der ønskes anvendt  

 udendørs, f.eks. en EPIRB anbragt i en hydrostatisk udløsermekanisme eller et  

 bærbart VHF-anlæg.
 Søfartsstyrelsen og Teleinspektionen arbejder dog med at få de  

 internationale specifikationer for maritimt radioudstyr, som vedtages af den  

 internationale maritime organisation (IMO), løbende indarbejdet i de tekniske  

 specifikationer, som udarbejdes af den europæiske  

 standardiseringsorganisation for teleudstyr (ETSI).
 Specielt hvad angår udstyr for digitalt selektivt opkald (DSC) skal  

 henvises til skrivelse af 19. februar 1990 fra Statens Teletjeneste.
 Det skal dog bemærkes, at vagtmodtagere for VHF DSC på kanal 70 skal være  

 dedikerede modtagere med egen antenne, men at sådanne vagtmodtagere må dele  

 DSC-controller med VHF sende/modtageanlægget.
 Vagtmodtagere for MF/HF DSC skal være dedikerede modtagere med egen  

 antenne og med egen DSC-controller.
Vedligehold I henhold til regel IV/15.5 påhviler det Administrationen at sikre, at det  

 foreskrevne radioudstyr vedligeholdes således, at de i regel IV/4 stillede  

 funktionskrav kan opfyldes, samt at udstyret lever op til de anbefalede  

 funktionsnormer.
Hvis funktionskravet om generel radiokommunikation i henhold  

 til regel IV/4.8 ikke kan opfyldes, anses skibet dog ikke for usødygtigt, og  

 der stilles ikke krav om udbedring i havne, hvor der ikke umiddelbart er  

 mulighed for reparation.
 I reglerne IV/15.6 og IV/15.7 er der anvist tre forskellige  

 vedligeholdelsesmetoder:
 1. Dublering af udstyr.
 2. Landbaseret vedligehold.
 3. Mulighed for vedligehold under sejlads.
Skibe i fart i havområderne A1 og/eller A2 kan frit vælge den af  

 ovennævnte metoder, de måtte foretrække, og kan også vælge at kombinere  

 metoderne.
En kombination skal være godkendt af Søfartsstyrelsen.
 Skibe i fart i havområderne A3 og/eller A4 skal vælge en kombination af  

 mindst to af de anviste metoder:
A.
Dublering af udstyr (1) samt Landbaseret vedligehold (2).
B.
Dublering af udstyr (1) samt Mulighed for vedligehold under sejlads  

 (3).
C.
Landbaseret vedligehold (2) samt Mulighed for vedligehold under sejlads  

 (3).
D.
Dublering af udstyr (1) samt Landbaseret vedligehold (2) samt Mulighed  

 for vedligehold under sejlads (3) Den valgte kombination skal være godkendt af Søfartsstyrelsen, som også  

 fastsætter de konkrete krav, der må stilles til hver af metoderne.
Sådanne  

 krav omfatter bl.a., hvilket udstyr og hvilke funktioner der skal dubleres,  

 dokumentation for etablering af landbaseret vedligehold og kvalifikationskrav  

 for at give mulighed for vedligehold under sejlads.
Opmærksomheden skal henledes på, at de specifikke krav til  

 dubleringsudstyr, landbaserede vedligeholdelsessystemer og til vedligehold  

 under sejlads endnu ikke er internationalt fastlagt.
Når disse krav  

 foreligger, vil en særlig vejledning blive offentliggjort i »Meddelelser  

 fra Søfartsstyrelsen«.
Eksisterende dispensationer og ækvivalenser Dispensationer fra kravet om radiotelegrafstation i lastskibe på 1600 tons  

 og derover i international fart bortfalder efter 1. februar 1992. Der vil  

 blive fastsat en overgangsperiode, således at det nødvendige nye udstyr kan  

 blive installeret.
Dispensationer fra kravet om radiotelegrafstation i passagerskibe i  

 international fart bortfalder efter 1. februar 1992. Efter den nævnte dato  

 skal skibene opfylde kravene i henhold til GMDSS.
En overgangsperiode vil  

 blive fastsat.
 De over for IMO anmeldte ækvivalenser (SLS.14/Circ.80 og  

 SLS.14/Circ.80/Add.1) bortfalder senest 1. februar 1999 for skibe bygget før  

 1. februar 1995 og vil ikke kunne anvendes for skibe bygget efter 1. februar  

 1995.
