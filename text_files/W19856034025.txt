En fejlekspedition på grund af stort arbejdspres på et dansk  

 patentbureau medførte, at fristen for indlevering af et prioritetsdokument  

 blev overskredet.
Genoprettelse efter § 72 blev nægtet, og det var uden  

 betydning, at den bestemmelse direktoratet havde anvendt ved afgørelsen var  

 gengivet forkert i direktoratets skrivelse.
År 1985, den 19. november afsagde patentankenævnet (Beyer,  

 Grønning-Nielsen, Franck) følgende k e n d e l s e i sagen j.nr.
P. 11/85: Klage fra Shin-Etsu Chemical Co., Ltd., Japan, v/patentbureau Magnus Jensens Eftf.
over patentdirektoratets afgørelse af 23. maj 1985 vedrørende patentansøgning  

 nr. 2220/84.
 Den 4. maj 1984 indleverede patentbureau Magnus Jensens Eftf. som  

 fuldmægtig for Shin-Etsu Chemical Co., Ltd., Japan, en ansøgning om patent  

 med prioritet fra den 6. maj 1983.
 Patentdirektoratet meddelte derefter ansøgeren, at der inden 16 måneder  

 fra den dag, fra hvilken prioritet blev begæret, skulle indleveres  

 prioritetsdokument indeholdende attest fra den myndighed, som havde modtaget  

 den prioritetsbegrundende ansøgning.
 Dokumentet skulle således være indleveret til direktoratet senest den 6.  

 september 1984.
Patentbureauet modtog prioritetsdokumentet fra Japan den 23. maj 1984,  

 hvorefter en medindehaver af bureauet i stedet for at indlevere dokumentet  

 til direktoratet lagde det ind i vedkommende sagsmappe.
Først den 10.  

 september 1984 blev dokumentet indleveret til patentdirektoratet sammen med  

 et overdragesesdokument, der var modtaget samme dag.
 I slutningen af oktober 1984 meddelte direktoratet telefonisk, at  

 prioritetsdokumentet var indleveret for sent.
 En ansøgning fra patentansøgeren om genoprettelse i henhold til  

 patentlovens § 72 af de rettigheder, der var gået tabt som følge af den  

 forsinkede indlevering, blev afslået af direktoratet, idet direktoratet bl.a.  

 udtalte:
»Det fremgår af Deres skrivelse, at Deres fuldmægtig modtog  

 prioritetsdokumentet den 23. maj 1984, og først indleverede dette til  

 direktoratet den 10. september 1984, medens 16-månedersfristen udløb 6.  

 september 1984. Som årsag til forsinkelsen er anført stærkt arbejdspres for  

 fuldmægtigen.
I Deres skrivelse anføres endvidere, at Deres selskab som  

 ansøgere har udvist al den omhu, som med rimelighed kunne kræves.
I denne anledning meddeles, at begæringen om genoprettelse ikke kan  

 imødekommes.
Det er en betingelse for genoprettelse i henhold til  

 patentlovens § 7, stk. 1, at ikke blot ansøger, men også hans fuldmægtig har  

 udvist al den omhu, som med rimelighed kunne kræves.
På grundlag af de  

 foreliggende oplysninger kan en sådan omhu ikke anses for at være  

 udvist.« Denne afgørelse har ansøgeren indbragt for patentankenævnet ved skrivelse  

 af 25. juni 1985. ....
»Vi henviser til sagsforløbet som forklaret i vor skrivelse af 12.  

 nov. 1984 til direktoratet, og på denne baggrund påstår vi ansøgerne  

 genindsat i deres ret, idet retstabet udelukkende skyldes den omstændighed,  

 at undertegnede 23 maj 1984 lagde det netop da modtagne prioritetsdokument  

 ind i sagsmappen, hvor det blev liggende for længe til en rettidig  

 indlevering.
En sammenligning med en lang række lignende sager, som  

 Ankenævnet har behandlet, og hvor alle tænkelige overvågningsforanstaltninger  

 blevet forklaret, vil kunne overbevise Ankenævnet om, at intet system - ud  

 over udskiftning af skadevolderen, altså undertegnede, før 23 maj 1984 -  

 kunne have forebygget den skete fejl.
Den nævnte udskiftning af undertegnede  

 før 23 maj 1984 kunne måske også have betydet, at vor dengang nye medarbejder  

 hurtigere var kommet ind i alle rutiner, men det er nu engang sådan, at ikke  

 alting går efter en snor, og når lovgiverne har givet mulighed for at bøde på  

 en fejl, hvor den, der har lidt tab, er uden skyld, så bør dette middel  

 benyttes.« Sagen har været behandlet i nævnets møde den 4. november 1985.
 Klageren mødte ikke.
 Nævnet udtaler:
Idet henvisningen i den påklagede afgørelse til patentlovens § 7, stk. 1,  

 er en fejlskrift for § 72, stk. 1, tiltrædes direktoratets afgørelse i  

 henhold til dens grunde hvorfor bestemmes:
 Den påklagede afgørelse stadfæstes.
