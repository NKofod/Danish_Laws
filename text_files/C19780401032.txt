 1. Indledning.
 BBR-meddelelse nr. 5, 1978, omhandler principperne for  

 førstegangsetableringen af kontakt mellem bygnings- og boligregistret (BBR)  

 og det centrale personregister (CPR) samt for den efterfølgende  

 tilvejebringelse af overensstemmelse mellem de to samlinger af boligadresser.  

 Nærværende BBR-meddelelse indeholder retningslinier for en fastholdelse af  

 adressesammenfald i de to registre i perioden efter den første samkøring -  

 d.v.s. i driftsfasen.
Med det formål at fastholde et sammenfald af adressebetegnelser i BBR og  

 CPR er der opbygget en løbende maskinel udveksling af oplysninger mellem  

 registrene.
Denne kommunikation skal sikre, at CPR's registrering af  

 befolkningens adresser tillige indeholder oplysning om den boligtypekode  

 (herunder almindelig beboelseslejlighed, enkeltværelse, fællesbolig o.s.v.)  

 med hvilken de pågældende adresser er registreret i BBR.
Såfremt der opstår  

 uoverensstemmelser mellem adresserne i de to registre, vil der løbende  

 udskrives anmærkninger, således at forholdet kan rettes.
Herigennem er der  

 tilvejebragt et grundlag for, at der på ethvert tidspunkt er den højeste grad  

 af overensstemmelse mellem boligadresserne i de to registre.
I afsnit 2 er den løbende videresendelse af oplysninger fra BBR til CPR  

 beskrevet.
Denne videresendelse foregår som hovedregel maskinelt på grundlag  

 den almindelige ajourføring af oplysninger om boligmassen i BBR.
Ved hver  

 ajourføring af BBR vil der således blive udtrukket oplysninger om tilgang og  

 nedlæggelse af boligadresser samt om ændringer af boligtypekoder, der  

 herefter videresendes og indsættes i CPR,s adresseindeks.
Udover videresendelsen til CPR ved den almindelige ajourføring af BBR's  

 dataindhold er der endvidere åbnet mulighed for, i undtagelsestilfælde at  

 overføre oplysninger til CPR om eksisterende boligtypekoder for boligadresser  

 i BBR, der ikke er omfattet af den ovennævnte maskinelle overførsel.
Denne  

 overførsel udløses ved en manuel indrapportering til et særligt felt (378)  

 »adressekode« i BBR's stamregister.
Afsnit 3 vedrører kontrol af tilflytningsadresser i CPR.
Kontrollen  

 indebærer, at der løbende udskrives anmærkning, hvis personer i CPR  

 registreres på en adresse, som ikke er registreret som bolig i BBR (d.v.s.  

 uden boligtypekode eller med en åbenbar fejlagtig boligtypekode).
Ved et totalt gennemløb af CPR's adresseindeks kan det ud fra  

 boligtypekodemarkeringerne konstateres, om alle personer kan henføres til en  

 boligadresse, der tillige findes i BB.
Herved kan graden af overensstemmelse  

 mellem adressebetegnelserne i de to registre konstateres.
Denne  

 kontrolmulighed er omtalt i afsnit 4.
 Endelig omhandler afsnit 5 de særlige procedurer for kommuner, hvor  

 oprettelsen af statusregistret (CP), ikke var tilendebragt ved udgangen af  

 november 1978.
 Vedrørende en generel omtale af kontakten mellem BBR og CPR, henvises til  

 boligministeriets cirkulære af 23. oktober 1978 om bygnings~ og  

 boligregistrets drift og anvendelse 1, pkt. 27-29. Endvidere henvises til  

 CPR-meddelelserne nr. 11/1978 og nr. 13/1978, der er udsendt af sekretariatet  

 for personregistrering.
 2. Løbende videresendelse af oplysninger fra BBR til CPR.
Umidelbart efter den første kontakt mellem BBR og CPR, der blev gennemført  

 i begyndelsen af december 1978, påbegyndtes den løbende maskinelle  

 videresendelse af oplysninger fra BBR til CPR efter BBR's ajourføringskørsler  

 i Kommunedata.
Denne maskinelle videresendelse af adresser og boligtypekode  

 kan dels være forårsaget af indrapporteringer til BBR om oprettelse og  

 nedlæggelse af boliger samt om ændring af boligtypekode (jfr.pkt.2A) og dels  

 være forårsaget af en indrapportering til felt 378 i BBR's stamregister (jfr.  

 pkt. 2 B).
 Som nævnt i BBR-meddelelser nr. 5, 1978 anvendes adressen og  

 boligtypekoden som bindeled mellem BBR og CPR ved såvel  

 førstegangsetableringen af kontakt som ved den efterfølgende driftsfase.  

 Kommunikationen mellem registrene er tilrettelagt således, at boligmasser med  

 boligtypekode 1, 3 eller 4 skal findes i begge registre, hvorimod  

 boligtypekode 2 eller 5 kun indsættes i CPR for adresser, der i forvejen  

 findes i CPR's adresseindeks.
 Ovennævnte sondring er begrundet i, at det vil være sjældent forekommende  

 med persontilmelding i CPR på adresser, der i BBR er registreret med  

 boligtypekode 2 og 5.
For eksisterende adresser i CPR, hvor boligtypekode 2 eller 5 er indsat,  

 er der ved førstegangsetableringen af kontakt mellem registrene foretaget en  

 maskinel tilbagemelding til BBR, hvorved den tilsvarende kodeværdi er indsat  

 i felt 378 i BBR.
Dette markerer, at adressen findes i CPR og sikrer, at  

 oplysninger om eventuelle fremtidige ajourføringer af boligtypekoden i BBR  

 videresendes til CPR.
Kodeværdier i felt 378 er ikke nødvendig for  

 enhedsadresser med boligtypekode 1, 3 eller 4, idet disse adresser altid skal  

 findes i begge registre.
2A.
Indrapporteringer af oplysninger om oprettelse og nedlæggelse af  

  boliger samt om ændring af boligtypekode.
Fra BBR-ændringsregister videresendes alene til CPR oplysninger om  

 boligenheder med boligtypekode 1, 3 eller 4 i påbegyndt nybyggeri.
I CPR  

 oprettes adressen og/eller indsættes boligtypekode 8 til markering af, at  

 byggeriet i BBR er registreret som værende under opførelse.
Videresendelsen  

 til CPR vil kun finde sted, hvis oplysninger om boligtypekode foreligger i  

 BBR-ændringsregister.
Når ibrugtagningstilladelse udstedes og oplysningerne  

 overføres til BBR-stamregister videresendes oplysning til CPR, således at den  

 midlertidige boligtypekode 8 erstattes af den relevante boligtypekode (1, 3  

 eller 4).
 Vedrørende en beskrivelse af boligtypekodeerne samt en skematisk oversigt  

 over den fælles anvendelse heraf i BBR og CPR henvises til bilag 1 i  

 BBR-meddelelse nr. 5, 1978.
Ved overførsel af oplysninger fra BBR-ændringsregister til  

 BBR-stamregister samt ved direkte indrapporteringer til BBR-stamregister  

 foretages følgende maskinelle videresendelse til CPR: - ved nytilgang af  

 boligenheder med boligtypekode 1, 3 eller 4 oprettes adressen og/eller  

 indsættes boligtypekoden i CPR - ved afgang (og herunder overgang til  

 erhverv) af boligenheder med boligtypekode 1, 3 eller 4 indsættes en  

 boligtypekode 7 i CPR.
Boligtypekode 7 i CPR angiver, at boligen er nedlagt i  

 BBR.
Tilsvarende gælder ved afgang af boligenheder med boligtypekode 2 eller  

 5, når det i felt 378 i BBR er markeret, at adressen findes i CPR (ved  

 overgang til erhverv vil felt 378 maskinelt blive sat lig med blank) - ved  

 ændring af boligtypekoden indenfor kodeværdierne 1, 3 eller 4 indsættes den  

 nye boligtypekode i CPR.
Tilsvarende gælder ved ændringer mellem  

 kodeværdierne 2 og 5, såfremt det af felt 378 i BBR fremgår, at adressen  

 findes i CPR (den nye kodeværdi indsættes maskinelt i felt 378). Ændres  

 boligtypekoden i BBR fra 2 eller 5 til 1, 3 eller 4 oprettes adressen  

 og/eller indsættes den ny boligtypekode i CPR's adresseindeks, samtidig med  

 at en eventuel markering i felt 378 maskinelt sættes lig med blank.
 En maskinel videresendelse til CPR med oplysning om afgang af boligenhed i  

 BBR samtidig med, at der i CPR er registreret personer på adressen, vil  

 resultere i udskrivning af følgende tekst på anmærkningsliste:
 ALLE PERSONER ER IKKE FRAFLYTTET DEN NEDLAGTE BOLIG:
Forholdet kan skyldes, at personen(erne) har undladt at melde flytning til  

 folkeregisteret eller iøvrigt er registreret med en fejlagtig adresse, at  

 indrapporteringen til BBR er fejlagtig (boligen findes fortsat), at personen  

 (erne) fortsat bor på adressen, men har taget ophold i boliger, der ikke skal  

 registreres i BBR såsom campingvogne o.lign.
I sidstnævnte tilfælde skal  

 folkeregistret indberette en boligtypekode 6 gennem sekretariatet for  

 personregistrering.
 2. Beskrivelse af felt 378 i BBR-stamregister (overførsel fra  BBR til  

 CPR af oplysning om eksisterende boligtypekode  for boligadresse).
 Som omtalt ovenfor er formålet med felt 378, at registrere, hvilke  

 boligadresser med boligtypekode 2 og 5 i BBR, der tillige findes i CPR - jfr.  

 den omtalte maskinelle indsættelse og sletning af kodeværdi 2 og 5 i felt  

 378.
Endvidere åbnes der mulighed for en overførsel af oplysning om  

 boligtypekode fra BBR til CPR gennem manuel indrapportering til felt 378.  

 Overførslen til CPR vil finde sted ved indrapportering af den særlig  

 kodeværdi 9 til felt 378. Denne indrapportering til BBR vil bevirke, at den  

 boligtypekode, der er registreret i boligenhedens felt 308, maskinelt  

 overføres til den tilsvarende boligadresse i CPR.
Såfremt der er tale om  

 boligenheder med boligtypekode 2 eller 5 vil den tilsvarende kodeværdi  

 maskinelt blive indsat i felt 378, hvorved det markeres, at boligtypekoden  

 findes i CPR.
Ovennævnte overførsel af boligtypekode til CPR ved indrapportering af  

 kodeværdi 9 til felt 378 betegnes en rekvireret overførsel, idet forholdet  

 vil være en følge af, at personer i CPR er registreret med en adresse uden  

 boligtypekode.
Proceduren skal alene benyttes i de tilfælde, hvor der i BBR  

 allerede er registreret en boligenhed med korrekt boligtypekode på den  

 pågældende adresse.
Eftersom alle adresser med boligtypekode 1, 3 eller 4 i  

 BBR også vil findes i CPR vil den rekvirerede overførsel som hovedregel være  

 en følge af en persontilmelding i CPR til en adresse, der i BBR er  

 registreret med boligtypekode 2 eller 5.
 3. Anmærkninger ved indrapportering til CPR (kontrol af  

  tilflytningsadresse i CPR).
 Den løbende ajourføring af CPR's adresseindeks foregår i forbindelse med  

 registrering af flytninger, fødsler, dødsfald, ind/udvandringer,  

 forsvindinger, genfindinger samt korrektioner af adressen.
 Ved persontilmelding til adresse, der ikke findes i CPR's adresseindeks,  

 vil adressen blive oprettet i CPR samtig med, at følgende takst vil blive  

 udskrevet på anmærkningsliste:
 INDRAPPORTERET ADRESSE ER NU OPRETTET I ADRESSEINDEKSET.
 Såfremt persontilmeldingen sker til adresse, der i CPR's adresseindeks er  

 registreret med boligtypekode blank, 0, 7 eller 8, udskrives følgende tekst  

 på anmærkningsliste: TILFLYTNING TIL BOLIG MED FORKERT BOLIGTYPEKODE.
 Årsagen til udskrivning på anmærkningsliste af ovennævnte tekster kan  

 skyldes:
- at personerne er indrapporteret med fejlagtig adresse (Folkeregistret må  

 korrigere adressen for de berørte personer i CPR) - at adressen relaterer sig til en bolig, der efter sin art ikke skal  

 registreres i BBR såsom campingvogne, telt m.v. (Folkeregistret skal i dette  

 tilfælde indberette en boligtypekode 6 gennem sekretariatet for  

 personregistrering) - at boligenheden er registreret med ukorrekt adresse eller  

 anvendelseskode (erhverv) i BBR. (BBR-myndigheden korrigerer adressen eller  

 anvendelseskoden i BBR, hvorefter boligtypekoden ved næste ajourføringskørsel  

 af BBR maskinelt vil blive overført til CPR's adresseindeks) - at boligenheden ikke er oprettet i BBR. (BBR-myndigheden opretter  

 boligenheden i BBR, hvorefter boligtypekoden ved næste ajourføringskørsel af  

 BBR maskinelt vil blive overført til CPR's adresseindeks - at boligenheden findes i BBR med boligtypekode 2 eller 5 (Såfremt  

 boligtypekoden og dermed underliggende forhold, der bestemmer dannelsen af  

 boligtypekoden, ikke ønskes ændret, foretager BBR-myndigheden indrapportering  

 til felt 378 som omtalt i afsnit 2B.
Denne mulighed for rekvireret overførsel  

 eksisterer også for de øvrige boligtypekoder.
Resulterer en afklaring af  

 forholdet derimod i, at f.eks. anvendelseskoden skal ændres fra fritidsbolig  

 til helårsbolig vil en indrapportering af den ændrede anvendelseskode  

 resultere i dannelsen af en ændret boligtypekode, der herefter maskinelt  

 overføres til CPR's adresseindeks - at boligenheden kan relateres til nybyggeri, der i BBR-ændringsregister  

 er registreret som værende under opførelse (Tilfældet indikerer, at  

 indflytning er sket inden udstedelse af ibrugtagningstilladelse til  

 byggeriet) - at udskrivningen på anmærkningslisten alene skyldes forskelle i  

 ajourføringsfrekvenser i de to registre.
CPR har daglig ajourføring, hvorimod  

 BBR som hovedregel ajourføres månedligt (Kan udskrivningen forklares herved,  

 skal BBR-myndigheden ikke foretage sig yderligere, idet boligtypekoden ved  

 næste ajourføring af BBR maskinelt vil blive overført til CPR's  

 adresseindeks).
De nævnte anmærkningstekster i dette afsnit samt i afsnit 2A udskrives ved  

 den daglige ajourføring af CPR sammen med øvrige fejl/anmærkninger til  

 folkeregistrene.
Herudover udskrives og leveres særskilt anmærkningsliste,  

 der af folkeregistret skal videregives til BBR-myndigheden.
 Til orientering kan nævnes, at fejlteksten »HUSNUMMER MANGLER«  

 udskrives til folkeregistret, såfremt husnummer udelades ved indrapportering  

 af vejkode under 9.900. Endvidere udskrives fejlteksten »HUSNUMMER MÅ  

 IKKE FOREKOMME« til folkeregistret, såfremt husnummer indrapporteres for  

 vejkoder over 9.900. Vejkoder over 9.900 er reserveret til den særlige  

 afdeling i folkeregistret, ved ophold på forskellige institutioner, personer  

 uden fast adresse m.v..
 4. kontrol af overensstemmelsen mellem boligadresserne i BBR og CPR.
Etableringen af den maskinelle kommunikation mellem BBR og CPR betyder, at  

 eventuelle uoverensstemmelser mellem boligadresserne i CPR og BBR kan  

 afdækkes alene på grundlag af indholdet i CPR's adresseindeks.
Oplysningerne  

 i CPR's adresseindeks vil således på et givet tidspunkt kunne vise, hvorvidt  

 anmærkningerne fra førstegangsetableringen af kontakt mellem registrene samt  

 fra den efterfølgende driftsfase har medført den ønskede overensstemmelse.
Som nævnt i BBR-meddelelse nr. 5, 1978 foretages kontrollen ved at  

 gennemløbe CPR's adresseindeks og kontrollere alle adresser for  

 boligtypekodemarkering.
Adresser uden boligtypekode eller med boligtypekode 0  

 eller 7 udskrives på liste til kommunen, hvis der er registreret personer med  

 bopæl på adressen.
Disse forhold skal resultere i, at enten folkeregistret  

 eller BBR-myndigheden indsender ændringer til henholdsvis CPR og BBR.
I forbindelse med gennemløbet af CPR's adresseindeks er der endvidere  

 planlagt udskrivning af en liste over boligadresser med boligtypekode 1, 3  

 eller 4, hvortil der i længere tid ikke har været registreret  

 persontilmelding.
Opgørelsen over disse tilsyneladende ubeboede boligadresser  

 vil udover adresse og boligtypekode for de berørte boliger indeholde  

 oplysning om længden af den tidsperiode, hvor boligen har fremstået som  

 ubeboet.
Udskrivning af disse adresser behøver ikke at indebære, at boligerne  

 er ubenyttede, men kan indikere, at f.eks. anvendelseskoden i BBR skal  

 ændres.
Kontrollen af overensstemmelsen mellem adresserne i BBR og CPR samt  

 opgørelsen over boligadresser uden persontilmelding foretages første gang i  

 slutningen af februar 1979. Dette tidspunkt svarer til den i  

 Boligministeriets cirkulære af 23. oktober 1978, pkt. 28, fastsatte frist for  

 etableringen af overensstemmelse mellem adresserne i de to registre.
Graden  

 af overensstemmelse ved denne kontrol vil være afgørende for, hvorvidt det  

 bliver påkrævet at gennemføre yderligere kontrol efter en kortere periode.
 Når den ønskede overensstemmelse mellem adresserne i de to registre er  

 tilvejebragt kan udtræk fra registrene foretages til brug bl.a. for  

 udarbejdelsen af den første registerbaserede boligtælling i Danmarks  

 Statistik.
Til brug for en række anvendelser vil der være behov for oplysninger om  

 udlejningsforhold.
Disse oplysninger i felt 322 ajourføres imidlertid kun  

 hvert 4.år i forbindelse med de almindelige ejendomsvurderinger.
Som følge  

 heraf er der planlagt en årlig (forud for udarbejdelsen af  

 boligtællingslignende opgørelser) maskinel dannelse af kodeværdierne i felt  

 392 »udlejningsforhold 2« i BBR-stamregister.
Ved en samkøring  

 mellem BBR, CPR og det kommunale ejendomsregister dannes en af følgende  

 kodeværdier for boligenheder i BBR med boligtypekode 1, 3 eller 4 samt for  

 enheder med boligtypekode 2 eller 5, hvor der i felt 378 findes markering af,  

 at boligtypekoden er overført til CPR:
1. Udlejet 2. Benyttet af ejeren 3. Ikke benyttet (ingen personer registreret på  

 adressen i CPR).
Med periodiske mellemrum (formentlig hvert halve år) foretages en  

 reorganisering af CPR's adresseindeks.
Dette indebærer, at adresser med  

 boligtypekode forskellig fra 1, 3, 4 eller 8 slettes, såfremt disse har været  

 uden persontilmelding i de sidste 27 måneder.
Umiddelbart efter sletningen af  

 adresser med boligtypekode 2 eller 5 i CPR's adresseindeks vil markeringen i  

 BBR's felt 378 tillige maskinelt blive slettet.
I forbindelse med disse  

 reorganiseringer vil der samtidig blive åbnet mulighed for foretagelse af en  

 kontrol af overensstemmelsen mellem adresserne i registrene samt for udskrift  

 af boligadresser, der fremstår som ubeboede.
 5. Procedure for kommuner, hvor oprettelsen af statusregistret (CP)  ikke  

 var tilendebragt ved udgangen af november 1978.
Som nævnt i afsnit 2 vil der ved indrapporteringer til BBR af oplysninger  

 om oprettelse og nedlæggelse af boliger samt om ændring af boligtypekode,  

 maskinelt blive overført oplysninger til CPR's adresseindeks.
Denne  

 overførsel udløses dog kun ved indrapportering til BBR-ændringsregister, ved  

 overførsel fra BBR-ændringeregister til BBR-stamregister samt ved direkte  

 indrapportering til BBR-stamregister.
Indrapporteringer til  

 BBR-statusregisteret (CP-registret), der overføres til BBR-stamregister,  

 medfører således ingen videresendelse af oplysninger til CPR.
 For boliger med boligtypekode 1,3 eller 4, der oprettes ved  

 indrapportering til BBR-statusregister efter ajourføringskørsel i Kommunedata  

 den 27. november 1978, vil det være nødvendigt med en supplerende  

 indrapportering af kodeværdi 9 til felt 378 i BBR-stamregister, hvilket vil  

 betyde, at boligtypekoden fra felt 308 overføres til CPR (jfr. afsnit 2B).
Såfremt oprettelse af et betydeligt antal boliger i BBR-statusregister  

 resterer ved udgangen af november 1978 kan kommunen - som alternativ til  

 ovennævnte procedure - rette skriftlig henvendelse herom til  

 boligministeriet, sektionen for bygnings- og boligregistrering,  

 Slotsholmsgade 12, 1216 København K.
Boligministeriet vil herefter undersøge  

 muligheden og behovet for en supplerende samkøring efter samme principper som  

 ved førstegangsetableringen af kontakt mellem BBR og CPR.
