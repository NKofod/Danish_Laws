 (Til samtlige kommunalbestyrelser).
 I henhold til lov om private fællesveje (lov nr. 288 af 7. juni 1972 som  

 ændret) skal vejmyndigheden (kommunalbestyrelsen) udfærdige fortegnelse over  

 udlagte og anlagte private fællesveje i byer og bymæssige områder.
 I medfør af lovens § 22, stk. 4, fastsætter ministeriet herved følgende  

 retningslinier for udarbejdelse og offentliggørelse af fortegnelsen.
 1. Udarbejdelse af vejfortegnelse:
 Fortegnelsen udformes som et løsbladregister med et blad for hver enkelt  

 privat fællesvej som vist i bilag til cirkulæret.
Enhver privat fællesvej skal betegnes med et nummer, og nummereringen skal  

 være entydig.
Fællesstrækninger af veje med flere numre må ikke forekomme.  

 Vejens nummer skal gælde for hele vejens strækning fra det naturlige  

 begyndelsespunkt til det naturlige endepunkt for vejen uden hensyn til, om  

 vejen består af delstrækninger med forskellige navne.
Et vejnummer må dog  

 ikke omfatte vejstrækninger med forskellig klassificering.
I forbindelse med vejens nummer og eventuelle navn skal vejen betegnes ved  

 en tydelig angivelse af dens begyndelsespunkt og endepunkt samt en  

 beskrivelse af vejens forløb, hvis dette er nødvendigt for at stedfæste  

 vejen.
Blinde veje kan angives ved deres begyndelsespunkt og retning og  

 længde eller ved begyndelsespunkt og endepunkt ved matrikelskel.
 Fortegnelsen - jfr. bilag til cirkulæret - udfærdiges efter følgende  

 retningslinier:
 Registerbladene nummereres fortløbende.
 I kolonne (1) angives vejens nummer.
 I kolonne (2) angives vejens navn og begyndelses- og endepunkt samt  

 eventuel beskrivelse af vejens forløb.
 I kolonne (3) angives vejens totale længde i meter.
 I kolonne (4) angives vejens bredde i meter.
 I kolonne (5) angives vejens klasse, jfr. privatvejslovens § 22.
 I kolonne (6) angives hjemmel for vejudlæg (privatvejslov, byplanlov,  

 statsekspropriationslov, byggelov m.v.).
 I kolonne (7) angives udlægsdato (tidspunkt for offentlig kundgørelse og  

 godkendelse eller vedtagelse af vejudlægget).
 I kolonne (8) angives dato for detailprojekts godkendelse, jfr.  

 privatvejslovens § 41.
 I kolonne (9) angives dato for færdiggørelse.
 I kolonne (10) angives tilladelse til midlertidigt anlæg efter  

 privatvejslovens § 41, stk. 2, beslutning om vejanlæg efter krav fra  

 vejmyndigheden, jfr. lovens § 39, byggeliniepålæg, jfr. lovens § 39, stk. 2,  

 særlige færdselsrestriktioner og andre forhold af betydning for vejens  

 forvaltning.
På fortegnelsen kan ligeledes optages oplysninger om privatretlige  

 forhold, nemlig sådanne privatretlige bestemmelser, som er omhandlet i  

 privatvejslovens § 21, stk. 2, og som vejmyndigheden finder det  

 hensigtsmæssigt at optage i vejfortegnelsen.
Vejmyndigheden angiver dermed,  

 at den vil respektere disse.
 I kolonne (11) angives dokumentets art (skøde, servitut m.v.).
 I kolonne (12) angives udstedelsesdato.
 I kolonne (13) angives dato for eventuel tinglysning.
 I kolonne (14) angives dokumentets emne (adgangsforhold,  

 vedligeholdelsesudgifter, belysning, renholdelse m.v.).
 I kolonne (15) angives den eller de forpligtede.
 I kolonne (16) angives bilagsnummer (henvisning til bilagsmappe  

 indeholdende kopi af de citerede dokumenter).
 2. Offentliggørelse af vejfortegnelse.
 Om udfærdigelse af vejfortegnelsen skal der ske offentlig kundgørelse i  

 stedlige blade, jfr. privatvejslovens § 34, stk. 1. Fortegnelsen bør  

 endvidere fremlægges til almindeligt eftersyn.
 Ministeriet for offentlige arbejder, den  

 27. maj 1975.
 P.M.V.
 E.B.
Thorv.
Jørgensen Bilag.
 Kommune:
Fortegnelse over PRIVATE FÆLLESVEJE Blad:
