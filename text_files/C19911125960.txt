 Til Kriminalforsorgens afdelinger.
 Vejledning vedrørende lov nr. 278 af 8. maj 1991 om ændring af  

 færdselsloven.
 Mulighed for generhvervlse af førerretten inden frakendelsestiden er  

 udløbet.
1 Loven, der træder i kraft den 1. juli 1991, giver domstolene mulighed  

 for at tilbagegive visse spiritusbilister førerretten, når halvdelen af  

 frakendelsestiden er udløbet.
Det drejer sig om bilister med  

 frakendelsestider på 3 år eller derover (dog ikke med frakendelse for  

 bestandig), som har et behandlingskrævende alkoholmisbrug..
 2 Ansøgning, vedlagt fornøden dokumentation, indgives til politiet,  

 hvorefter anklagemyndigheden indbringer spørgsmålet om generhvervelse for  

 domstolene.
 3 Det påhviler ansøgeren at fremskaffe den fornødne dokumentation for  

 gennemførelse af det kontrollerede behandlingsforløb.
 4 Kriminalforsorgens afdelinger forventes at yde råd og vejledning m.h.t.  

 hvilke lokale behandlingsmuligheder, der forventes at kunne tilvejebringe den  

 nødvendige dokumentation over for retten.
 En sådan vejledning vil eventuelt kunne gives skriftligt.
 5 I tilfælde, hvor tilsynsklienter, primært i medfør af cirkulære af 6.  

 juli 1990, ønsker at udnytte muligheden for at ansøge om generhvervelse inden  

 frakendelsestidens udløb, forudsættes det, at kriminalforsorgen er klienten  

 behjælpelig med at dokumentere den gennemførte behandling over for  

 domstolene.
 Hvis klienten har mulighed for at ansøge om generhvervelse kort tid efter  

 tilsynets udløb, kan kriminalforsorgens afdelinger indgå aftale med klienten  

 om frivillig kontakt/kontrol af fortsat behandling.
 E.B.
