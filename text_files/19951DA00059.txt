Nr BTB 59 Betænkning over Forslag til folketingsbeslutning om oplysningspligt for  

 asylansøgere m.fl.   

 Nr B 59 1995-96, 1. samling Afgivet af Retsudvalget Afgivet: 19960514 Udvalget har behandlet beslutningsforslaget i nogle møder og har herunder  

 stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
 Et mindretal inden for flertallet (Venstres og Det Konservative  

 Folkepartis medlemmer af udvalget) er som forslagsstillerne meget optaget af  

 at dæmme op for misbrug af asylreglerne.
Derfor har mindretallet i adskillige betænkningsbidrag forsøgt at anvise  

 veje til en hurtigere og mere effektiv sagsbehandling.
Flere af disse forslag  

 er senere vedtaget med et bredt flertal i Folketinget.
 Mindretallet finder dog fortsat, at sagsbehandlingstiden er alt for lang.
Mindretallet finder det selvfølgeligt, at asylsøgere selv medvirker til  

 sagernes oplysning.
Derimod finder mindretallet det i strid med intentionerne  

 i flygtningekonventionen og i strid med dansk rets almindelige regler om  

 bevisbedømmelse, hvis det undtagelsesfrit pålægges asylsøgere selv at føre  

 bevis for, at opholdsgrundlaget er til stede.
 Netop de, der reelt er flygtninge og i hast har forladt hjemlandet, kan  

 være dem, der har sværest ved at producere beviser for opholdsgrundlaget,  

 ligesom en forespørgsel fra danske myndigheder til hjemlandet netop vil kunne  

 udsætte disse personer for risiko.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Lene Espersen (KF) Tom Behnke (FP)  

 Dansk Folkeparti havde ikke medlemmer i udvalget.
