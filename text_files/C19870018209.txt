 1. Finansministeriet og Dansk Tandlægeforening har  

 indgået vedlagte overenskomst af 9. oktober 1987, der træder i stedet for  

 overenskomsten af 16. december 1986.
 Ændringer i forhold til de hidtidige bestemmelser er markeret med streger  

 i margenen.
Finansministeriet og en række organisationer på akademikerområdet,  

 herunder Dansk Tandlægeforening, har i tilslutning til overenskomsterne  

 indgået et protokollat, som udsendes særskilt.
Dette protokollat supplerer de  

 enkelte overenskomster.
Almindelige bemærkninger 2. Hvor intet andet er nævnt, er tillæg i cirkulæret  

 og i overenskomsten anført med de pr. 1. oktober 1984 gældende grundbeløb.
 3. Vedrørende opslag af stillinger henvises til kap.  

 17, pkt. 35, i den personaleadministrative vejledning.
 Det henstilles til tandlægehøjskolerne, at der ved opslag af stillinger  

 gives en nærmere beskrivelse afdet til stillingen knyttede arbejds- og  

 ansvarsområde i tilfælde, hvor stillingsbetegnelsen i sig selv ikke giver  

 tilstrækkelig oplysning herom.
 4. Det henstilles til tandlægehøjskolerne, at der i  

 forbindelse med en ansættelse i henhold til nærværende overenskomst gives  

 hurtig meddelelse herom til vedkommende organisation.
 5. Kan en ansat i en længere periode ikke varetage sin  

 stilling, f.eks. på grund af tjenestefrihed uden løn, sygdom eller  

 barselorlov, og skønner tandlægehøjskolen, at fraværet vil give anledning til  

 merarbejde af betydeligt omfang, henstilles det til tandlægehøjskolen at  

 overveje at ansætte vikar fremfor at yde godtgørelse for merarbejde i henhold  

 til merarbejdsaftalen.
6. Det henstilles til tandlægehøjskolerne, at drøftes mellem vedkommende højskole og repræsentanter for de berørte  

 faglige organisationer, forinden de pågældende foranstaltninger besluttes og  

 iværksættes.
Der henvises tillige til Finansministeriets cirkulære af 21.  

 november 1979 om samarbejde og samarbejdsudvalg i statens virksomheder og  

 institutioner.
 7. Det henstilles til tandlægehøjskolerne, at ansatte,  

 der er blevet afskediget på grund af sygdom, genansættes, når de pågældende  

 på ny er blevet tjenstdygtige, og forholdene i øvrigt tillader det.
Bemærkninger til de enkelte bestemmelser Til kap. 1. Overenskomstens område 8. Vedrørende ansættelsesformer for ansættelse i  

 statens tjeneste henvises til den herom udsendte cirkulæreskrivelse nr. 35 af  

 26. februar 1973 (j.nr. 1.L. 115/73).
 9. Opmærksomheden henledes på § 1, stk. 3, hvorefter  

 tandlægehøjskolerne forpligter sig til fortrinsvis at antage tandlæger, der  

 er forsikret mod arbejdsløshed.
Til kap. 3. Løn 10. Det hidtidige dyrtidstillæg på 28.080 kr. årlig er  

 indregnet i grundlønnen, og det uregulerede ikke-pensionsgivende tillæg på  

 904,80 kr. er indregnet i det ikke-pensionsgivende tillæg.
 11. Der er ikke i overenskomsten optaget bestemmelser  

 om særskilt vederlag for arbejde udover normal arbejdstid, jf. § 11, stk. 1.  

 For arbejde udover den for arbejdspladsen gældende normale arbejdstid  

 tilkommer der ikke de pågældende overarbejdsbetaling.
Til kap. 4. Lønanciennitet 12. For ansatte, der var ansat i henhold til denne  

 overenskomst den 1. april 1981, gælder følgende:
 Ansatte, der med virkning fra 1. april 1981 har fået forbedret deres  

 anciennitet i henhold til overenskomstens § 5, stk. 4 eller 5, får denne  

 forbedring medregnet fuldt ud ved senere ansættelser efter overenskomsten,  

 men der kan ikke opnås yderligere anciennitetsforbedring efter stk. 4 og 5.
 Ansatte, der den 1. april 1981 i henhold til overenskomstens § 5, stk. 1,  

 havde over 2 års anciennitet, kan ikke i forbindelse med senere ansættelse få  

 anciennitetsforbedring efter § 5, stk. 4 eller 5.
 13. For ansatte, der ikke var ansat i henhold til  

 overenskomsten den 1. april 1981, men som har anciennitetsgivende  

 beskæftigelse forud for dette tidspunkt, gælder følgende:
 Ancienniteten opgøres pr. 1. april 1981 i henhold til overenskomstens § 5,  

 stk. 1.
Hvis ancienniteten efter nævnte opgørelse ligger i tidsrummet fra 1. maj  

 1979 eller senere, men før 1. april 1981, finder bestemmelsen i  

 overenskomstens § 5, stk. 4 eller 5 anvendelse.
Anciennitetsforbedring efter  

 stk. 4 og 5 medregnes fuldt ud ved ansættelsen og medregnes ligeledes ved  

 senere ansættelser efter overenskomsten, men der kan ikke ved de senere  

 ansættelser opnås yderligere anciennitetsforbedringer efter stk. 4 og 5.
 Hvis ancienniteten efter nævnte opgørelse pr. 1. april 1981 regnes fra 1.  

 april 1979 eller tidligere, kan der hverken i forbindelse med første eller  

 ved senere ansættelse opnås anciennitetsforbedring efter overenskomstens § 5,  

 stk. 4 eller 5.
Til kap. 6. Pension 14. Der kan mellem en ansat og organisationen eller  

 pensionskassen træffes aftale om tilbageholdelse af et ekstraordinært  

 pensionsbidrag over en nærmere fastsat periode.
Til kap. 7. Udbetaling af løn 15. Til ansatte kan der alene udbetales løn i henhold  

 til overenskomsten med fradrag af eget pensionsbidrag.
Til kap. 8. Tillæg 16. Tillæg i henhold til protokollat af 24. juli 1984  

 om ændret stillingsstruktur ved de højere uddannelsesinstitutioner under  

 Undervisningsministeriet udgør følgende årlige grundbeløb:
Til kap. 9. Konstitution 17. Spørgsmål om ydelse af funktionsvederlag i  

 tilfælde, der ikke er omfattet af overenskomstens § 10 eller af  

 protokollatets bestemmelse om udligningstillæg til lønramme 35, men som  

 vedrører funktion i overenskomststillinger på lønramme 35-niveau eller  

 derover, skal forelægges for Finansministeriet.
Til kap. 10. Arbejdstid 18. Indføres en opsparingsordning, udløser arbejde op  

 til 40 timer den enkelte uge ikke krav på godtgørelse (betaling eller  

 afspadsering) for merarbejde.
Frihed opspares under fravær på grund af  

 sygdom, men ikke under ferie.
19. For så vidt angår pauser, der medregnes i  

 arbejdstiden, præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til kap. 15. Graviditet, barsel og adoption 20. Ansatte optjener anciennitet under fravær i  

 henhold til overenskomstens § 17. Ansatte optjener ret til ferie i den  

 periode, hvor der ydes løn under fraværet.
 21. Retten for den ansatte til fuld løn i indtil 14  

 uger under adoptionsorlov har virkning for orlovsperioder eller dele deraf,  

 der ligger efter 1. april 1987. Adoptanter, der er i en løbende  

 orlovsperiode, får løn for den del af 14 ugers perioden, der falder efter den  

 1. april 1987. Lønnen træder i det nævnte tidsrum i stedet for dagpenge i  

 henhold til dagpengeloven.
Til kap. 16. Tjenestefrihed 22. Bestemmelser om tjenestefrihed for deltagelse i  

 kursus eller anden form for efteruddannelse findes i Ministeriet for Statens  

 Lønnings- og Pensionsvæsens cirkulære af 23. juni 1971 (j.nr. 1.L. 232/71).
23. Bestemmelser om frihed til varetagelse af  

 borgerligt ombud er fastsat i Finansministeriets bekendtgørelse nr. 536 af  

 25. november 1985, jf.
Finansministeriets cirkulære af 25. november 1985.
 24. Finansministeriet henstiller, at der vises  

 imødekommenhed over for ansøgninger om tjenestefrihed uden løn til ansatte,  

 hvis ægtefælle eller samlever rejser til udlandet i forbindelse med  

 systemeksport eller lignende.
Til kap. 17. Opsigelse og afskedigelse 25. Det henstilles, at meddelelse til organisationen  

 om opsigelse så vidt muligt fremsendes samtidig med, at opsigelsen meddeles  

 til den ansatte.
Meddelelse til organsisationen skal gives, selv om den  

 ansatte har fremsat anmodning om, at en sådan meddelelse ikke gives.  

 Meddelelse til vedkommende tillidsrepræsentant kan ikke træde i stedet for  

 meddelelse til organisationen.
Ikrafttræden 26. Cirkulæret har virkning fra 1. april 1987 og  

 træder i stedet for cirkulæreskrivelse af 20. januar 1987 (LP.nr. 05/87) om  

 overenskomst vedrørende vilkårene for ikke-tjenstemandsansatte tandlægers  

 beskæftigelse ved tandlægehøjskolerne.
Finansministeriet Lønnings- og Pensionsdepartementet, den 12. oktober 1987 P.
M.
V.
E.
B.
Jørgen Jepsen Bilag 1 OVERENSKOMST FOR HELTIDSANSATTE TANDLÆGER VED TANDLÆGGEHØJSKOLERNE Kapitel 1. Overenskomstens område § 1.  Tandlæger, der ansættes i heltidsstilling ved  

 tandlægehøjskolerne, uden at ansættelse sker som tjenestemand, aflønnes i  

 overensstemmelse med de i nærværende overenskomst indeholdte regler.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
 Stk. 3.  Tandlægehøjskolerne forpligter sig til  

 fortrinsvis at antage tandlæger, som er forsikret mod arbejdsløshed.
Stk. 4.  Stillingerne besættes - bortset fra vikari- ater - efter forudgående opslag.
Stk. 5.  Ved ansættelsen udleveres til tandlægen det ansættelsesbrev, der indgår som bilag til denne overenskomst, og hvori tiltrædelsesdatoen, stillingsbetegnelsen og ancienniteten anføres.
Endvidere udleveres et eksemplar af nærværende overenskomst.
En genpart af ansættelsesbrevet til- stilles tandlægeforeningen.
Kapitel 2. Anden beskæftigelse § 2.  Heltidsansatte tandlæger er pligtige at holde tandlægehøjskolens rektor underrettet om eventuel beskæftigelse, de har eller påtænker at overtage uden for  

 tandlægehøjskolen.
Såfremt en sådan beskæftigelse uden for tandlægehøjskolen  

 skønnes at have taget et større omfang, end hensynet til arbejdet på  

 tandlægehøjskolen tillader, og virksomheden ikke efter henstilling begrænses  

 i tilstrækkeligt omfang, kan tandlægehøjskolen opsige tandlægen med  

 sædvanligt varsel.
Kapitel 3. Løn § 3.  Den normale pensionsgivende grundløn udgør i  

 forhold til pågældendes anciennitet følgende årlige beløb:
 Stk. 2.  Der ydes ud over grundlønnen et  

 ikke-pensionsgivende tillæg med følgende årlige beløb:
 § 4.  Vikararbejde vederlægges med den en tilsvarende  

 fastansat tandlæge tilkommende fulde løn med alle tillæg.
Kapitel 4. Lønanciennitet § 5.  Ancienniteten regnes normalt efter  

 kandidatalder, hvorved forstås det antal år, den pågældende efter bestået  

 eksamen har været beskæftiget med tandlægearbejde i eller uden for statens  

 tjeneste, herunder eventuel værnepligtstjeneste.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
Stk. 2.  Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
Tandlægehøjskolen kan dog i ganske særlige tilfælde begrænse  

 lønancienniteten til 14. anciennitetstrin uden forudgående aftale mellem  

 overenskomstens parter.
Varsel med frist som ved opsigelse skal i så fald  

 være afgivet til den ansatte, organisationen og Finansministeriet til det  

 tidspunkt, da den pågældende opnår nævnte anciennitet.
Stk. 3.  Hvis organisationen finder, at en varslet  

 anciennitetsbegrænsning efter stk. 2 er foretaget med urette, kan den efter  

 forhandling med tandlægehøjskolen om sagen og inden for en frist af 3 måneder  

 efter varslets afgivelse kræve sagen indbragt for det i § 26 omtalte nævn.  

 Nævnet afsiger motiveret kendelse.
Det kan ved kendelsen pålægges  

 tandlægehøjskolen at annullere begrænsningen.
I øvrigt finder reglerne i §  

 26, stk. 1-3, anvendelse.
 Stk. 4.  Ancienniteten for kandidater, hvis anciennitet  

 i henhold til stk. 1 regnes fra 1. maj 1979 eller senere, men før 1. maj  

 1980, ændres, således at den regnes fra 1. april 1979.
 Stk. 5.  Ancienniteten for kandidater, hvis anciennitet  

 i henhold til stk. 1 regnes fra 1. maj 1980 eller senere, men før 1. april  

 1981, ændres, således at den regnes fra 1. april 1980.
 Stk. 6.  Ancienniteten for kandidater, hvis anciennitet  

 i henhold til stk. 1 regnes fra 1. april 1981 eller senere, forhøjes på det  

 tidspunkt, hvor de opnår 1 års anciennitet, med 1 år.
Kapitel 5. Procentregulering § 6.  Den samlede faste løn i henhold til denne  

 overenskomst mv. forhøjes pr. 1. april 1987 med 8,5435 pct. og pr. 1. april 1988 med yderligere 2,4857 pct.
 Stk. 2.  Pr. 1. april i årene 1987, 1988, 1989 og 1990  

 foretages desuden eventuel ekstraordinær lønregulering af den aktuelle løn i  

 overensstemmelse med reguleringsordningen i det protokollat, der er indgået i  

 tilknytning til overenskomsten.
Kapitel 6. Pension § 7.  Som bidrag til den ansattes pensionering betaler  

 tandlægehøjskolen indtil udgangen af den måned, hvori den pågældende fylder  

 70 år, 10 pct. af grundlønnen og procentregulering heraf.
Endvidere  

 tilbageholder styrelsen indtil samme tidspunkt i den ansattes løn et beløb på  

 5 pct. af den samme løn.
 Pensionsbidragene indbetales af tandlægehøjskolerne efter anvisning af  

 tandlægeforeningen til en under Forsikringsrådets tilsyn stående  

 pensionskasse eller forsikringsmæssig pensionsordning.
 Stk. 2.  Tilsvarende bestemmelser gælder for tillæg  

 efter overenskomstens § 9, stk. 1, på 43.021,91 kr. årlig i grundbeløb eller  

 højere.
 Stk. 3.  Pensionsforsikringspolicen tilhører tandlægen  

 og udleveres ved ansættelsesforholdets ophør.
 Stk. 4.  Der tilkommer ud over nævnte pensionsbidrag  

 ikke den ansatte nogen ret til understøttelse fra staten på grundlag af  

 ansættelsen.
Kapitel 7. Udbetaling af løn § 8.  Årslønnen udbetales med 1/12 månedsvis bagud.
Kapitel 8. Tillæg § 9.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger mv., træffes der mellem  

 Finansministeriet og organisationen speciel aftale om tillæg til lønnen og  

 eventuelle andre vilkår.
 Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 1. Dog vil  

 der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i den pågældendes stilling.
 Stk. 3.  Anmodning om ydelse af tillæg i forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
Kapitel 9. Konstitution i tjenestemandsstilling § 10.  Til en overenskomstansat, der med henblik på  

 eventuel senere tjenestemandsansættelse konstitueres på overenskomstvilkår,  

 ydes der udover den overenskomstmæssige løn et ikke-pensionsgivende tillæg,  

 der beregnes som forskellen mellem den løn, inkl. generelt og særligt tillæg,  

 han ville opnå ved ansættelse som tjenestemand på prøve, og den skalaløn, der  

 tilkommer ham i henhold til overenskomsten, inkl. eventuelle tillæg, men med  

 fradrag af eget ordinært pensionsbidrag.
 Under en sådan konstitution kan der ydes tjenestefrihed uden løn i indtil  

 1 år fra den hidtidige stilling, uanset om konstitutionen finder sted i anden  

 styrelse.
 Den overenskomstansatte kan dog vælge straks at lade sig ansætte som  

 tjenestemand på prøve.
 Stk. 2.  Såfremt en overenskomstansat konstitueres i en  

 chefstilling i lønramme 36 eller højere lønramme, og såfremt denne  

 konstitution varer over 15 dage i sammenhæng, ydes der ham for hele perioden  

 et ikke-pensionsgivende tillæg, der beregnes som forskellen mellem den løn,  

 inkl. generelt og særligt tillæg, han ville opnå ved udnævnelse i  

 chefstillingen, og den skalaløn, der tilkommer ham i henhold til  

 overenskomsten, inkl. eventuelle tillæg, men med fradrag af eget ordinært  

 pensionsbidrag.
 Er varetagelsen af den højere stilling udelukkende begrundet i  

 feriefravær, jf. cirkulære af 25. juni 1985 om de for statens tjenestemænd  

 gældende ferieregler samt § 13, stk. 3, i aftale af 4. juni 1981 om de for  

 statens tjenestemænd gældende arbejdstidsregler m.m., indtræder retten til  

 betaling først, når den overenskomstansatte har udført en sådan midlertidig  

 tjeneste i 22 dage i sammenhæng.
 I øvrigt følges de for statens tjenestemænd gældende regler vedrørende  

 ydelse af funktionsvederlag.
 Kapitel 10. Arbejdstid mv.
 § 11.  Lønnen i § 3 forudsætter fuldtidsbeskæftigelse  

 svarende til normalt 39 timer (fra 1. september 1988 38 timer og fra 1.  

 september 1990 37 timer) ugentlig.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
Kapitel 11. Militærtjeneste § 12.  De i funktionærloven indeholdte bestemmelser er  

 gældende.
Kapitel 12. Sygdom § 13.  Der ydes fuld løn under sygdomsfravær.
 Stk. 2.  Opsigelse på grund af sygdom kan efter 120  

 dages sygefravær inden for 12 på hinanden følgende måneder finde sted med 1  

 måneds varsel til en måneds udgang, men opsigelsen må i så fald afgives i  

 umiddelbar tilknytning til udløbet af de 120 sygedage, og medens tandlægen  

 endnu er syg.
 Stk. 3.  En tandlæge, der på grund af sygdom er ude  

 afstand til at tiltræde sin stilling til et fastsat tidspunkt, har ret til  

 løn efter ovenstående regler, såfremt stillingen skulle være tiltrådt senest  

 1 måned efter forudgående anden ansættelses ophør.
 Kapitel 13. Efterløn mv.
 § 14.  Ved dødsfald ydes efterløn i henhold til de i  

 funktionærloven indeholdte bestemmelser.
 Stk. 2.  Ved beregningen af efterløn betragtes  

 tandlægens samlede ansættelse ved tandlægehøjskolerne som en ansættelse,  

 uanset om ansættelsen har fundet sted i flere adskilte perioder, for så vidt  

 intervallet mellem ansættelsesperioderne har været mindre end 18 måneder,  

 eller tandlægens virke i intervallet i ind- eller udland har haft relation  

 til eller været af betydning for ansættelsen på tandlægehøjskolen.
 § 15.  Ansatte i henhold til denne overenskomst er  

 omfattet af ferieloven.
Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for ferietillæg efter ferielovens § 14, stk. 1.
Stk. 3.  Særlig feriegodtgørelse beregnes af samtlige de  

 i optjeningsåret oppebårne indkomstskattepligtige beløb for tjenstligt  

 arbejde (dvs. med fradrag af eget ordinært pensionsbidrag) og af den ansattes  

 egne bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra udbetalt  

 feriegodtgørelse.
Kapitel 15. Graviditet, barsel og adoption Underretningspligt § 16.  Med henblik på styrelsens tilrettelæggelse  

 afarbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 17.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om barselorlov  

 mv.
En kvindelig ansat har dog altid ret til fravær fra arbejdet på grund af  

 graviditet og barsel fra det tidspunkt, hvor der skønnes at være 8 uger til  

 fødslen.
Løn § 18.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og i indtil 14 uger i  

 alt.
Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse , såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselorlov og  

 dagpengeloven.
 Styrelsen indbetaler 10 pct. af den hidtidige løn i pensionsbidrag for den  

 del af den lovbestemte barsel- og adoptionsorlov, der ligger uden for  

 lønperioden, mod at den ansatte selv indbetaler 5 pct. i pensionshidrag af  

 den samme løn.
 Stk. 3.  En ansat, der i forbindelse med barnets ophold  

 på sygehus genoptager tjenesten inden den i stk. 1 og 2 omtalte 14 ugers  

 periodes udløb, har i tilknytning til barnets udskrivelse ret til fravær med  

 sædvanlig løn i den del af perioden, der var tilbage ved genoptagelsen af  

 tjenesten, såfremt udskrivelsen finder sted inden 6 måneder fra  

 fødslen/barnets modtagelse.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til 14 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har barselorlov med  

 dagpenge, betragtes som sygdomsforfald og noteres i overensstemmelse med de  

 herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kapitel 16. Tjenestefrihed § 19.  Der tilkommer de ansatte fridage efter de for  

 tjenestemænd gældende regler.
 § 20.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når Stk. 3.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 21.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
§ 22.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Kapitel 17. Opsigelse og afskedigelse § 23.  De tre første måneder af ansættelsen betragtes  

 som en gensidig prøvetid, hvor opsigelse fra begge sider kan ske med 14 dages  

 varsel til fratræden ved en måneds udgang.
 Stk. 2.  I øvrigt er opsigelsesvarslet fra  

 tandlægehøjskolens side:
 1 måned til fratræden ved en måneds udgang i de første 6 måneder efter  

 ansættelsen.
 3 måneder til fratræden ved en måneds udgang efter 6 måneder efter  

 ansættelsen.
 Opsigelsesvarslet forhøjes med 1 måned for hvert 3. ansættelsesår, dog  

 højst til 6 måneder.
 Stk. 3.  Opsigelsesvarslet fra tandlægens side er 1  

 måned til fratræden ved en måneds udgang, jf. dog stk. 1.
Stk. 4.  Opsigelsen skal være meddelt senest den sidste  

 i den måned, efter hvis udløb opsigelsesvarslet begynder at løbe.
Opsigelsen  

 må ske så betids, at fratræden med det for en ansættelsesperiode givne varsel  

 kan ske inden periodens udløb.
§ 24.  Det påhviler tandlægehøjskolen skriftligt at  

 meddele enhver opsigelse til den ansatte og organisationen.
Denne meddelelse  

 skal indeholde begrundelse for opsigelsen.
 § 25.  Skønner organisationen, at en afskedigelse afen  

 efter nærværende overenskomst ansat ikke kan anses for rimeligt begrundet i  

 pågældendes eller tandlægehøjskolens forhold, kan den inden for en frist af 1  

 måned efter opsigelsen kræve spørgsmålet forhandlet med tandlægehøjskolen.
§ 26.  Opnås der ikke enighed ved forhandling, kan  

 spørgsmålet inden for en frist af 1 måned efter forhandlingen af  

 organisationen kræves gjort til genstand for behandling i et i denne  

 anledning nedsat nævn, der består af en repræsentant valgt af hver af  

 parterne samt en af Højesterets præsident blandt rettens dommere udpeget  

 formand.
Nævnet fastsætter selv sin forretningsorden.
For nævnet kan  

 foretages afhøring af parter og vidner.
Stk. 2.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i dem pågældendes eller tandlægehøjskolens forhold, kan  

 det pålægges tandlægehøjskolen at afbøde virkningerne af opsigelsen.
Det kan  

 herved pålægges tandlægehøjskolen, såfremt den pågældende og  

 tandlægehøjskolen ikke begge ønsker ansættelsesforholdet opretholdt, da at  

 betale den pågældende en erstatning, hvis størrelse fastsættes af nævnet og  

 skal være afhængig af sagens omstændigheder og pågældendes anciennitet ved  

 tandlægehøjskolen.
 Stk. 3.  Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 Stk. 4.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 ansat, som ikke har været uafbrudt beskæftiget i statens tjeneste i mindst 1  

 år før afskedigelsen, eller ved opsigelse af en ansat, med hvem der er  

 truffet aftale om, at arbejdet er af rent midlertidig karakter, og  

 arbejdsforholdet ikke vedvarer ud over 2 år.
Kapitel 18. Opsigelse af overenskomsten § 27.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde (§ 11) og ekstraordinær lønregulering (§ 6, stk. 2)kan dog tidligst  

 opsiges til 31. marts 1991.
København, den 9. oktober 1987 Dansk Tandlægeforening J.
Bjørnvad Henrik Schilder Finansministeriet P.
M.
V.
E.
B.
