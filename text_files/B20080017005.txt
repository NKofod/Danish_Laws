Bekendtgørelse om ændring af bekendtgørelse om tilskud til anlæg af vådområder § 1 I bekendtgørelse nr. 604 af 14. juni 2007 om tilskud til anlæg af vådområder, som ændret ved bekendtgørelse nr. 1577 af 28. december 2007, foretages følgende ændringer:
 1. § 4, stk. 2, affattes således:
»Stk. 2. Ansøgning kan indgives 1) fra den 1. januar og skal være direktoratet i hænde senest den 1. marts samme år, dog i 2008 fra den 15. marts og skal være direktoratet i hænde senest den 22. april 2008, 2) fra den 1. maj og skal være direktoratet i hænde senest den 1. juli samme år og 3) fra den 1. september og skal være direktoratet i hænde senest den 1. november samme år.« 2. § 4 a ophæves.
§ 2 Bekendtgørelsen træder i kraft den 15. marts 2008.
