§ 1 I Arbejdsministeriets bekendtgørelse nr. 507 af 23. juli 1987 om  

 godtgørelse, støtte og tilskud m.m. til deltagere i arbejdsmarkedsuddannelser  

 foretages følgende ændringer:
 § 8,  stk. 4 affattes således:
 »Stk. 4.  For kursister på virksomhedstilpassede  

 kurser med nedsatte statstilskud, der forud for og/eller under  

 kursusdeltagelsen er ansat på virksomheden, udgør godtgørelsen halvdelen af  

 det beløb, der er nævnt i stk. 1.
For kursister, der ikke forud for eller under kurset er ansat på  

 virksomheden, men som efterfølgende er sikret beskæftigelse på virksomheden,  

 beregnes godtgørelsen efter stk. 1 og § 9.« § 9,  stk. 1 affattes således:
»§ 9.  Hvis en kursist har haft en højere  

 gennemsnitlig indtægt pr. dag i de sidste 4 uger før tilmelding end højeste  

 dagpenge, svarer godtgørelsen efter § 8, stk. 1, til den højere indtægt.  

 Godtgørelsen kan dog ikke overstige 125 pct. af højeste dagpenge, jf. §  

 8.« § 2 Bekendtgørelsen træder i kraft ved offentliggørelsen i Lovtidende.
