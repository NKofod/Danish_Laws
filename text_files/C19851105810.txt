 I medfør af justitsministeriets cirkulære nr. 5 af 23. januar 1958 skal  

 det i sager om godkendelse af ægtepagter påses, at de ejendele, som  

 ægtepagten angår, er behørigt specificeret, bl.a. således at værdipapirer  

 anføres med serie, litra, nummer og pålydende.
 Efter oprettelsen af Værdipapircentralen registreres sådanne fondsaktiver  

 ikke længere med litra-, løbenummer eller lignende.
 Familieretsdirektoratet har på denne baggrund anmodet industriministeriet,  

 under hvis område Værdipapircentralen hører, om en udtalelse om, hvorledes  

 dette specifikationskrav kan opfyldes ved oprettelse af ægtepagter omfattende  

 værdipapirer, der er registreret i Værdipapircentralen.
 Industriministeriet har oplyst, at særejet gennem det kontoførende  

 institut bør registreres som en begrænset rettighed over nærmere angivne  

 fondsaktiver, jfr. herved lov om en værdipapircentral § 8 og bekendtgørelse  

 nr. 530 af 4. oktober 1982 § 7, stk. 2. Er kun en del af fondsaktiverne på en  

 konto særeje, udskilles denne del efter bekendtgørelsens § 8 til en særskilt  

 konto.
 Værdipapircentralen har over for industriministeriet oplyst, at det  

 teknisk er muligt i registret at tilkendegive, at de pågældende aktiver er  

 særeje.
 Familieretsdirektoratet skal på denne baggrund anmode om, at det i  

 ægtepagtscirkulæret nævnte specifikationskrav vedrørende fondsaktiver  

 fremtidig udformes som ovenfor angivet.
 P.M.V.
 E.B.
D.
Sylvest Nielsen Cirkulærskrivelse til samtlige statsamter, Københavns overpræsidium,  

 rigsombudsmanden på Færøerne og rigsombudsmanden i Grønland.
