Formålet med registeret er at give en oversigt over borgernes tilknytning til de forskellige afdelinger i social- og sundhedsforvaltningen.
Registeret anvendes til registrering af hvilke borgere i kommunen, som modtager overførselsindkomster fra Statens Uddannelsesstøtte eller arbejdsløshedskasser, til formidling af oplysninger om ændrede folkeregisterforhold til de kommunale forvaltninger og fælleskommunale edb-systemer samt til formidling af oplysninger om ændret indkomst- og formuegrundlag inden for socialforvaltningen.
Registeret har yderligere til formål at foretage en rationel og hensigtsmæssig styring af sagsadvisering og arkivering samt at formidle oplysninger om sagsrelationer til Skatte- og Registerforvaltningen i forbindelse med inddrivelse af bidrags-, bistands- og boligsikringsrestancer samt til administration af bidragssager.
Endelig kan registeret anvendes til udarbejdelse af statistikker, prognoser m.v.
Personkreds: Registeret må kun indeholde oplysninger om personer med tilknytning til sager, der verserer eller har verseret i social- og sundhedsforvaltningen i kommunen, samt oplysninger om personer, for hvem der skal foretages advisering om ændrede folkeregisterforhold m.v.
 Ikrafttrædelsesdato: 17/01/1992. Erstatter tidligere forskrifter.
