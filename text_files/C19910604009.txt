 1. Det meddeles herved, at der i tilslutning til overenskomsterne  

 pr. 1. april 1989 er indgået vedlagte protokollat af 18. december 1990 mellem  

 Finansministeriet og en række organisationer på akademikerområdet.  

 Protokollatet træder i stedet for protokollat af 13. september 1988, jf.  

 Finansministeriets cirkulæreskrivelse af 13. september 1988 (LP.nr. 115/88).
 2. Hvor intet andet er nævnt, er tillæg i protokollatet anført  

 med de pr. 1. oktober 1984 gældende grundbeløb.
Bemærkninger til merarbejdsreglerne 3. Merarbejde bør så vidt muligt undgås.
Såfremt nødvendigt  

 merarbejde imidlertid får et sådant omfang, at det er muligt at konvertere  

 overtiden til stillinger, bør dette ske.
Det er det enkelte ministerium eller den enkelte styrelse, der fastsætter  

 i hvilket omfang, der skal ydes godtgørelse for merarbejde.
Finansministeriet  

 skal dog efter drøftelse med organisationerne vejledende udtale, at  

 merarbejdet, for så vidt det er af større omfang, kan godtgøres med  

 erstatningsfrihed af samme varighed som det præsterede merarbejde med tillæg  

 af 50 pct., hvor tillægget før 1. april 1982 udgjorde 33 1/3 pct.
Såfremt denne erstatningsfrihed ikke kan gives, vil merarbejdet kunne  

 honoreres på grundlag af en timesats, der beregnes som 1/1976 (fra 1.  

 september 1990 1/1924) af den pågældendes årsbruttoløn (ekskl.  

 rådighedstillæg mv.) med tillæg af 50 pct.
Der bortses herved fra det tillæg,  

 som er nævnt i forbindelse med erstatningsfrihed.
På områder hvor man hidtil har fulgt tjenestemændenes regler om opgørelse  

 af arbejdstid under tjenesterejser i indlandet, kan rejsetiden medregnes på  

 tilsvarende måde som for tjenestemænd, jf.
Finansministeriets cirkulære af 1.  

 juni 1987 (LP.nr. 35/87).
 I Finansministeriets brev af 21. november 1977 (j.nr.1.kt. 760/77) om  

 anvendelse af gældende regler om godtgørelse for merarbejde er understreget  

 vigtigheden af, at de muligheder for dokumentation og kontrol, som de  

 gældende regler og de faktiske forhold tillader, udnyttes bedst muligt.  

 Følgende formkrav bør således i alle tilfælde efter Finansministeriets  

 opfattelse være opfyldt:
For så vidt angår ansatte, der oppebærer rådighedstillæg, skal der forlods  

 ske fradrag af den tid, der er betalt gennem rådighedstillægget.
Den tid der  

 er medgået til andre hverv, f.eks. undervisning, kan ikke medregnes ved  

 opgørelsen af den samlede arbejdstid.
 De anførte vejledende retningslinier vedrører alene fastsættelse af  

 godtgørelse for et konstateret og attesteret antal timers præsteret tjeneste.  

 De vejledende retningslinier er ikke til hinder for, at der ved udøvelsen af  

 skønnet over et udført merarbejde tages hensyn til, at en del af det opgivne  

 bruttotimetal ikke er udbragt i form af effektiv tjeneste, men som  

 rådighedstjeneste, rejsetid under tjenesterejser i Danmark og lignende.
Bemærkninger til rejsetidsreglerne 4. 1) Efter aftalens pkt. 2, indregnes de 3 første rejser i et  

 kvartal med 8 timer i den opgørelse over merarbejde, som den pågældende skal  

 afgive i henhold til merarbejdsaftalens pkt. 3. Indregningen sker med 8 timer  

 uanset rejsetidens faktiske længde.
Det indregnede timetal indgår således ved  

 opgørelsen af den forpligtelse til merarbejde, som er en forudsætning for  

 ydelse af rådighedstillæg.
 De følgende rejser inden for et kvartal afspadseres med 8 timer pr. rejse.  

 De skal således ikke indregnes i merarbejdsopgørelsen og indgår derfor ikke  

 ved fastsættelsen af godtgørelse for merarbejde, der er præsteret ud over  

 merarbejdsforpligtelsen.
 Afspadsering kan i alle tilfælde først finde sted for rejser, der er  

 foretaget efter, at der er indregnet i alt 24 timer i merarbejdsgodtgørelsen,  

 uanset at disse er godskrevet gennem flere end 3 rejser, jf. aftalens pkt. 9.
 Rejser af mere end 5 døgns varighed indregnes efter aftalens pkt. 4, med  

 20 timer i opgørelsen af de 24 timer, der er nævnt i aftalens pkt. 2.
Såfremt en medarbejder har mere end 6 rejser pr. kvartal indregnes 4 timer  

 pr. rejse ud over 6 i opgørelsen af de 24 timer.
Disse 4 timer indregnes  

 således uanset, om de i forvejen er indregnet med 8 timer efter pkt. 2, eller  

 om der i forvejen er indregnet 20 timer i henhold til pkt. 4.
 Hvis rejsen udelukkende finder sted inden for den pågældende medarbejders  

 sædvanlige kontortid, foretages ingen indregning i merarbejdsopgørelsen eller  

 opgørelsen af de 24 timer, ligesom der ikke finder afspadsering sted.
 Hvis en rejse finder sted såvel inden for som uden for medarbejderens  

 sædvanlige kontortid, nedsættes de 8 timer, der er nævnt i pkt. 2, med det  

 antal timer, der på rejse er tilbragt inden for kontortiden, dog således at  

 rejsetid uden for sædvanlig kontortid medregnes med op til 8 timer.
Dette indebærer, at det timetal, der er til rest efter nedsættelsen,  

 forhøjes, indtil rejsetiden uden for kontortiden er indregnet.
Timetallet kan  

 dog højst forhøjes med så meget, at der i alt indregnes 8 timer.
 Anvendelsen af denne regel kan illustreres ved følgende eksempler, hvor  

 det er forudsat, at medarbejderens sædvanlige kontortid er fra kl. 9.00 til  

 kl. 17.00.
Eksempel 1 Udrejsen finder sted mellem kl. 7.00 og kl. 10.00. Hjemrejsen finder sted  

 mellem kl. 15.00 og kl. 18.00.
 Fra de 8 timer, der er nævnt i aftalens pkt. 2, trækkes de 3 timer, hvori  

 der er rejst inden for sædvanlig kontortid, og der indregnes herefter i alt 5  

 timer.
Eksempel 2 Udrejsen finder sted mellem kl. 7.00 og kl. 15.00. Hjemrejsen finder sted  

 mellem kl. 15.00 og kl. 23.00.
Fra de 8 timer, der er nævnt i aftalens pkt. 2, trækkes de 8 timer, hvori  

 der er rejst inden for sædvanlig kontortid.
Da der imidlertid er rejst 8  

 timer uden for kontortiden, indregnes der i alt 8 timer i opgørelsen.
Eksempel 3 Udrejsen finder sted mellem kl. 8.00 og kl. 12.00. Hjemrejsen finder sted  

 mellem kl. 13.00 og kl. 17.00.
 Fra de 8 timer, der er nævnt i aftalens pkt. 2, trækkes de 7 timer, hvori  

 der er rejst inden for sædvanlig kontortid, og der indregnes herefter 1 time.
Eksempel 4 Udrejsen finder sted mellem kl. 8.00 og kl. 12.00. Hjemrejsen finder sted  

 mellem kl. 13.00 og kl. 18.00.
Fra de 8 timer, der er nævnt i aftalens pkt. 2, trækkes de 7 timer, hvori  

 der er rejst inden for sædvanlig kontortid.
Da der imidlertid er rejst 2  

 timer uden for sædvanlig kontortid, indregnes der i alt 2 timer i opgørelsen.
 5. Yderligere eksemplarer af protokollatet kan rekvireres af  

 vedkommende ministerier i Finansministeriet, Administrations- og  

 Personaledepartementets betjentstue, Bredgade 43, 1260 København K., telefon  

 33 92 42 02.
 6. Tvivlsspørgsmål vedrørende protokollatet forventes forelagt  

 Finansministeriet.
Finansministeriet, Administrations- og Personaledepartementet, den 15. januar 1991 P.M.V.
 E.B.
Torben Møller PROTOKOLLAT I tilslutning til overenskomsterne af 1989 forhandlet mellem  

 Finansministeriet på den ene side og Akademikernes Centralorganisation på den  

 anden side på vegne af følgende organisationer:
Danmarks Jordbrugsvidenskabelige Kandidatforbund Danmarks Jurist- og Økonomforbund Dansk Farmaceutforening Dansk Magisterforening Dansk Mejeriingeniør Forening Dansk Psykologforening Dansk Tandlægeforening Danske Arkitekters Landsforbund Den danske Dyrlægeforening Den danske Landinspektørforening Den danske Præsteforening Foreningen af Bromatologer Foreningen af Danske Civiløkonomer (i det omfang det fremgår af  

 protokollat til overenskomsten for specialmedarbejdere i Udenrigsministeriet  

 og overenskomst for civiløkonomer i statens tjeneste) Gymnasieskolernes Lærerforening Ingeniør-Sammenslutningen Ingeniørforbundet Foreningen af Yngre Læger (kun læger omfattet af overenskomsten for lægers  

 ansættelse i statens tjeneste) Foreningen af Speciallæger (kun for så vidt angår lektorer ved de højere  

 uddannelsesinstitutioner under Undervisningsministeriet) er aftalt følgende:
Almindelige bestemmelser 1. Der er enighed mellem parterne om, at de i Økonomi- og  

 Budgetministeriets cirkulæreskrivelse nr. 35. af 26. februar 1973 (j.nr. 1.L.  

 115/73) og brev af 18. september 1981 (j.nr.1.kt. 477/81) til  

 Justitsministeriet indeholdte retningslinier for ansættelsesformer i visse  

 stillinger, der forudsætter akademisk uddannelse, finder anvendelse i  

 overenskomstperioden.
 Dette er ikke til hinder for, at de anførte retningslinier i nævnte  

 periode kan ændres eller fraviges efter aftale mellem parterne.
 For så vidt angår civil- og akademiingeniører gælder fortsat, at  

 førstegangsansættelse i tjenestemandsstilling indtil videre ikke kan finde  

 sted i lavere lønramme end lønramme 36.
 2. For adjunkter, kandidat- og seniorstipendiater, der er  

 omfattet af protokollater af 24. juli 1984 og 1. august 1984 med en række  

 organisationer på akademikerområdet om ændret stillingsstruktur ved de højere  

 uddannelsesinstitutioner under Undervisningsministeriet, og som har  

 tjenestefri som følge af barsel eller adoption, forlænges ansættelsesperioden  

 svarende til tjenestefrihedsperiodens længde, dog højst 32 uger.
 3. Overenskomsternes parter kan aftale, at den pågældende  

 overenskomst også gælder for personer med anden uddannelse.
 4. Akademikere, der ansættes til undervisning ved gymnasier,  

 seminarier, tekniske skoler, maskinmesterskoler, handelsskoler, teknika og  

 andre tilskudsberettigede institutioner i stillinger, der forudsætter  

 akademisk uddannelse, ansættes i henhold til overenskomsten med vedkommende  

 faglige organisation.
 Bestemmelsen er ikke til hinder for, at akademikere, der inden den 1.  

 april 1977 er ansat ved gymnasieskoler i henhold til overenskomsten med  

 Gymnasieskolernes Lærerforening, fortsat kan følge samme overenskomst.
Ved undervisningsinstitutioner, omfattet af overenskomsten med  

 Gymnasieskolernes Lærerforening eller Dansk Magisterforening, ydes tillæg og  

 overtimebetaling efter reglerne i disse overenskomster med tilknyttede  

 aftaler.
Ved de øvrige undervisningsinstitutioner ydes tillæg og  

 overtimebetaling efter de hidtil anvendte regler, ved institutioner uden  

 aftale eller bindende praksis dog kun indtil der indgås aftale med  

 vedkommende faglige organisation(er) om vederlæggelsen.
De i overenskomsten med Gymnasieskolernes Lærerforening med virkning fra  

 1. august 1984, 1. august 1985 og 1. august 1987 gennemførte ændringer i  

 tillæg og overtimebetaling omfatter alene gymnasieskolerne.
I de tilfælde,  

 hvor regler i overenskomsten med Gymnasieskolernes Lærerforening om tillæg og  

 overtimebetaling hidtil har fundet anvendelse ved andre  

 undervisningsinstitutioner end gymnasieskolerne, ydes ved disse institutioner  

 tillæg og overtimebetaling efter samme regler som før 1. august 1984,  

 medmindre andet aftales.
5. Deltidsansættelse ved handelsskoler sker efter de normale  

 regler for deltidsansættelse i henhold til overenskomsten.
For ansatte i  

 henhold til overenskomsten med Gymnasieskolernes Lærerforening efter regler  

 svarende til deltidsreglerne i overenskomsten med Danmarks Jurist- og  

 Økonomforbund.
Det er herudover aftalt, at - nyansættelse i fuldtidsstilling forudsætter mindst 19 timer ved HH, dog  

 mindst 16 timer ved de mindre skoler.
Tallene reduceres for  

 arbejdstidsforkortelsen pr. 1. januar 1987 og senere arbejdstidsforkortelser - ansatte i fuldtidsstillinger afskediges, hvis de har mindre end 11 timer  

 ved HH, såfremt der ikke er mulighed for deltidsansættelse - timer ved efg-uddannelsen omregnes i forholdet 22/24 og ved  

 lærlingeuddannelsen i forholdet 22/27.
 6. Til lærere, der virker som formænd for lærerråd ved  

 handelsskoler, tekniske skoler, maskinmesterskoler, søfartsskoler og  

 navigationsskoler, ydes der timereduktion med 1 løntime ugentlig (40 løntimer  

 årlig). Timereduktionen indføres med virkning fra 1. august 1986 eller fra  

 det tidspunkt herefter, da bestemmelser om lærerråds sammensætning og  

 virksomhed træder i kraft på vedkommende skoleområde.
 7. Den mellem Undervisningsministeriet og Dansk Teknisk  

 Lærerforening indgåede aftale af 26. oktober 1988 om timereduktion og  

 vederlag til lærere ved lærlinge-/EFG-uddannelsen og eksamensuddannelsen på  

 de tekniske skoler, der deltager i teknisk-pædagogisk arbejde (TP-arbejde),  

 finder tilsvarende anvendelse for så vidt angår overenskomstansatte  

 akademikere, der udfører arbejdet.
 8. Den mellem Finansministeriet og Statstjenestemændenes  

 Centralorganisation II og Akademikernes Centralorganisation  

 (tjenestemandsudvalget) indgåede aftale af 24. juni 1988 om nedsættelse af  

 pligtige timetal mv. ved handelsskoler, tekniske skolers eksamensafdelinger,  

 maskinmesterskoler mv. (arbejdstidsnedsættelse pr. 1. august 1988 og 1.  

 august 1990) finder tilsvarende anvendelse for overenskomstansatte akademisk  

 uddannede lærere ved de pågældende skoler.
 9. Den mellem Undervisningsministeriet og Statstjenestemændenes  

 Centralorganisation II indgåede aftale af 10. september 1987 om  

 overtimebetaling til lærere ved handelsskolernes datamatikeruddannelse finder  

 tilsvarende anvendelse for overenskomstansatte adjunkter/lektorer, der  

 underviser ved denne uddannelse, idet man ved den i aftalens § 2, stk. 1,  

 nævnte årsløn forstår lønskalaens nettoløn.
 10. Overenskomstansatte på Færøerne, der er omfattet af  

 Finansministeriets forhandlingskompetence, følger de til enhver tid for  

 overenskomstansatte i Danmark gældende regler om dyrtidsregulering.
Aftaler af 22. januar og 21. februar 1985 om særligt tillæg til visse  

 overenskomstansatte akademikere på Færøerne, jf.
Finansministeriets  

 cirkulærer af 25. januar 1985 (LP.nr. 007/85) og 8. marts 1985 (LP.nr.  

 011/85) er fortsat gældende.
Tillæg 1. Tillæg, der ydes for merarbejde, rådighedstjeneste mv., og  

 hvis dyrtidsregulering fra 1. oktober 1975 ikke er særskilt fastsat i  

 pågældende overenskomst eller i dette protokollat, reguleres efter samme  

 principper som tilsvarende tillæg for andre grupper af statsansatte, jf.  

 bilag D i Finansministeriets cirkulære af 28. juni 1989 (LP.nr. 46/89) om  

 aftale om justering af tjenestemandslønninger mv. fra 1. april 1989.
2. Til de i staten ansatte agronomer, hortonomer, forstkandidater  

 og licentiater udgået fra Den Kgl.
Veterinær- og Landbohøjskole, arkitekter,  

 dyrlæger, farmaceuter, gymnasiemagistre, jurister og universitetsøkonomer,  

 landinspektører, magistre, mejeriingeniører, psykologer, tandlæger,  

 bromatologer og civiløkonomer (uden for Udenrigsministeriet) i stillinger,  

 klassificeret i lønramme 35, ydes et ikke-pensionsgivende tillæg, der  

 beregnes som den til enhver tid værende forskel mellem tjenestemandslønnen  

 (inkl. tillæg) og den skalaløn, der tilkommer den pågældende i henhold til  

 overenskomsten, men med fradrag af eget ordinært pensionsbidrag.
Tidligere  

 ydede tillæg til den pågældende bortfalder.
 Stk. 2. For de pr. 1. april 1981 (landinspektører 1. april 1986,  

 bromatologer 1. maj 1986 og civiløkonomer (uden for Udenrigsministeriet) 1.  

 februar 1987)) ansatte med pensionsgivende kvalifikationstillæg gældende  

 følgende:
a.
Hvor den udbetalte løn efter overenskomsten inkl. kvalifikationstillæg  

 er større end eller lig med lønnen i den klassificerede tjenestemandsstilling  

 (inkl. tillæg), kan den pågældende som en personlig ordning bevare den  

 hidtidige aflønning.
b.
Hvor den udbetalte løn efter overenskomsten inkl. kvalifikationstillæg  

 er mindre end lønnen i den klassificerede tjenestemandsstilling (inkl.  

 tillæg), ydes der ud over det i stk. 1 anførte udligningstillæg som en  

 personlig ordning det pr. 1. april 1981 (landinspektører 1. april 1986,  

 bromatologer 1. maj 1986 og civiløkonomer (uden for Udenrigsministeriet) 1.  

 februar 1987)) indbetalte pensionstilskud af kvalifikationstillægget mod, at  

 den pågældende ligeledes fortsat indbetaler det hertil svarende  

 pensionsbidrag.
Nævnte pensionsbeløb reguleres ikke.
3. Til de i staten ansatte agronomer, hortonomer, forstkandidater  

 og licentiater udgået fra Den Kgl.
Veterinær- og Landbohøjskole, arkitekter,  

 dyrlæger, farmaceuter, gymnasiemagistre, landinspektører, magistre,  

 mejeriingeniører, psykologer, tandlæger, bromatologer og civiløkonomer (uden  

 for Udenrigsministeriet) i stillinger, klassificeret i lønramme 36 og  

 derover, ydes tillæg ved aftale mellem Finansministeriet og organisationen  

 efter retningslinierne i Finansministeriets brev af 1. oktober 1981  

 (7.kt.j.nr. 1953/81) til Akademikernes Centralorganisation.
 4. Rådighedstillæg til fabriksinspektører og kredschefer i  

 arbejdstilsynskredsene udgør 14.649,45 kr. årlig (inkl. dyrtidstillæg på  

 3.510 kr.), jf. dog pkt. 5. Der foretages ikke ekstraordinær lønregulering  

 pr. 1. april 1987, 1988, 1989 og 1990 af rådighedstillægget.
 5. Rådighedstillæg til kredschefer og souschefer, der ansættes 1.  

 april 1985 eller senere, udgør 27.530,53 kr. i årligt grundbeløb (inkl.  

 dyrtidstillæg på 5.130 kr.).
 6. Til adjunkter/lektorer ved Statens Erhvervspædagogiske  

 Læreruddannelse, lektorer ved de sociale højskoler, lærere ved Den  

 Socialpædagogiske Højskole, hospitalslaborantskolerne samt Specialkursus i  

 Husholdning under Aarhus Universitet ydes et tillæg på 19.424,88 kr. i årligt  

 grundbeløb.
 Hidtidige tillæg ydet af tillægspulje til ansatte ved  

 hospitalslaborantskolerne og Den Socialpædagogiske Højskole, bortfalder ved  

 ledighed.
 7. Til adjunkter/lektorer ved Institut for Erhvervssprog (Odense  

 Universitet), Danmarks Højskole for Legemsøvelser, Institut for Idræt (Odense  

 Universitet), Kunstakademiets skoler (Konservatorskolen og  

 Billedkunstskolen), Danmarks Biblioteksskole og Danmarks Journalisthøjskole  

 ydes med virkning fra 1. april 1989 følgende tillæg:
 Ved ansættelsen 19.424,88 kr.
 Efter 3 års ansættelse 25.022,42 kr.
 Samtidig bortfalder hidtidige tillægsordninger.
 Ansatte, der ved ordningens ikrafttræden oppebærer et højere tillæg end  

 ovennævnte, bevarer dog det højere tillæg som en personlig ordning.
 Undervisere ved Danmarks Biblioteksskole ansat inden 1. april 1989 kan ved  

 den nye ordnings ikrafttræden som en personlig ordning vælge at følge den  

 hidtidige tillægsstruktur ved skolen.
 Hidtidige tillæg ydet af tillægspulje til ansatte ved Institut for Idræt  

 (Odense Universitet) og Danmarks Højskole for Legemsøvelser bortfalder ved  

 ledighed.
 8. Til undervisere ved datanom- og datamatikeruddannelserne ydes  

 et generelt tillæg på 32.981,73 kr. i årligt grundbeløb.
 9. Tillæg til overenskomstansatte akademikere ved  

 ingeniørhøjskolerne (teknika) ydes efter reglerne i protokollat af 14. juli  

 1987 om stillingsstrukturen ved ingeniørhøjskolerne (teknika) med følgende  

 beløb:
 Pr. 1. april 1990 forhøjes lektortillægget til 37.099,72 kr.
 Tillægsbestemmelserne finder kun anvendelse for lærere ansat efter 1.  

 april 1987 i stillinger omfattet af nævnte protokollat.
 10. Aftale af 30. juni 1987 om funktionstillæg til  

 tjenestemandsansatte dekaner/fakultetsrådsformænd og fagrådsformænd ved de  

 højere uddannelsesinstitutioner under Undervisningsministeriet finder  

 tilsvarende anvendelse for overenskomstansatte akademikere.
 11. Aftale af 16. juni 1987 om vederlag til tjenestemandsansatte  

 medlemmer af faglige bedømmelsesudvalg ved visse højere  

 uddannelsesinstitutioner under Undervisningsministeriet samt aftale af 10.  

 maj 1989 om vederlag til medlemmer af faglige bedømmelsesudvalg til  

 besættelse af seniorforskerstillinger ved sektorforskningsinstitutionerne  

 finder tilsvarende anvendelse for overenskomstansatte akademikere.
12. Til lærere ved handelsskoler, tekniske skoler og  

 maskinmesterskoler, der som led i ansættelsesforholdet har pligt til at  

 udføre skemalagt undervisning ved flere tjenestesteder samme dag, ydes der  

 godtgørelse for transporttid mellem undervisningsstederne for de dage, hvor - transporten mellem undervisningsstederne sammenlagt er over 8 km., og - transporten foretages i perioder, hvor underviseren ikke er skemalagt.
Godtgørelsen ydes som et særligt tillæg, der udbetales månedsvis bagud på  

 grundlag af en konkret opgørelse af antallet af transportdage.
Tillægget  

 udgør 47,50 kr. i årligt grundbeløb pr. undervisningsdag.
 13. Tillæg til overenskomstansatte kandidatstipendiater,  

 seniorstipendiater, adjunkter og lektorer ved de højere  

 uddannelsesinstitutioner under Undervisningsministeriet ydes efter de i  

 protokollater af 24. juli 1984 og 1. august 1984 mellem Finansministeriet og  

 en række organisationer på akademikerområdet fastsatte regler med senere  

 tilføjelser.
 Tillæggene udgør følgende årlige grundbeløb:
 Pr. 1. april 1990 forhøjes lektortillægget til 41.807,68 kr.
 Forhøjelsen omfatter kun lektorer, der alene oppebærer et lektortillæg på  

 39.432,41 kr. i årligt grundbeløb.
 14. Tillæg til overenskomstansatte forskere og seniorforskere ved  

 sektorforskningsinstitutionerne ydes i henhold til protokollat af 26. oktober  

 1988 om stillingsstruktur for videnskabelige stillinger ved  

 sektorforskningsinstitutioner og udgør følgende årlige grundbeløb:
 Pr. 1. april 1990 forhøjes seniorforskertillægget til 41.807,68 kr.
 15. Til heltidsansatte lektorer, som varetager hvervet som rektor  

 ved Danmarks Farmaceutiske Højskole, Københavns Tandlægehøjskole og Århus  

 Tandlægehøjskole, ydes der et særligt tillæg på 56.183,38 kr. i årligt  

 grundbeløb.
 Til heltidsansatte lektorer, der varetager hvervet som prorektor ved en af  

 de nedennævnte læreanstalter, ydes der følgende tillæg:
 Prorektortillægget påvirker ikke størrelsen af et eventuelt personligt  

 tillæg til udligning af lønnedgang ved bortfald af internt lektorat.
16. Tillæg til overenskomstansatte kandidatstipendiater,  

 seniorstipendiater, adjunkter og lektorer ved arkitektskolerne ydes efter de  

 i protokollat af 21. juni 1988 om ændret stillingsstruktur ved  

 arkitektskolerne fastsatte regler.
Tillæggene udgør følgende årlige  

 grundbeløb:
Pr. 1. april 1990 forhøjes lektortillægget til 39.432,41 kr.
Forhøjelsen  

 omfatter ikke de i pkt. 2 i tillæg til protokollat af 21. juni 1988 om ændret  

 stillingsstruktur ved arkitektskolerne nævnte lærere.
 17. Til overenskomstansatte akademikere, der underviser ved  

 handelshøjskolernes sprogafdelinger, ydes et tillæg efter reglerne i aftale  

 af 12. juni 1974 med Akademikernes Centralorganisation.
 18. For vejledning af lærerkandidater i praktisk  

 undervisningsfærdighed ved handelsskoler ydes et vederlag efter de for  

 tjenestemandslignende ansatte undervisere gældende regler, jf. aftale af 27.  

 august 1985 mellem Finansministeriet og Statstjenestemændenes  

 Centralorganisation II og Akademikernes Centralorganisation  

 (tjenestemandsudvalget) om vederlag for vejledning af lærerkandidater i  

 praktisk undervisningsfærdighed ved handelsskoler.
 19. Eksaminatorer og censorer på handelsskoler, der forestår  

 mundtlig eksamination ved sygeeksamen, som afholdes i september/oktober måned  

 ved efg-basisuddannelsen, handels- og kontorområdet og højere handelseksamen,  

 vederlægges efter de for tjenestemandslignende ansatte undervisere gældende  

 regler, jf. aftale af 18. september 1985 mellem Finansministeriet og  

 Statstjenestemændenes Centralorganisation II og Akademikernes  

 Centralorganisation (tjenestemandsudvalget) vedrørende betaling til  

 eksaminator og censor ved sygeeksamen ved handelsskoler.
 20. Til adjunkter/lektorer ved handelsskolerne ydes tillæg og  

 overtimebetaling efter hidtil gældende praksis, jf. reglerne herom i bilag 1.
 21. Til overenskomstansatte i Udenrigsministeriet, der er  

 sidestillet med tjenestemænd i lønramme 16/31, ydes der hjemflytningstillæg  

 efter de for tjenestemænd til enhver tid gældende regler.
 22. Til fuldmægtige, der har rådighedstillæg, ydes turnustillæg  

 efter de regler, der gælder for jurister og universitetsøkonomer.
Decentralisering af aftaler om tillæg 1. Finansministeriet kan overlade indgåelsen af aftaler om ydelse  

 af nye tillæg eller forhøjelse af bestående tillæg i henhold til  

 overenskomsternes bestemmelser om kvalifikationstillæg mv. til de enkelte  

 ministerier mv.
 2. Vedkommende organisation kan overlade indgåelsen af aftaler  

 som nævnt i pkt. 1 til de enkelte fraktioner og tillidsrepræsentanter.
 Stk. 2. I det omfang de berørte ministerier mv. overlader indgåelsen af  

 aftaler til de enkelte styrelser, institutioner og virksomheder, overlader  

 vedkommende organisation i videst muligt omfang indgåelsen af aftaler til de  

 enkelte fraktioner og tillidsrepræsentanter.
Godtgørelse for merarbejde 1. Til agronomer, hortonomer, forstkandidater og licentiater  

 udgået fra Den Kgl.
Veterinær- og Landbohøjskole, arkitekter, dyrlæger  

 (bortset fra dyrlæger ved eksportslagterierne), farmaceuter, jurister og  

 universitetsøkonomer, magistre, landinspektører, mejeriingeniører,  

 psykologer, tandlæger i Sundhedsstyrelsen, afdelingstandlæger på  

 Rigshospitalet, teknikumingeniører, bromatologer, civiløkonomer, civil- og  

 akademiingeniører samt læger, der er ansat i henhold til overenskomst, og for  

 hvem der ikke er fastsat en højeste tjenestetid, kan der ydes godtgørelse for  

 merarbejde efter de nedenfor under pkt. 2-7 anførte regler.
 2. Godtgørelsen kan alene ydes for tjenstligt merarbejde, som er  

 af midlertidig karakter, og som er pålagt den ansatte i henhold til særlig  

 ordre eller ifølge en godkendt tjenestefordeling eller i øvrigt har været en  

 forudsætning for den forsvarlige varetagelse af de med stillingen forbundne  

 tjenstlige pligter.
 Stk. 2. Godtgørelse kan endvidere kun ydes, såfremt merarbejdet har været  

 af større omfang og har strakt sig over en periode, der normalt ikke må være  

 mindre end 4 uger.
 Stk. 3. For personer, der er beskæftiget i stillinger, som i henhold til  

 cirkulæret om ansættelsesformer i princippet besættes på tjenestemandsvilkår,  

 henvises til reglerne for tjenestemænd i Økonomi- og Budgetministeriets  

 cirkulære af 10. november 1971.
 Stk. 4. Til ansatte, der i medfør af indgåede aftaler oppebærer tillæg,  

 herunder rådighedstillæg, som godtgørelse for overarbejde mv. kan godtgørelse  

 kun ydes, såfremt det samlede merarbejde væsentligt overstiger det  

 overarbejde, der anses som godtgjort gennem tillægget.
3. For at godtgørelse kan ydes, skal den pågældende til sin  

 foresatte afgive en indberetning om grundlaget for merarbejdet og dettes  

 omfang.
Sådan indberetning afgives ved merarbejdets ophør, eller hvis  

 merarbejdet strækker sig over længere tid, mindst hvert kvartal.
 4. Godtgørelse for merarbejde ydes så vidt muligt i form af  

 tjenestefrihed, hvis længde fastsættes under hensyn til merarbejdets omfang.
 Stk. 2. Sådan tjenestefrihed bør normalt være tildelt den ansatte inden  

 udløbet af det kvartal, der ligger umiddelbart efter det tidspunkt, da  

 merarbejdets omfang er opgjort, jf. pkt. 3.
 Stk. 3. Meddelelse om tjenestefrihed gives den ansatte med passende  

 varsel, der normalt ikke bør være mindre end 14 dage.
 5. Såfremt tjenestefrihed ikke kan ydes, godtgøres merarbejdet  

 med betaling, hvis størrelse fastsættes under hensyn til merarbejdets omfang  

 og den ansattes lønmæssige placering.
6. Godtgørelse for merarbejde fastsættes af det ministerium,  

 under hvis ressort den pågældende er ansat.
Fastsættelsen sker på grundlag af  

 en efter forudgående drøftelse med den pågældende afgivet indstilling fra den  

 institution eller for ansatte i ministerielle kontorer fra det kontor, hvori  

 den pågældende gør tjeneste.
 7. Reglerne finder ikke anvendelse for personale, der er omfattet  

 af særskilte overtids- eller merarbejdsordninger, aftalt mellem  

 overenskomstens parter.
Stk. 2. Reglerne anvendes heller ikke for personale, beskæftiget med  

 undervisning og/eller forskning ved universiteter, højere læreanstalter og  

 forskningsinstitutioner, hvis virksomhed må sidestilles med universitets- og  

 læreanstaltsinstitutters virksomhed.
Personalet er dog omfattet af reglerne,  

 såfremt merarbejdet er pålagt, jf. herved pkt. 2, og såvel merarbejdets som  

 det normale arbejdes omfang er kontrollabelt.
Beregning af rejsetid under tjenesterejser til udlandet 1. Reglerne gælder kun for ansatte i stillinger som fuldmægtig,  

 der har rådighedstillæg efter de for jurister og universitetsøkonomer  

 gældende regler.
 2. De tre første rejser i et kvartal indregnes hver med 8 timer  

 (i alt 24 timer) i det antal timer, som omfattes af aftalen om  

 rådighedstjeneste.
 For så vidt en tjenesterejse påbegyndes i et kvartal og afsluttes i et  

 efterfølgende kvartal, medregnes udrejsen med 4 timer i  

 arbejdstidsberegningen i afrejsekvartalet og tilbagerejsen med 4 timer i  

 hjemrejsekvartalet.
 Ved en rejse forstås i denne aftale den samlede hen- og tilbagerejse under  

 et.
3. De følgende rejser inden for et kvartal afspadseres med 8  

 timer pr. rejse.
Afspadseringstidspunktet fastsættes af styrelsen efter  

 forudgående drøftelse med medarbejderen.
 Indtil halvdelen af afspadseringstimerne inden for et kvartal kan efter  

 aftale med den ansatte godtgøres med betaling på grundlag af en timesats, der  

 beregnes som 1/1976 (fra 1. september 1990 1/1924) af den pågældendes  

 årsbruttoløn (ekskl. rådighedstillæg).
 4. Rejser af mere end 5 døgns varighed indregnes med 20 timer i  

 opgørelsen efter pkt. 2.
 5. Såfremt en medarbejder har mere end 6 rejser pr. kvartal,  

 indregnes yderligere 4 timer pr. rejse ud over 6 i opgørelsen efter pkt. 2.
 6. Ved ophold i udlandet, der skyldes flyforsinkelser eller  

 lignende, indregnes opholdstiden fuldt ud i opgørelsen efter pkt. 2.
 7. Rådighedstid under rejser samt under ophold i udlandet  

 medregnes ikke, men præsteret merarbejde uden for selve rejsetiden og uden  

 for den pågældendes sædvanlige kontortid opgøres og medregnes i  

 rådighedspligtens udnyttelse og ved opgørelse af merarbejde herudover.
 8. Det er en forudsætning for, at en rejse kan indregnes eller  

 afspadseres med 8 timer, at den har fundet sted uden for den pågældende  

 medarbejders sædvanlige kontortid.
 Hvis rejsen finder sted såvel inden for som uden for medarbejderens  

 sædvanlige kontortid, nedsættes de 8 timer med det antal timer, der på rejse  

 er tilbragt inden for kontortiden, dog således at rejsetid uden for sædvanlig  

 kontortid medregnes med op til 8 timer.
 9. Den i pkt. 3 nævnte afspadsering kan i alle tilfælde først  

 finde sted for rejser, der er foretaget efter i alt 24 timer, jf. pkt. 2,  

 uanset at disse er godskrevet gennem flere end 3 rejser.
Lønfradrag og lønberegning De for tjenestemænd fastsatte regler om lønfradrag og lønberegning, for  

 tiden cirkulære af 24. maj 1985 om lønfradrag/-beregning for tjenestemænd  

 (LP.nr. 029/85), gælder også for overenskomstansatte.
Der indbetales dog  

 sædvanlige pensionsbidrag af årsbruttolønnen, hvor en ansat afholder ferie  

 med feriegodtgørelse fra en tidligere arbejdsgiver eller afholder ferie uden  

 ret til ferie med løn eller feriegodtgørelse.
Det vil sige, at der skal ske  

 indbetaling af pensionsbidrag, som om der var afholdt ferie med løn.
Ekstraordinær lønregulering Pr. 1. april i årene 1987, 1988, 1989 og 1990 foretages eventuel  

 ekstraordinær lønregulering af den aktuelle løn i overensstemmelse med  

 reguleringsordningen i bilag 4.
Opsigelse af protokollatet Nærværende protokollat kan af Finansministeriet og de underskrivende  

 organisationer hver for deres vedkommende opsiges samtidig med pågældende  

 overenskomst og efter de i denne fastsatte regler.
København, den 18. december 1990 Akademikernes Finansministeriet Centralorganisation P.M.V.
 Alex Nielsen E.B.
på vegne af de organisationer, Thorkild Rotenberg der er omfattet af forhandlingsresultatet af 30. marts 1989.
Bilag 1 Adjunkter/lektorer ved handelsskolerne 1. Til overenskomstansatte adjunkter/lektorer ved handelsskoler,  

 der udelukkende er beskæftiget med undervisningsarbejde, ydes et særligt  

 tillæg (undervisningstillægget) på 4.895,24 kr. i årligt grundbeløb.
 2. Til adjunkter/lektorer ved handelsskolerne med mere end 21 års  

 lønanciennitet, der er ansat i henhold til overenskomst med Gymnasieskolernes  

 Lærerforening eller med Danmarks Jurist- og Økonomforbund, ydes efter  

 hidtidig praksis et særligt tillæg på 5.535,11 kr. i årligt grundbeløb.  

 Tillægget kan ikke oppebæres samtidig med et andet kvalifikationstillæg  

 (tidligere § 1, stk. 2-tillæg).
 Overtimebetaling og tilsagnstillæg til overenskomstansatte  

 adjunkter/lektorer ved handelsskolerne ydes således:
 3. For adjunkter/lektorer med under 22 års lønanciennitet  

 fastsættes den månedlige betaling pr. ugentlig overtime til den årlige  

 bruttoløn på 9. anciennitetsår inkl. undervisningstillægget divideret med 12  

 gange det normale pligtige ugentlige timetal.
 4. For overtimer ud over 3 om ugen - dog 2,5 for  

 adjunkter/lektorer, der har afgivet tilsagn - ydes en betaling svarende til  

 115 pct. af overtimebetalingens grundsats.
5. Til de adjunkter/lektorer, der forpligter sig til at bestride  

 21/2 ugentlig overtime, ydes et tilsagnstillæg på 1/12 af den årlige  

 bruttoløn på 9. anciennitetsår inkl. undervisningstillægget.
Hertil kommer  

 betaling for hver ugentlig overtime med et beløb af en sådan størrelse, at  

 det sammenlagt med 2/5 af det månedlige tilsagnstillæg svarer til 115 pct. af  

 overtimebetalingens grundsats.
 6. Til adjunkter/lektorer med 22 års lønanciennitet og derover  

 ydes overtimebetaling og tilsagnstillæg efter samme regler som ovenfor, dog  

 således at overtimebetaling og tilsagnstillæg beregnes af den årlige  

 bruttoløn på sidste løntrin inkl. undervisningstillægget.
 7. Tilsagnstillæg vil inden for skoleåret blive udbetalt på samme  

 måde som den faste løn uanset fravær på grund af sygdom.
8. For adjunkter/lektorer, der ved det 60. år eller senere opnår  

 aldersreduktion, bortfalder retten til tilsagnstillæg.
Eventuelle timer ud  

 over det reducerede pligtige timetal afspadseres i forholdet 1:1.
Bilag 2 Reguleringsordning for offentligt ansatte pr. 1. april 1987 pr. 1. april 1988 pr. 1. april 1989 pr. 1. april 1990 (Bilaget udelades her.
Bilaget er identisk med bilag E til aftale af 27.  

 marts 1987 om justering af tjenestemandslønninger mv. fra 1. april 1987, jf.  

 Finansministeriets cirkulære af 6. april 1987 (LP.nr. 022/87)).
