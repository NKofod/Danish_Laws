 I tilslutning til udenrigsministeriets bekendtgørelse nr. 48 af 1. oktober  

 1964, Lovtidende C, meddeles det, at Papua New Guinea den 28. november 1980  

 har givet De forenede Nationers generalsekretær meddelelse om sin succession  

 i protokollen af 23. juni 1953 til begrænsning og regulering af dyrkningen af  

 opiumsvalmuen samt af produktionen og anvendelsen af og den internationale  

 handel og engroshandel med opium.
 Endvidere har Niger, til hvis territorium protokollens gyldighed var  

 udstrakt før selvstændighed opnåedes den 7. december 1964, meddelt, at det  

 anser sig for bundet af protokollen.
 New Zealand har i henhold til artikel 23, stk. 1, opsagt protokollen med  

 virkning fra den 1. januar 1969.
Udenrigsministeriet, den 1. december  

 1981 F.
M.
