Revisor afgav erklæring om et kommanditselskab hvori hans faste  

 samlever ansås at have en betydelig økonomisk interesse.
Arbejdet med  

 erklæringen berettigede ikke til fordobling af revisionsfirmaets  

 minimumtakster.
År 1990, den 3. august blev der i sagen j.nr. 89- 72.619 statsautoriseret revisor y afsagt sålydende Under denne sag har Foreningen af Statsautoriserede Revisorer i skrivelse  

 af 13. december 1989 anmodet Revisornævnet om at tage stilling til, om  

 statsautoriseret revisor y ved sin virksomhed som rådgiver for xx A/S og ved  

 honorarberegningen herfor har overtrådt henholdsvis § 13 stk. 1 og § 14 i lov  

 om statsautoriserede revisorer, jfr. lovbekendtgørelse nr. 56 af 19. januar  

 1989.
Indklagede er født og er beskikket som statsautoriseret revisor 2. marts  

 1981. Han driver virksomhed i under betegnelsen Revisionsfirmaet y A/S.
Det  

 fremgår af sagen, at xx A/S blev stiftet i foråret 1986 med en aktiekapital  

 på 300.000 kr.
Formålet var at udbyde projekter på anparter i  

 kommanditselskaber, hvis komplementar skulle ejes af kommanditisterne, idet  

 de ved tegningen af anparter tillige tegnede en forholdsmæssig andel af  

 komplementarens indskudskapital.
Som revisor for selskabet blev valgt  

 Revisorgruppen i Århus, medens y A/S blev revisor for projekterne.
Blandt de projekter, som xx A/S påtog sig at udbyde, var et  

 nuklearmedicinsk modulært udstyr, som var udviklet af aa A/S.
Med virkning  

 fra 1. juli 1986 overdrog dette selskab sine rettigheder til projektet til et  

 kommanditselskab, K/S bb, der skulle søges tegnet med 1.250 kommanditanparter  

 a 35.000 kr.
Som komplementar skulle dannes et aktieselskab med en  

 indskudskapital på 1.325.000 kr., hvoraf 75.000 skulle tegnes af aa A/S og  

 resten, 1.250.000 kr., af kommanditisterne.
Den 28. april 1989 standsede xx  

 A/S sine betalinger, og i forsommeren s.å. gik kommanditselskabet konkurs.
Den 18. juni 1989 bragte Jyllands-Posten under overskriften » Den  

 skjulte matador » en artikel, hvori det bl.a hed, at indklagedes  

 samleverske, revisorassistent Z, ejede 42 % af aktierne i xx A/S, og at  

 indklagede var medlem af et tremandsråd, der havde den reelle magt i  

 selskabet.
Endvidere anførtes det, at indklagede i 7 tilfælde havde afgivet  

 revisorerklæringer på projekternes salgsmaterialer, og at hans honorar hver  

 gang afhang af, om anparterne blev solgt eller ej.
 I den anledning anmodede Foreningen af Statsautoriserede Revisorer den  

 20.juni 1989 indklagede om en redegørelse, som blev tilsendt foreningen af  

 indklagede den 13. juli s.å.
 Ad klagepunkt 1 - revisorlovens § 13, stk.1.
Det er oplyst, at indklagede og Z siden 26. august 1986 har været tilmeldt  

 folkeregisteret under samme adresse i.
Det er endvidere oplyst, at Z i  

 efteråret 1986 stiftede et personligt firma, der på vegne af xx A/S skulle  

 forestå den ikke-erhvervsmæssige administration af kommanditselskaberne efter  

 at anparterne var solgt, således EDB-registrering af investorerne, opkrævning  

 af kontantindskud, udsendelse af nyhedsbreve og regnskaber med bilag til  

 selvangivelsen, registervedligeholdelse, debitorafstemning m.m.
Vederlaget  

 herfor var kr. l00,- pr. anpart pr. år, som indbetaltes af xx A/S, som igen  

 opkrævede beløbet hos kommanditselskabet.
Efter det oplyste har Z investeret  

 et millionbeløb i EDB i virksomheden.
 Den 10.september 1986 afgav indklagede sålydende erklæring vedrørende  

 projektet bb K/S:
»På foranledning af komplementaren i K/S bb har vi gennemgået de i  

 denne redegørelse indeholdte opstillinger og konstateret, at drifts- og  

 likviditetsbudgetterne er udarbejdet i overensstemmelse med og på grundlag af  

 de forudsætninger, der er opstillet af komplementaren.
Forudsætningerne  

 omfatter begrundede forventninger om omsætningens størrelse og de i  

 forbindelse hermed nødvendige løn- og kapacitetsomkostninger samt  

 renteudgifter og -indtægter.
Vi har endvidere konstateret, at de i opstillingen indeholdte  

 skattemæssige beregninger er i overensstemmelse med de nugældende  

 skatteregler.
Der er anvendt en marginalskatteprocent på 50 for hele  

 perioden.
Det bemærkes, at den skattemæssige anskaffelsessum for de  

 afskrivningsberettigede aktiver er fastsat f.s.v. angår produktionsudstyr  

 efter forudindhentede oplysninger fra leverandørerne, medens  

 anskaffelsessummen for rettighederne er fastsat ved forhandling mellem  

 parterne.
Disse værdier er lagt til grund ved beregningen af de skattemæssige  

 afskrivninger«.
 Idet Z på tidspunktet for afgivelsen af denne erklæring var  

 bestyrelsesmedlem og aktionær for 33 1/3 % i xx A/S, og da erklæringen  

 vedrører regnskabsmæssige forhold i prospektmateriale, i hvis succes xx A/S  

 havde en væsentlig interesse, siges det i skrivelsen af 13. december 1989 fra  

 Foreningen af Statsautoriserede Revisorer, at det er bestyrelsens opfattelse,  

 at der kan være tale om overtrædelse af revisorlovens § 13, stk. 1.
 Ad klagepunkt 2 - revisorlovens § 14.
Det er under sagen ubestridt, at indklagedes vederlag for arbejdet for bb  

 K/S var betinget af projektets gennemførelse.
Der foreligger endvidere til  

 sagen 3 fakturer på ialt kr. 1.000.000,- for arbejder udført før 1. januar  

 1987 samt en specifikation af timeregnskabet for arbejde udført inden nævnte  

 dato.
Specifikationen viser imidlertid kun et beløb på kr. 512.008,02, der  

 inkluderer andre projekter end de på de nævnte fakturer anførte.
 Idet fakturerne ikke tekstmæssigt svarer til timeregnskabet og  

 beløbsmæssigt er en fordobling i forhold til timeregnskabet, siges det i  

 skrivelsen af 13. december 1989 fra Foreningen af Statsautoriserede  

 Revisorer, at der efter bestyrelsens opfattelse kan være tale om overtrædelse  

 af revisorlovens § 14, stk. 2 eller stk. 3.
 Under sagen har advokat c den 30.april 1990 for indklagede afgivet  

 redegørelse i henhold til § 8, stk.1, i nævnets forretningsorden.
 Sagen er mundtligt behandlet på nævnets møde den 14. juni 1990, hvor  

 indklagede mødte med advokat c.
Indklagede har forklaret, at han, som det fremgår ovenfor, aldrig har  

 været revisor for xx A/S.
Hans virksomhed for dette selskab bestod i at  

 foretage vurdering af indkomne projekter og afgive revisorerklæring herom.  

 Han har kendt Z siden 1979, men har ikke indledt noget samliv med hende,  

 førend de i august 1986 flyttede sammen.
Det følgende forår kom indklagede i  

 tvivl om, hvorvidt hans habilitet kunne kritiseres, og i den anledning  

 henvendte han sig til direktøren for Foreningen af Statsautoriserede  

 Revisorer, der tilrådede ham at forelægge spørgsmålet for  

 industriministeriet.
Det skete imidlertid aldrig,idet problemet i stedet blev  

 løst ved, at Z afhændede sine aktier, nemlig nom. 28.000 kr. med virkning fra  

 den 1. marts 1987 og resten 72.000 kr. den 1. juli s.å.
 Indklagede har ikke selv investeret i anparter i det omhandlede projekt.  

 Hans honorarindtægt vedrørende projektet androg skønsmæssigt ca. en  

 ottendedel af hans samlede honorarindtægter det pågældende år.
Forskellen mellem det fakturerede honorar på 1 mill. kr. og  

 timeregnskabets på 512.000 kr. beror på, at timeregnskabet er opgjort efter  

 revisionsfirmaets minimumssatser.
Det fakturerede honorar svarer til en  

 gennemsnitlig timesats på 854,77 kr., som efter indklagedes opfattelse ikke  

 er unormal.
Efter at indklagede havde afgivet sin redegørelse til Foreningen af  

 Statsautoriserede Revisorer den 13. juli 1989, blev han indkaldt til møde i  

 foreningens udvalg for god revisorskik, hvor han mundtligt redegjorde for sin  

 stilling til sagen.
Derefter hørte han intet til den, førend foreningen den  

 13. december 1989 indgav sin klage til Revisornævnet.
Advokat c har i tilslutning til sin redegørelse af 30. april 1990 henvist  

 til drøftelserne i folketinget i 1984, da begrebet faste samlivsforhold blev  

 indsat i revisorlovens § 13. Indklagede gør gældende, at det af  

 industriministerens svar ( FT 1984/85 sp. 980 og sp. 2691 ) fremgår, at der  

 er tale om et meget uklart begreb, og at det eneste, der med sikkerhed kan  

 fastslås, er, at samlivsforholdet skal have været af » nogen  

 varighed«, for at bestemmelserne i revisorlovens § 13, stk. 1, kan anses  

 for overtrådt.
Indklagede har ikke overtrådt bestemmelsen i § 13, stk. 1, nr.  

 1, ved at han og Z flyttede sammen ca. 2 uger, inden han afgav erklæringen af  

 10. september 1986.
Z havde ikke aktier i komplementarselskabet eller anparter i  

 kommanditselskabet og havde derfor ingen direkte interesse i projektet.
Man  

 kan derfor ikke sige, at hun havde en »mere betydelig økonomisk  

 interesse« i den virksomhed, som erklæringen af 10. september 1986  

 angik, hvorfor lovens § 13, stk. 1, nr.4 heller ikke er tilsidesat.  

 Betydningen af, at der foreligger et fast samlivsforhold, er der endeligt  

 gjort op med i § 13, stk. 1, nr. 1 - 4, og da der ikke på andre punkter er  

 rejst indsigelse mod indklagedes habilitet, kan opsamlingsbestemmelsen i §  

 13, stk. 1, nr. 5, ikke påberåbes.
Såfremt nævnet finder, at et  

 samlivsforhold af 14 dages varighed er af » nogen varighed », gør  

 indklagede subsidiært gældende, at det vil være en så betydelig skærpelse i  

 forhold til det under folketingsforhandlingerne fremførte, at ingen med  

 rimelighed ville kunne forudsætte, at den enkelte statsautoriserede revisor  

 burde være bekendt hermed, og indklagede har derfor hverken handlet  

 forsætligt eller uagtsomt.
Det må herved tages i betragtning, at Foreningen  

 af Statsautoriserede Revisorer har været bekendt med forholdet siden foråret  

 1987 og først har reageret derpå efter avisomtalen mere end 2 år senere.
 Med hensyn til honorarberegningen gør indklagede gældende, at princippet  

 »no cure - no pay« ikke er i strid med revisorlovens § 14, stk. 3,  

 og ikke må forveksles med princippet »good cure - good pay«, som  

 indklagede ikke har gjort brug af.
 Indklagedes klient , xx A/S har ikke udtrykt utilfredshed over det  

 beregnede honorar, som må anses for rimeligt for et arbejde af den pågældende  

 art.
 Der foreligger således heller ikke en overtrædelse af revisorlovens § 14,  

 stk. 2.
 Revisornævnet skal udtale:
 Med hensyn til spørgsmålet om, hvorvidt indklagede har overtrådt § 13,  

 stk. 1, i lov om statsautoriserede revisorer lægger nævnet til grund, at der  

 siden den 26. august 1986 har bestået et samlivsforhold mellem indklagede og  

 Z.
Under sagen er der ikke fremkommet oplysninger, som giver grundlag for at  

 antage, at det ikke fra begyndelsen har været tilsigtet af parterne at  

 etablere et varigt samliv, og et fast samlivsforhold findes derfor at have  

 bestået mellem dem, da indklagede afgav sin erklæring af 10. september 1986.  

 Denne erklæring vedrørte K/S bb, som Z må anses for at have haft en betydelig  

 økonomisk interesse i henset til hendes aktiebesiddelse i xx A/S og hendes  

 betydelige investering i det af hende personligt ejede administrationsfirma.  

 Revisornævnet finder herefter, at indklagede i objektiv forstand har  

 tilsidesat bestemmelsen i revisorlovens § 13, stk. 1, nr. 4, og finder, at  

 denne lovovertrædelse i subjektiv henseende kan tilregnes indklagede som  

 forsætlig.
Den omstændighed, at indklagede efter det oplyste i foråret 1987  

 forelagde spørgsmålet om sin habilitet for direktøren for Foreningen af  

 Statsautoriserede Revisorer, findes ikke at kunne fritage indklagede for  

 ansvar, dels fordi henvendelsen fandt sted ca. et halvt år efter erklæringens  

 afgivelse, dels fordi indklagede efter det oplyste ikke har underrettet  

 direktøren om, at dennes henstilling om at forelægge spørgsmålet for  

 industriministeriet ikke blev fulgt.
 Vedrørende spørgsmålet om, hvorvidt indklagede ved beregningen af sit  

 honorar for arbejdet udført for xx A/S har overtrådt § 14, stk. 2 eller stk.  

 3, i lov om statsautoriserede revisorer, skal nævnet bemærke, at det anses at  

 være uden betydning, at klienten ikke har gjort indsigelse mod beregningen af  

 honoraret, og at klienten var bekendt med den tekstmæssige uoverensstemmelse  

 mellem fakturerne og de faktiske forhold.
 Nævnet finder det ikke i strid med nævnte lovbestemmelses stk. 3, at  

 betalingen af honoraret var gjort betinget af projektets iværksættelse  

 (princippet no cure - no pay), idet det ikke kan antages, at beregningen af  

 vederlagets størrelse har været gjort afhængig af det økonomiske resultat af  

 arbejdet.
 Det ses derimod ikke godtgjort, at det pågældende arbejde var af en sådan  

 art, at det kunne berettige til at fordoble revisionsfirmaets minimumtakster.  

 Nævnet finder derfor, at indklagede har betinget sig et højere vederlag for  

 det pågældende arbejde, end der kan anses for rimeligt, og at han derved har  

 overtrådt § 14, stk. 2, i lov om statsautoriserede revisorer.
 For de beskrevne overtrædelser af § 13, stk. 1, nr. 4, og § 14, stk. 2, i  

 lov om statsautoriserede revisorer findes indklagede at have forskyldt en  

 bøde i medfør af lovens § 19, stk. 1.
 Bøden fastsættes til kr. 40.000,-.
 Thi bestemmes:
 Statsautoriseret revisor y straffes med en bøde på kr. 40.000,-.
