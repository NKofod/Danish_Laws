 Den 3. Marts 1937 er der i Oslo blevet afsluttet følgende Konvention  

 mellem Danmark, Finland, Island, Norge og Sverige:
 KONVENTION.
 Hans Majestæt Kongen af Danmark og Island, Republikken Finlands Præsident,  

 Hans Majestæt Kongen af Norge og Hans Majestæt Kongen af Sverige, som har  

 bestemt at afslutte en Overenskomst angaaende Anvendelsen af de Nævnte Landes  

 Ulykkesforsikringslovgivning i Tilfælde, hvor Arbejdsgivere i et af de  

 kontraherende Lande driver Virksomhed eller anvender Arbejdere i et andet af  

 disse Lande, har til deres Befuldmægtigede udnævnt:
 Hans Majestæt Kongen af Danmark og Island:
Sin overordentlige Gesandt og befuldmægtigede Minister i Oslo Henrik Louis Hans Kauffmann; Republikken Finlands Præsident:
Republikkens overordentlige Gesandt og befuldmægtigede Minister i Oslo Hugo Robert Wæinø Wuolijoki; Hans Majestæt Kongen af Norge:
Sin Udenrigsminister Halvdan Koht; Hans Majestæt Kongen af Sverige:
Sin overordentlige Gesandt og befuldmægtigede Minister i Oslo Torvald Magnusson Højer; hvilke, efter at have udvekslet deres Fuldmagter, som er fundet i god og  

 behørig Orden, er kommet overens om følgende Bestemmelser:
Art.
I.
 Saafremt nogen, der har sin Hovedvirksomhed i et af de fem kontraherende  

 Lande eller paa anden Maade der maa anses som Arbejdsgiver, i et af de øvrige  

 Lande anvender Arbejdere til Arbejde, som omhandles i begge Landes  

 Ulykkesforsikrings- lovgivning, skal vedrørende Forsikring for  

 Ulykkestilfælde ved saadant Arbejde Loven i det Land, hvor Arbejdet udføres,  

 gælde, forsaavidt ej andet nedenfor bestemmes.
Art.
IV.
 Saafremt der til Lastning og Losning eller Reparationsarbejde om Bord i et  

 Fartøj, som er hjemmehørende i et af de fem kontraherende Lande, under  

 Fartøjets Ophold i et andet af de fem Lande antages Arbejdere fra det Land,  

 hvor Opholdet finder Sted, henhører disse Arbejdere under dette Lands Lov.
Art.
V.
 Det danske Direktorat for Ulykkesforsikringen, Den Finske Stats  

 Ulykkesforsikringsbureau, Statens Ulykkesforsikring i Island, den norske  

 Rigsforsikringsanstalt og den svenske Rigsforsikrings- anstalt skal hver  

 indenfor sit Land i Anledning af der indtruffet Ulykkestilfælde, paa hvilket  

 Lovgivningen i et andet af de fem kontraherende Lande skal komme til  

 Anvendelse, yde den tilskadekomne den Hjælp, han har Ret til, samt betale til  

 ham og ti Tilfælde af hans Død til hans Familie den Erstatning, som skal ydes  

 efter nævnte Lovgivning, med Ret til Refusion fra vedkommende Myndighed i det  

 andet Land for, hvad der saaledes er udredet.
 Iøvrigt skal de i første Stykke nævnte Myndigheder i de Tilfælde, som  

 omhandles i nærværende Overenskomst, uden Vederlag bistaa hverandre og paa  

 Begæring bistaa de private Forsikrings- indretninger, som i Medfør af den  

 bestaaende Lovgivning overtager Forsikring mod Følger af Ulykkestilfælde  

 under Arbejde, ved Fremskaffelse af Anmeldelser, Lønningslister og alle andre  

 Oplysninger, Inddrivelse af Præmier og Afgifter samt Udbetaling af  

 Erstatninger.
Art.
VI.
 Nærværende Overenskomst skal ratificeres saa snart som muligt og  

 Ratifikationerne deponeres i det norske Udenrigsministerium, som straks giver  

 de andre kontraherende Parter Underretning herom.
 Nærværende Overenskomst træder i Kraft Dagen efter, at mindst to af de  

 kontraherende Parter har deponeret deres Ratifikationer, og kommer til  

 Anvendelse paa Ulykkestilfælde, som maatte indtræffe fra den nævnte Dag.  

 Overenskomsten træder i Kraft efterhaanden for hver af de andre Staters  

 Vedkommende Dagen efter Deponeringen af deres Ratifikationer og kommer til  

 Anvendelse paa Ulykkestilfælde, som maatte indtræffe fra den nævnte Dag.
 Hver af de Høje Kontraherende Parter kan overfor hver af de andre Parter  

 opsige nærværende Overenskomst med tolv Maaneders Varsel, i hvilket Tilfælde  

 Overenskomsten ophører at være i Kraft den 31. December i det Aar, den nævnte  

 Opsigelsesfrist udløber.
Art.
VII.
 Nærværende Overenskomst skal ikke gøre nogen Forandring i Overenskomsten  

 af 14. Februar 1925 mellem Finland og Norge angaaende Flaadning Pasvikelven.
 Til Bekræftelse heraf har de ovennævnte Befuldmægtigede undertegnet  

 nærværende Overenskomst og forsynet den med deres Segl.
 Udfærdiget i Oslo i eet Eksemplar paa hvert af følgende Sprog: Dansk,  

 Finsk, Islandsk, Norsk og Svensk, og for det svenske Sprogs Vedkommende i to  

 Tekster, en for Finland og en for Sverige.
 Oslo, den 3. Marts 1937.
 Henrik Kauffmann.
