Nr LSF 58 Forslag til Lov om ændring af lov om Ørestaden m.v.
Fremsat af finansministeren (Mogens Lykketoft) den 8. november 1995 Vedtaget ved tredjebehandling den 15. december 1995 Lov nr. 1074 af 20/12/1995 § 1 I lov nr. 477 af 24. juni 1992 om Ørestaden m.v., som ændret ved lov nr.  

 1091 af 21. december 1994, foretages følgende ændringer:
 1. § 12, stk. 3, affattes således:
»Stk. 3. Det samlede etageareal i Ørestaden nord for Vejlands  

 Alle må ikke overstige 0,8 mio. m2. Det samlede etageareal i Ørestaden syd  

 for Vejlands Alle må ikke overstige 2,3 mio. m2.« 2. § 12, stk. 5, ophæves.
 Stk. 6 bliver herefter stk. 5.
 3. I § 13 indsættes som stk. 5:
»Stk. 5. De på kortbilag 3 viste naturområder, herunder de kanaler og  

 søarealer, som skal etableres inden for disse områder, må ikke bebygges,  

 benyttes til anlæg eller gøres til genstand for andre indgreb bortset fra  

 naturpleje og anlæg af stier.
Miljø- og energiministeren kan godkende mindre  

 afvigelser fra afgrænsningen og udformningen af naturområderne.« § 2 Loven træder i kraft dagen efter bekendtgørelsen i Lovtidende.
Kortbilag Oprindeligt fremsat forslag § 1 I lov nr. 477 af 24. juni 1992 om Ørestaden m.v. som ændret ved lov nr.  

 1091 af 21. december 1994 foretages følgende ændringer:
 1. § 12, stk. 3, affattes således:
» Stk. 3. Det samlede etageareal i Ørestaden nord for Vejlands  

 Alle må ikke overstige 0,8 mio. m2. Det samlede etageareal i Ørestaden syd  

 for Vejlands Alle må ikke overstige 2,3 mio. m2.« 2. § 12, stk. 5, ophæves.
 Stk. 6, bliver herefter stk. 5.
 3. I § 13, indsættes som stk. 5:
» Stk. 5. De på kortbilag 3 viste naturområder, herunder de  

 kanaler og søarealer som skal etableres indenfor disse områder, må ikke  

 bebygges, benyttes til anlæg eller gøres til genstand for andre indgreb  

 bortset fra naturpleje og anlæg af stier.
Miljø- og energiministeren kan  

 godkende mindre afvigelser fra afgrænsningen og udformningen af  

 naturområderne.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslagets formål og indhold Lovforslaget er et ændringsforslag til lov nr. 477 af 24. juni 1992  

 (Folketingstidende 1991-92: 84, 1805, 10661, 11116; A 263; B 2663; C 1433),  

 som ændret ved lov nr. 1091 af 21. december 1994 (Folketingstidende 1994-95:  

 259, 494, 1649, 1802; A 316; B 69; C 77).
Lovforslaget skal muliggøre den helhedsplan, som Ørestadsselskabet I/S i  

 samarbejde med Ørestadsrådet har udarbejdet i overensstemmelse med  

 Ørestadslovens § 13. Helhedsplanen er udarbejdet på grundlag af en  

 international arkitektkonkurrence om Ørestaden.
Helhedsplanen indebærer, at  

 Ørestaden bygges op om vand og natur.
Ørestadsselskabet I/S og Ørestadsrådets bearbejdning af resultatet af  

 arkitektkonkurrencen viste, at det på Amager Fælled er muligt at placere  

 Ørestads Boulevard og den kommende minimetro, således at disse anlæg ikke  

 afskærer sammenhængen mellem Ørestadens store vådområder og de dele af  

 Fælleden, der er fredet.
Samtidig betyder helhedsplanen, at naturarealerne  

 inden for Ørestaden bliver forøget fra de i Ørestadsloven forudsatte 46 ha  

 til knap 72 ha, uden at den samlede bebyggelsesrummelighed formindskes.
Det skal i den forbindelse nævnes, at Miljø- og Energiministeriet har  

 oplyst, at en kontrolopmåling har vist, at helhedsplanens naturområder udgør  

 knap 72 ha og ikke, som angivet i helhedsplanen, 90 ha.
Ministeriet, som også  

 har foretaget den oprindelige opmåling, har meget beklaget den opståede fejl,  

 men har fremhævet, at helhedsplanen ikke ændres derved.
Ministeriet har  

 derfor en uændret positiv holdning til lovforslaget.
Forudsætningen for at gennemføre helhedsplanen er, at de af Miljø- og  

 Energiministeriet i henhold til Ørestadlovens § 12, stk. 5 afgrænsede  

 vådområder justeres.
Vådområdernes areal, der udgør ca. 31 ha, bliver herved  

 reduceret med ca. 3 ha.
Dette kræver en ændring af Ørestadsloven, som ikke  

 indeholder hjemmel til at fravige Miljø- og Energiministeriets afgrænsning.
 Ørestadsrådet, der har medvirket ved udarbejdelse af helhedsplanen,  

 anbefaler den foreslåede ændring af loven, såvel ud fra hensynet til natur og  

 friluftsliv som ud fra arkitektoniske og planlægningsmæssige betragtninger.
Danmarks Naturfredningsforening og Friluftsrådet støtter ligeledes  

 lovforslaget.
De to grønne organisationer tillægger det således overordentlig  

 stor betydning, at det sammenhængende naturområde, der med helhedsplanen  

 permanent sikres bevaret inden for Ørestadsområdet på Amager Fælled, er  

 forøget væsentligt i forhold til, hvad der var forudsat i den oprindelige  

 lov.
De grønne organisationer lægger desuden vægt på, at planen giver  

 mulighed for at foretage en langt bedre beskyttelse af de værdifulde  

 naturområder på Amager Fælled, end der hidtil har været forestilling om.  

 Muligheder, som især knytter sig til den østlige linieføring af Boulevarden  

 og Bybanen, og som med udgangspunkt i vinderprojektet fra  

 arkitektkonkurrencen er viderebearbejdet i helhedsplanen.
Den kanal, der  

 efter helhedsplanen bl.a. har til formål at sammenknytte vådområderne, giver  

 - i sammenhæng med en plejeplan for de samlede naturområder på Amager Fælled  

 - mulighed for at opretholde en god biologisk alsidighed i området.
 Helhedsplanen, som er tilvejebragt efter reglerne i Ørestadslovens § 13,  

 har været forelagt partierne bag Ørestadsloven og er vedtaget af  

 Ørestadsselskabet I/S½ bestyrelse i juni 1995. Planen er herefter afgivet til  

 Københavns Kommune med henblik på, at planen kan danne grundlag for et  

 forslag til tillæg til kommuneplanen, jf. lovens § 14. Helhedsplanen er  

 desuden fremlagt for Folketinget.
Københavns Kommune har oplyst, at forslaget til tillæg til kommuneplanen  

 forventes forelagt Borgerrepræsentationen i oktober/november.
Forslaget vil  

 herefter i overensstemmelse med planlovens regler blive udsendt til offentlig  

 høring og forventes at kunne vedtages af Borgerrepræsentationen i foråret  

 1996.
Miljø- og energiministeren har samtidig tilkendegivet, at Miljø- og  

 Energiministeriet, for så vidt angår fortidsmindet Faste Batteri, er  

 indstillet på at dispensere fra Naturbeskyttelseslovens § 12, hvorefter der  

 ikke må »foretages ændringer i tilstanden af fortidsminder«.  

 Formålet er at muliggøre en linieføring for både Bybane og Ørestads Boulevard  

 i overensstemmelse med principperne i helhedsplanen.
Miljø- og  

 energiministeren lægger vægt på, at indgrebet i Faste Batteri bliver så  

 skånsomt som muligt.
Boulevard og Bybane vil kun berøre fortidsmindet i  

 begrænset omfang, og hovedparten heraf vil blive retableret efter  

 anlægsperioden.
Anlægsarbejdet vil blive udført i et tæt samarbejde mellem  

 Skov- og Naturstyrelsen og Ørestadsselskabet I/S.
Virkeliggørelse af helhedsplanen forudsætter, at der etableres et  

 tilslutningsanlæg mellem Øresundsmotorvejen og Ørestadsområdets overordnede  

 vejnet samt en station på Øresundsbanen fælles med Ørestad Station på  

 Bybanen.
I lov nr. 590 af 19. august 1991 om anlæg af fast forbindelse over  

 Øresund er der åbnet mulighed for etablering af såvel vejtilslutning som  

 station, men anlæggene er ikke indarbejdet i Øresundsprojektets økonomi.
Da  

 disse anlæg er forudsat i Ørestadsloven og desuden er af væsentlig betydning  

 for virkeliggørelsen af helhedsplanen for Ørestaden, afholder  

 Ørestadsselskabet I/S omkostningerne til etablering af udfletningsanlægget og  

 af stationen på henholdsvis ca. 25 mio. kr. og ca. 10 mio. kr.
2. Administrative og økonomiske konsekvenser Lovforslaget har ingen administrative eller økonomiske konsekvenser, idet  

 forøgelsen at Ørestadens naturområder, som vist på kortbilag 3, ikke  

 formindsker byggemulighederne i Ørestaden.
3. Forholdet til EU-retten Som led i Københavns Kommunes tillæg til kommuneplanen underkastes Bybanen  

 og Ørestads Boulevard en fuld VVM-vurdering i henhold til EU-direktiv 85/337  

 af 27. juni 1985 om vurdering af visse offentlige og private projekters  

 indvirkning på miljøet.
Tilsvarende VVM-vurderinger vil i givet fald blive  

 foretaget, såvel for Frederiksbergbanen som for Østamagerbanen.
Lovforslaget  

 ændrer ikke denne fremgangsmåde.
4. Erhvervsøkonomiske konsekvenser Lovforslaget har ingen erhvervsøkonomiske konsekvenser.
5. Miljømæssige konsekvenser Lovforslaget indebærer væsentlige natur- og miljømæssige forbedringer i  

 forhold til den gældende lov.
Der skabes således et sammenhængende  

 naturområde i Ørestaden, som bl.a. omfatter og forbinder langt størstedelen  

 af de nu beskyttede vådområder, ligesom der etableres en sammenhæng med de  

 dele af Amager Fælled, der er fredede.
De sikrede naturarealer i Ørestaden  

 forøges hermed fra 46 ha til knap 72 ha, mens de oprindeligt udpegede  

 vådområder på ca. 31 ha reduceres med ca. 3 ha.
En nærmere beskrivelse af  

 helhedsplanens og dermed lovforslagets konsekvenser indgår i VVM-vurderingen  

 i redegørelsen til det kommuneplantillæg, som Københavns Kommune  

 tilvejebringer.
Forslaget til kommuneplantillæg med tilhørende redegørelse  

 forventes forelagt Borgerrepræsentationen i begyndelsen af november 1995, og  

 det vil umiddelbart herefter blive sendt til Folketinget.
6. Høring Lovforslaget har været forelagt Københavns Kommune, Ørestadsrådet,  

 Danmarks Naturfredningsforening og Friluftsrådet samt Statsministeriet,  

 Justitsministeriet, Miljø- og Energiministeriet, Trafikministeriet,  

 Kulturministeriet, Forsvarsministeriet og Undervisningsministeriet.
Bemærkninger til lovforslagets enkelte bestemmelser Til nr. 1 Ørestadslovens nuværende § 12, stk. 3, fastlægger de gennemsnitlige  

 bebyggelsesprocenter i den nordlige og den sydlige del af Ørestaden til  

 henholdsvis 100 og 180. Disse bebyggelsesprocenter åbner mulighed for, at der  

 kan bygges op til 0,9 mio. m2 etageareal i den nordlige del af Ørestaden og  

 op til 2,5 mio. m2 etageareal i den sydlige del.
I arkitektkonkurrencen, der  

 danner grundlag for helhedsplanen, var det en del af opgaven at vurdere  

 hvilke bebyggelsesprocenter, der skal gælde under hensyntagen til kravene til  

 Ørestadsområdets kvalitet.
Resultatet af konkurrencen er nu indarbejdet i  

 helhedsplanen, og det er på dette grundlag vurderet, at det med de stillede  

 kvalitetskrav er muligt indenfor Ørestadsområdet at bygge 0,8 mio. m2  

 etageareal nord for Vejlands Alle og 2,3 mio. m2 etageareal syd for Vejlands  

 Alle.
I helhedsplanen er det forudsat, at naturområderne i Ørestaden øges  

 væsentligt uden at den samlede bebyggelsesrummelighed derved ændres.
I den  

 nordlige del af Ørestaden vil bebyggelsen således blive koncentreret i  

 områderne udenfor de udlagte naturområder, hvorfor bebyggelsesprocenten i  

 disse områder må ændres.
Det er fundet mest hensigtsmæssigt at indarbejde de  

 i helhedsplanen indeholdte byggemuligheder direkte i lovens bestemmelser om  

 bebyggelsestætheder både i den nordlige og i den sydlige del af Ørestaden.
Til nr. 2 Ørestadslovens nuværende § 12, stk. 5, hvorefter Miljø- og  

 Energiministeriet endeligt fastlægger afgrænsningen af Ørestadsområdets søer,  

 moser og lignende, har til formål at bevare de eksisterende vådområder.  

 Samarbejdet mellem Ørestadsselskabet I/S, Ørestadsrådet og de grønne  

 organisationer om helhedsplanen har imidlertid vist, at det er muligt at opnå  

 bedre betingelser for naturområderne i Ørestaden, herunder vådområderne,  

 gennem den nu vedtagne helhedsplan.
Helhedsplanen sikrer bl.a. en væsentlig  

 forøgelse af naturområderne i Ørestaden i forhold til de oprindelige  

 forudsætninger og giver - i sammenhæng med etablering af kanaler og  

 udarbejdelse af en plejeplan for de samlede naturområder på Amager Fælled -  

 mulighed for at sikre og opretholde en god biologisk alsidighed.
Helhedsplanen forudsætter imidlertid, at afgrænsningen af vådområderne  

 justeres i forhold til Miljø- og Energiministeriets afgrænsning.
Justeringen  

 indebærer, at vådområderne reduceres med ca. 3 ha fra ca. 31 ha til ca. 28  

 ha.
Bestemmelsen i § 12, stk. 5 og de i medfør af denne bestemmelse fastsatte  

 afgrænsninger af Ørestadens vådområder ophæves derfor.
Til gengæld indsættes  

 i § 13 et nyt stk. 5, således at reguleringen af naturforholdene i Ørestaden  

 knyttes til helhedsplanen og dens naturplejeorienterede principper i stedet  

 for til en konkret afgrænsning af de enkelte vådområder, hvis bevarelse  

 alligevel er afhængig af deres pleje og af behandlingen af omgivelserne.
Til nr. 3 Helhedsplanens overordnede principper er følgende, idet der henvises til  

 kortbilag 3:
I Helhedsplanen følger de overordnede principper i det finske  

 vinderprojekt.
Dog flyttes Bybanen, således at den forløber tæt sammen med  

 Boulevarden på hele strækningen syd for Grønjordskollegiet.
Syd for Vejlands  

 Alle suppleres Boulevarden med en vestlig linieføring for at begrænse den  

 gennemkørende trafik til Københavns centrum.
 I Der etableres et sammenhængende kanalsystem med et forløb, der følger  

 principperne i det finske vinderprojekt, og som bl.a. forbinder vådområderne  

 i den nordlige del af Ørestaden.
 I Det sammenhængende kanalforløb etableres i en tidlig fase i en  

 udformning, som kan befæstes og udvides, hvor og når det kommer til at indgå  

 i bebyggelse.
 I Bybanen og Boulevarden føres nordøst om den vold, der deler det nordlige  

 vådområde.
 I I forhold til det store vådområde placeres Bybanen og Boulevarden så  

 langt mod øst, som de eksisterende ledningsanlæg og den eksisterende kanal  

 muliggør, således at vådområdet berøres mindst muligt.
 I Grønjordssøen og det nord og vest for Grønjordssøen liggende store  

 naturområde sikres umiddelbar forbindelse med de fredede områder på Amager  

 Fælled ved, at der ikke bygges vest for Boulevarden i denne del af Ørestaden.
 I Bebyggelse kan finde sted i området øst for Bybanen og Boulevarden også  

 nord for Vejlands Alle, selv om dette berører et lille vådområde.
 I Den samlede bebyggelsesrummelighed i Ørestaden nord for Vejlands Alle  

 forbliver uændret.
 I Helhedsplanen etapedeles, således at den nordlige del ved universitetet  

 og arealerne omkring Øresundsforbindelsen etableres først, og således at  

 arealet mellem Grønjordssøen og Vejlands Alle bevares ubebygget længst  

 muligt.
 Med lovforslaget lægges disse principper til grund for planlægningen af  

 Ørestadens naturområder.
Det er forudsat, at helhedsplanen følges op af en plejeplan for Ørestadens  

 naturområder.
Plejeplanen vil blive udarbejdet i samarbejde med Ørestadsrådet  

 samt Danmarks Naturfredningsforening og Friluftsrådet.
Plejeplanen vil  

 desuden blive koordineret med plejeplaner for den fredede del af Amager  

 Fælled og den fredede del af Kalvebod Fælled, som udarbejdes af henholdsvis  

 Københavns Kommune og Skov- og Naturstyrelsen.
Et væsentligt element i plejeplanen vil være etableringen af det  

 sammenhængende kanalsystem, som skal medvirke til at fastholde og forbedre de  

 eksisterende vådområder.
Den slyngede kanal vil skulle etableres igennem det  

 store nordlige vådområde.
Dette kan i anlægsfasen midlertidigt have negative  

 konsekvenser.
Til gengæld må kanalerne, når anlægget er etableret, forventes  

 at tilføre vand i et omfang, som sikrer, at vådområderne fastholdes og ikke  

 udtørrer, således som det ellers måtte frygtes.
Kanalen skal desuden medvirke til at føre vand til Grønjordsøen og til  

 vådområdet lige nord for Vejlands Alle.
Grønjordssøen vil herved kunne  

 genvinde sin kvalitet som sø, således at en langsom udtørring og omdannelse  

 undgås.
Området lige nord for Vejlands Alle kan fastholdes som vådområde med  

 den grad af vand, som nærmere undersøgelser viser hensigtsmæssig.
Også  

 anlægget af disse dele af kanalsystemet vil naturligvis kunne have  

 midlertidige negative virkninger, som dog forventes at modsvares af den  

 varige forbedring af disse områders vandtilførsel og dermed en bedre sikring  

 af deres fremtidige kvalitet som vådområder.
De nærmere betingelser for plejen af naturområderne og dermed også for  

 Ørestadens kanal- og vandsystems indretning og udformning skal fastlægges  

 under hensyn til de hydrogeologiske muligheder og med henblik på at fastholde  

 og genoprette nødvendige livsbetingelser for områdets flora og fauna.  

 Fastlæggelse af disse betingelser vil kræve yderligere undersøgelser, som vil  

 danne grundlag for plejeplanen.
Undersøgelserne og arbejdet med plejeplanen  

 kan således nødvendiggøre mindre ændringer i forhold til helhedsplanen og  

 afgrænsningen og udformningen af naturområderne, jf. kortbilag 3. For at  

 sikre at de løsninger, som plejeplanlægningen viser hensigtsmæssige, kan  

 gennemføres, er der åbnet mulighed for, at miljø- og energiministeren kan  

 godkende mindre afvigelser fra afgrænsningen og udformningen af  

 naturområderne.
Til nr. 4 Det foreslås, at loven træder i kraft dagen efter bekendtgørelsen i  

 Lovtidende.
Lovændringen er en forudsætning for, at det kommuneplantillæg,  

 som Københavns Kommune foventes at vedtage i foråret 1996, kan virkeliggøres.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 477 af 24. juni 1992 om Ørestaden m.v. som ændret ved lov nr.  

 1091 af 21. december 1994, foretages følgende ændringer:
 1. § 12, stk. 3, affattes således:
» Stk. 3. Det samlede etageareal i Ørestaden nord for Vejlands  

 Alle må ikke overstige 0,8 mio. m2. Det samlede etageareal i Ørestaden syd  

 for Vejlands Alle må ikke overstige 2,3 mio. m2.« 2. § 12, stk. 5, ophæves.
 Stk. 6, bliver herefter stk. 5.
 § 12. Ørestaden skal have en bymæssig udformning, der er af høj  

 arkitektonisk kvalitet som en pendant til City og Middelalderbyen og samtidig  

 med hensyntagen til områdets naturværdier.
Stk. 2. Den nordlige del af Ørestaden anvendes primært til  

 lokalisering af højere læreanstalter, forskningsinstitutioner,  

 forskningsbaserede virksomheder, boliger og kulturelle anlæg.
Den sydlige del  

 af Ørestaden anvendes primært til cityorienteret erhvervsbebyggelse med  

 mulighed for etablering af kulturelle anlæg og boliger.
 Stk. 3. Den gennemsnitlige bebyggelsesprocent for Ørestaden nord  

 for Bella Center må ikke overstige 100. Den gennemsnitlige bebyggelsesprocent  

 for Ørestaden syd for Bella Center må ikke overstige 180.
 Stk. 4. Den i regionplanen fastlagte boliganvendelse af den  

 vestlige del af Amager Fælled ophæves.
Stk. 5. Eksisterende søer og moser og lignende i Ørestadsområdet  

 skal bevares.
Områdets søer og moser og lignende afgrænses endeligt af  

 Miljøministeriet.
 Stk. 6. De naturfredningsmæssige hensyn vedrørende arealanvendelse  

 inden for Ørestadsområdet varetages alene ved denne lov samt gennem den  

 fysiske planlægning.
 3. I § 13, indsættes som stk. 5:
» Stk. 5. De på kortbilag 3 udlagte naturområder, herunder de  

 kanaler og søarealer som skal etableres indenfor disse områder, må ikke  

 bebygges, benyttes til anlæg eller gøres til genstand for andre indgreb  

 bortset fra naturpleje og anlæg af stier.
Miljø- og energiministeren kan  

 godkende mindre afvigelser fra afgrænsningen og udformningen af  

 naturområderne.« § 13. Ørestadsselskabet I/S skal med bistand fra Ørestadsrådet på  

 grundlag af en åben international arkitektkonkurrence tilvejebinge en  

 helhedsplan for Ørestaden.
Stk. 2. Helhedsplanen skal fastlægge bebyggelsens omfang og  

 anvendelse samt den nærmere linieføring og stationsplacering for  

 Ørestadsbanen.
Helhedsplanen skal fastlægge den nærmere linieføring og  

 udformning af Ørestads Boulevard.
 Stk. 3. Helhedsplanen skal med udgangspunkt i stationsplaceringen  

 fastlægge en etapedeling af udbygingen af Ørestaden.
Stk. 4. Før selskabet udarbejder helhedsplanen, skal resultaterne  

 af den i stk. 1 nævnte arkitektkonkurrence offentliggøres.
Selskabet skal  

 forestå en oplysningsvirksomhed med henblik på at fremkalde en offentlig  

 debat om helhedsplanens nærmere indhold, herunder især forholdet til de  

 eksisterende bydele på Amager.
§ 2 Loven træder i kraft dagen efter bekendtgørelsen i Lovtidende.
