Vejledning om mærkning med  

 mængdeangivelse af ingredienser i fødevarer Afsnit I Anvendelsesområdet for regler om  

 mængdeangivelse af ingredienser I Bekendtgørelse nr. 741 af 9. august 2000 om  

 mærkning m.v. af fødevarer er der i kapitel 8 (§§ 28-31) indsat  

 regler om mængdeangivelse af ingredienser.
I denne vejledning er givet generelle fortolkningsbidrag  

 og en række eksempler på fortolkningen af reglerne.
Der er ikke  

 taget konkret stilling til "indplacering" af tilnærmelsesvis  

 alle produkter på markedet.
Vurderingen af, om der kræves  

 mængdeangivelse påhviler i første omgang virksomhederne,  

 evt. suppleret af rådgivning fra Fødevareregionerne.  

 Vejledningen skal således forstås som en generel fortolkning af  

 reglerne til brug for virksomhedernes konkrete vurdering af egne  

 produkter.
Reglerne ændrer ikke på de gældende  

 regler om forbud mod vildledende mærkning.
En vildledende  

 mærkning kan med andre ord ikke gøres lovlig ved hjælp af  

 mængdeangivelsen.
Eksempelvis åbner en mængdeangivelse af  

 et alt for lavt indhold af mandler i et produkt ikke op for, at produktet kan  

 kaldes marcipan.
Som udgangspunkt gælder reglerne om  

 mængdeangivelse af ingredienser i fødevarer for alle  

 færdigpakkede fødevarer.
Definitionen af færdigpakkede  

 fødevarer fremgår af § 9 i bekendtgørelsen.
Visse  

 færdigpakkede fødevarer er dog undtaget fra kravet om  

 mængdeangivelse, jf. § 2 i bekendtgørelsen.
Det er ikke alle ingredienser i en fødevare, der  

 skal angives.
Kun ingredienser, der er "fremhævede" (ordet  

 "fremhævet" anvendes som en samlebetegnelse for de  

 tilfælde, hvor der kræves mængdeangivelse) ii  på en af de måder, der er  

 fastsat i mærkningsbekendtgørelsens § 28, stk. 1, skal  

 mængdeangives.
Kravet gælder for fødevarer, der indeholder  

 flere end en ingrediens.
Der vil i nogle tilfælde være krav om  

 mængdeangivelse af flere ingredienser i en fødevare.
Kravet om mængdeangivelse gælder også  

 for færdigpakkede fødevarer, som er undtaget fra kravet om  

 angivelse af ingrediensliste.
Vedrørende placering af angivelsen  

 henvises til kapitel 3.
Kravet om mængdeangivelse gælder ikke for  

 fødevarer, som ikke er omfattet af  

 mærkningsbekendtgørelsen bestemmelser om færdigpakkede  

 fødevarer.
Det gælder:
·  

 	Visse former for sukker, ·  

 	honning, ·  

 	kakao, chokolade- og vekaovarer, ·  

 	vin omfattet af EU s forordninger om vin, og ·  

 	æg omfattet af EU s forordninger om æg.
Det er kun ingredienser, som defineret i  

 mærkningsbekendtgørelsen § 17, der skal mængdeangives.  

 Dette medfører, at kravet om mængdeangivelse ikke gælder  

 for bestanddele, der er naturligt tilstede i fødevarer, og som ikke er  

 tilsat som ingrediens.
Som eksempler kan nævnes: Koffein i kaffe og  

 vitaminer og mineraler i frugtsaft.
Reglerne er ikke relevant for fødevarer, der kun  

 består af en ingrediens.
Der kræves eksempelvis ikke  

 mængdeangivelse for æbler, men heller ikke for muslinger eller  

 hummer, der sælges i egen skal.
Da det kun er ingredienser, der skal  

 mængdeangives, kræves der ikke mængdeangivelse af  

 varebetegnelser, der ikke indeholder navnet på en ingrediens, f.eks.  

 yoghurt.
 For hele kødstykker, som derfor kun består af  

 en ingrediens, kræves eksempelvis ingen mængdeangivelse af  

 kød.
 Ex.
Roastbeef Tørret skinke Kød, der er tilsat vand, består af mere end  

 en ingrediens, og mængden af kød skal derfor angives, f.eks.  

 hamburgerryg.
Andre produkter, der er tilsat eller har optaget vand,  

 består ligeledes af mere end en ingrediens.
Som eksempel kan  

 nævnes, at mandler optager vand i forbindelse med smutningen.
I de  

 tilfælde, hvor mængden af mandler skal angives, må vandet  

 ikke medregnes.
En mængdeangivelse kan ikke erstatte en  

 næringsdeklaration.
Se i øvrigt under bemærkningerne til §  

 30, stk. 2.
Kravet om mængdeangivelse gælder ikke for  

 bestanddele, der ikke findes i produktet.
Der er ikke krav om  

 "negativ" mængdeangivelse som "indeholder ikke  

 fløde" eller "0 pct. fløde".
 Ex.
For bearnaisesauce, produceret med æg, skal  

 mængden af æg angives.
Bearnaisesauce uden æg skal ikke  

 mærkes med "0 pct. æg". Det er desuden typen af  

 fedtstoffer, der karakteriserer produktet, hvorfor disse skal  

 mængdeangives.
 Ex.
Supper er sædvanligvis kogt på kraftben  

 (f.eks. oksekødssuppe) eller på skal (f.eks. hummersuppe) og  

 indeholder normalt ikke kødstykker.
Hvis det færdige produkt  

 ikke indeholder kød skal kødet ikke mængdeangives.
Afsnit II De enkelte bestemmelser Kapitel 1 Kravet om mængdeangivelse  

 (QUID) § 28, stk. 1, i  

 mærkningsbekendtgørelsen lyder: Færdigpakkede  

 fødevarer skal være mærket med oplysning om mængden  

 af en ingrediens eller en kategori af ingredienser, hvis den  

 pågældende ingrediens eller kategori af ingredienser 1)	indgår i varebetegnelsen eller sædvanligvis af  

 forbrugeren forbindes med varebetegnelsen, 2)	fremhæves i mærkningen ved ord, billeder eller anden  

 grafisk fremstilling eller 3)	er væsentlig for at karakterisere en fødevare og  

 adskille den fra varer, som den ellers kan forveksles med på grund af  

 sin varebetegnelse eller sit udseende.
 Ad § 28, stk. 1, nr. 1, 1.  

 led:
hvis den pågældende ingrediens indgår  

 i varebetegnelsen Ex.
Rejesalat Pizza med skinke og champignon Jordbæryoghurt Flødekage med hindbær Laksemousse Mængden af de understregede  

 ingredienser angives.
 Ad § 28, stk. 1, nr. 1, 1. led:
hvis den pågældende kategori af ingredienser  

 indgår i varebetegnelsen Ex.
Grøntsagspie Fiskepinde Svampesuppe Frugtcreme Den samlede mængde grøntsager,  

 fisk, svampe eller frugt, der indgår i produktet, angives.
 Ved kategori af ingredienser forstås både de  

 kategoribetegnelser, der ifølge bilag 1 i  

 mærkningsbekendtgørelsen kan anvendes i ingredienslisten, og  

 andre lignende fællesbetegnelser, der ifølge lov eller efter  

 sædvane kan anvendes i forbindelse med varebetegnelsen, f.eks.  

 kød eller skovbær.
Der findes enkelte varebetegnelser, der indeholder en  

 ingrediens, der ikke findes i produktet.
For disse produkter kræves  

 ikke mængdeangivelse.
 Ex.
Teboller Kålpølser Bierwurst Smørtyve Varebetegnelsen for produkter i denne kategori henviser  

 ikke til ingredienser i produktet, men f.eks. til traditionel benyttelse af  

 produktet.
Eksempelvis spises teboller sædvanligvis til te.
 Et andet eksempel på produkter, der ikke indeholder  

 den ingrediens, der er nævnt i varebetegnelse, er produkter omfattet af  

 Kommissionens beslutning af 28. oktober 1988 (88/566/EØF).  

 Beslutningen indebærer, at produkterne kan bruge beskyttede betegnelser  

 som mælk, fløde og ost på trods af, at disse ikke  

 indgår i produkterne.
 Ex.
Kakaosmør Kokosmælk Flødeboller Ostekiks Flødekaramel Der kræves ikke mængdeangivelse for de  

 understregede ingredienser, medmindre disse rent faktisk findes i  

 produkterne.
Når en sammensat ingrediens indgår i  

 betegnelsen, er det procentdelen af den sammensatte ingrediens, der skal  

 angives.
Når en ingrediens i en sammensat ingrediens nævnes, skal  

 også den procentdel, den udgør, angives.
 Ex.
 Kage med frugtfyld: Frugtfyldet angives.
 Kage med frugtfyld fremstillet af jordbær:  

 Mængden af både frugtfyld og jordbær angives.
 Ad § 28, stk. 1, nr. 1, 2.  

 led:
.. eller sædvanligvis af forbrugeren forbindes med  

 varebetegnelsen Ex.
 Mængdeangivelse for:
Chili con carne Hakket oksekød Gullasch Oksekød Forloren skildpadde Kalvekød Kåldolmer Kød Frikadeller Kød Salami, spegepølse Kød Rullepølse Svinekød Russisk salat Rødbeder Paté Kød, lever Sylte Kød I andet led af bestemmelsen kræves der  

 mængdeangivelse, hvis forbrugere sædvanligvis forbinder  

 varebetegnelsen med en bestemt ingrediens, selvom ingrediensen ikke  

 indgår i varebetegnelsen.
Denne bestemmelse gælder f.eks.,  

 når varebetegnelsen anvendes uden en yderlige beskrivende betegnelse.  

 Her skal angives mængden af hovedingredienserne eller de ingredienser,  

 der er af afgørende betydning for produktet.
Det kan f.eks. være  

 de ingredienser, som traditionelt karakteriserer den pågældende  

 fødevare, eller som er mest værdifulde økonomisk set Som eksempler kan nævnes, at forbrugeren forventer  

 kød i kødprodukter og fisk i fiskeprodukter.
 Ad § 28, stk. 1, nr. 2:
hvis den pågældende ingrediens eller kategori af  

 ingredienser fremhæves i mærkningen ved ord, billeder eller anden  

 grafisk fremstilling Mængden skal angives, hvis ingrediensen er  

 fremhævet f.eks. som eksemplerne viser eller med bogstaver i andre  

 størrelser, farver eller typer.
Dette gælder uanset om  

 fremhævelsen er sket i varebetegnelsen eller et andet sted på  

 pakningen.
En opregning i ingredienslisten bevirker dog ikke, at ingrediensen  

 skal mængdeangives.
Hvis ingrediensen indgår i varebetegnelsen,  

 skal den dog mængdeangives efter reglen i § 28, stk. 1, nr. 1, 1.  

 led.
 Ex.
·  

 	med kylling ·  

 	fremstillet med smør ·  

 	med fløde Mængden skal endvidere angives, hvis der anvendes en  

 illustration for at fremhæve en eller flere ingredienser.
 Ex.
Fiskeragout med billede eller tegning, der viser, hvilken  

 fisk der er anvendt.
Mængden af fisk skal angives, da ordet fisk  

 indgår i varebetegnelsen.
Hvis illustrationen viser fiskearten, skal  

 den mængdeangives.
 Hvis mærkningen indeholder en illustration af en ko,  

 skal de ingredienser, der stammer fra koen mængdeangives.
Ingredienser skal dog ikke angives, hvis ·  

 	en illustration viser den fødevare, der sælges, ·  

 	en illustration viser, hvordan den pågældende fødevare  

 kan tilberedes ved at vise fødevaren sammen med andet tilbehør  

 (enkeltingredienser i fødevaren må ikke fremhæves), ·  

 	en illustration viser alle fødevarens bestanddele i de korrekte  

 proportioner og uden, at en af dem er fremhævet, eller ·  

 	produktet er en fødevareblanding, og illustrationen viser hvordan  

 den skal tilberedes.
 Ex.
 Billede, som i korrekte proportioner viser alle  

 grøntsager, der anvendes i en grøntsagssuppe.
 Ad § 28, stk. 1, nr. 3:
Hvis den pågældende ingrediens eller kategori af ingredienser  

 er væsentlig for at karakterisere en fødevare og adskille den  

 fra varer, som den ellers kan forveksles med på grund af sin  

 varebetegnelse eller sit udseende Bestemmelsen gælder kun, hvis begge betingelser er  

 opfyldt, dvs. ingrediensen skal være væsentlig for at ·  

 	karakterisere produktet, og ·  

 	adskille den fra varer, som den ellers kan forveksles med på grund  

 af sin varebetegnelse eller sit udseende.
En meget begrænset række af produkter falder  

 under denne bestemmelse.
Det drejer sig primært om produkter, der  

 forhandles under samme varebetegnelse, men hvis sammensætning kan  

 variere markant fra den ene medlemsstat til den anden.
Undtagelsen kan  

 gælde både, hvis variationen i mængden af en ingrediens er  

 afgørende, og hvis ingrediensen fuldstændig erstatter en anden  

 ingrediens i det produkt, det kan forveksles med.
 Ex.
Majonæse Bearnaisesauce Hollandaisesauce Marcipan Hvilke mængder, der skal angives, afhænger af  

 hvordan produktet er sammensat.
Eksempelvis kan bearnaisesauce fremstilles både med  

 og uden æg og på basis af enten smørfedt eller plantefedt.  

 Den ingrediens, der karakteriserer produktet og adskiller det fra andre, skal  

 angives.
Hvis bearnaisesaucen er fremstillet med æg, skal mængden  

 af æg angives.
Hvis bearnaisesaucen er fremstillet uden æg, skal  

 mængden af æg ikke angives.
Mængden af smørfedt hhv.  

 plantefedt skal angives.
For majonæse er det mængden af olie, der  

 karakteriserer produktet, hvorfor denne skal mængdeangives.
Hvis  

 majonæsen er produceret med æg, skal mængden af æg  

 angives.
Majonæse uden æg skal ikke mærkes med "0 pct.  

 æg".
For marcipan er det mængden af mandler, der  

 karakteriserer produktet, hvorfor disse skal mængdeangives.
Hvis  

 produktet har et så lavt indhold af mandler, at mandlerne ikke er den  

 karakteriserende ingrediens, vil varebetegnelsen marcipan blive betragtet som  

 vildledende.
Produktet må derfor ikke kaldes marcipan.
Kapitel 2 Undtagelser fra kravet om  

 mængdeangivelse § 29, i mærkningsbekendtgørelsen  

 lyder: § 28 finder ikke anvendelse, hvis der er tale om en ingrediens  

 eller kategori af ingredienser, 1)	hvis mængde i forvejen skal angives i medfør af  

 fællesskabsbestemmelser, 2)	hvis bestemte mængde er fastlagt i specifikke  

 fællesskabsbestemmelser, uden at mængden skal angives i  

 mærkningen, 3)	hvis drænede nettovægt er angivet i overensstemmelse med  

 § 33, 4)	der anvendes i små mængder til aromatisering, 5)	i frugt- og grønsagsblandinger, hvor ingen frugt eller  

 grøntsag vægtmæssigt udgør en hovedbestanddel, 6)	i krydderi- og krydderurteblandinger, hvor ingen del  

 vægtmæssigt udgør en hovedbestanddel, eller 7)	som, selv om den figurerer i varebetegnelsen, ikke vil være  

 afgørende for forbrugerens valg, fordi variationen i mængde ikke  

 er så væsentlig, at den kendetegner fødevaren eller  

 adskiller det fra lignende fødevarer.
 Ad § 29, stk. 1, nr. 1:
§ 28 finder ikke anvendelse, hvis der er tale om en ingrediens eller  

 kategori af ingredienser, hvis mængde i forvejen skal angives i  

 medfør af fællesskabsbestemmelser Der er for øjeblikket følgende  

 bestemmelser:
Efter saftbekendtgørelsen kræves der ·  

 	angivelse af den procentvise andel af frugtsaft i  

grøntsagssaft (§ 14, stk. 1, nr. 3), ·  

 	angivelse af det faktiske mindsteindhold af sur frugtsaft  og det  

 maksimale indhold af tilsat æblemost, pæresaft eller druesaft i  

bærmost (§ 15, stk. 3, nr. 1, litra a og b), og ·  

 	angivelse af det faktiske mindsteindhold af frugtsaft, frugtpuré  

 eller en blanding heraf i frugtnektar (§ 15, stk. 3, nr.3).
Efter marmeladebekendtgørelsen kræves  

 der ·  

 	angivelse af indholdet af frugt, grøntsager og sukker i  

marmelade m.v. (§ 7).
Efter forordningen om handelsnormer for visse  

 smørbare fedtstoffer kræves der ·  

 	angivelse af indholdet af fedt i smør og margarine, og ·  

 	angivelse af indholdet af vegetabilsk fedt, mælkefedt eller andet  

 animalsk fedt i blandingsprodukter.
Bestemmelsen betyder, at hvis mængden af en  

 ingrediens eller kategorier af ingredienser er angivet efter en af disse  

 regler, skal der ikke angives mængde efter reglerne om  

 mængdeangivelse.
Dog skal mængden af de enkelte frugter i en  

 frugtnektar mængdeangives, hvis der er nævnt to eller flere slags  

 frugt i varebetegnelsen eller de er fremhævet på anden vis.  

 Tilsvarende gælder for bærmost og marmelade.
Ud over fællesskabsbestemmelserne kan nævnes  

 en nationalt fastsat regel om mærkning med indhold af jod i salt og  

 salterstatninger.
Produktet skal mærkes med en varebetegnelse, hvoraf  

 det fremgår, at produktet er tilsat jod, f.eks. "jodsalt" I  

 samme felt skal det angives, at produktet er tilsat 13 mg per kilo  

 salt/salterstatning.
 Bestemmelserne indebærer, at de nævnte  

 ingredienser ikke også skal mængdeangives efter reglerne om  

 mængdeangivelse.
 Ad § 29, stk. 1, nr. 2:
§ 28 finder ikke anvendelse, hvis der er tale om en ingrediens eller  

 kategori af ingredienser, hvis bestemte mængde er fastlagt i specifikke  

 fællesskabsbestemmelser, uden at mængden skal angives i  

 mærkningen Der findes p.t. ingen aktuelle eksempler.
Bestemmelsen  

 gælder kun, hvor der kræves en bestemt mængde af en  

 ingrediens og ikke, hvis der alene kræves en minimumsmængde.
 Ad § 29, stk. 1, nr. 3:
§ 28 finder ikke anvendelse, hvis der er tale om en ingrediens eller  

 kategori af ingredienser, hvis drænede nettovægt er angivet i  

 overensstemmelse med § 33, Ex.
Tunfisk naturel Ananas i sukkerlage Efter § 33 skal der angives både nettovægt og  

 drænet nettovægt, hvis fødevaren ligger i en lage, der er  

 uvæsentlig i forhold til hovedbestanddelen.
Hvis produktet er  

 mærket med både nettovægt og drænet nettovægt,  

 skal hovedbestanddelen ikke mængdeangives.
 De lager, der er omfattet af § 33 er:
·  

 	vand, ·  

 	eddike, ·  

 	vandige opløsninger af salt, sukker eller andre stoffer, og ·  

 	frugt- og grøntsagssaft ved frugt eller grøntsager.
 Hvis der på et produkt i en lage, der ikke er  

 omfattet af denne opregning, frivilligt er angivet både nettovægt  

 og drænet nettovægt, skal hovedbestanddelen heller ikke  

 mængdeangives.
 Ex.
Makrel i tomat Tunfisk i olie Skinke i gelé Hvis den drænede nettovægt for frugtblandinger  

 allerede er angivet, skal mængden af frugt ikke angives, hvis ingen  

 enkeltfrugt dominerer.
Undtagelsen gælder kun, hvis der alene skal ske  

 mængdeangivelse for en enkelt ingrediens eller en enkelt kategori af  

 ingredienser.
Angivelse af nettovægt og drænet nettovægt  

 kan således ikke erstatte mængdeangivelsen på f.eks.  

 "Fisk og skaldyr i gelé", hvor både fisk og skaldyr  

 skal mængdeangives.
 Generelt gælder, at en lage ikke skal  

 mængdeangives, mens en sauce skal mængdeangives, hvis den er  

 "fremhævet".
 Ad § 29, stk. 1, nr. 4:
§ 28 finder ikke anvendelse, hvis der er tale om en ingrediens eller  

 kategori af ingredienser, der anvendes i små mængder til  

 aromatisering Ex.
Hvidløgsbrød Franske kartofler med rejesmag (aroma) Kanelboller Sauce med estragon Lakridspastil Undtagelsen gælder såvel aroma, som andre  

 ingredienser, f.eks. lakrids, krydderier eller krydderurter, der anvendes til  

 aromatisering.
Ved lille mængde forstås i Danmark indtil 2 pct.  

 af fødevarens totale vægt.
Undtagelsen gælder ikke, hvis  

 ingrediensen udgør mere end 2 pct. uanset, om den er anvendt til  

 aromatisering.
Der kan illustreres med ingredienser, der indgår i  

 produktet, medmindre illustrationen er vildledende.
Efter gældende  

 praksis på vildledningsområdet må der f.eks. ikke  

 illustreres med frugter, hvis der alene er anvendt aroma i produktet.
Hvis  

 der anvendes illustration af ingredienser, der er anvendt i små  

 mængder til aromatisering, gælder undtagelsen om at ingrediensen  

 ikke skal mængdeangives, fortsat.
 Ex.
Illustration af hvidløg i  

 hvidløgsbrød Ad § 29, stk. 1, nr. 5:
§ 28 finder ikke anvendelse, hvis der er tale om en ingrediens eller  

 kategori af ingredienser, i frugt- og grønsagsblandinger, hvor ingen  

 frugt eller grønsag vægtmæssigt udgør en  

 hovedbestanddel og Ad § 29, stk. 1, nr. 6:
§ 28 finder ikke anvendelse, hvis der er tale om en ingrediens eller  

 kategori af ingredienser, i krydderi- og krydderurteblandinger, hvor ingen  

 del vægtmæssigt udgør en hovedbestanddel Der kræves ikke mængdeangivelse for  

 ingredienserne i følgende fødevarer eller sammensatte  

 ingredienser:
·  

 	frugt- eller grøntsagsblandinger, eller ·  

 	krydderi- eller krydderurteblandinger, hvor ingen ingrediens vægtmæssigt udgør  

 en hovedbestanddel.
 Ex.
Pizzakrydderi med timian og oregano Grøntsagssuppe med gulerødder, ærter  

 selleri og pastinak Ad § 29, stk. 1, nr. 7:
§ 28 finder ikke anvendelse, hvis der er tale om en ingrediens eller  

 kategori af ingredienser, som, selv om den figurerer i varebetegnelsen, ikke  

 vil være afgørende for forbrugerens valg, fordi variationen i  

 mængde ikke er så væsentlig, at den kendetegner  

 fødevaren eller adskiller det fra lignende fødevarer Denne bestemmelse finder alene anvendelse, når  

 angivelse af mængden af en ingrediens ikke påvirker  

 forbrugerens valg, selvom ingrediensen er nævnt i varebetegnelse.
 Undtagelsen gælder kun, hvis ingrediensens navn er  

 nævnt i varebetegnelsen.
 Undtagelsen gælder ikke, hvis ingrediensen er  

 fremhævet, f.eks. grafisk eller hvis den også figurere andre  

 steder end i varebetegnelsen.
 Ex.
Maltwhisky Likører og frugtbrændevine Rugbrød (hvor mel og kerner udelukkende stammer fra  

 rug) § 30, i mærkningsbekendtgørelsen  

 lyder: § 28, stk. 1, nr. 1 og 2, finder ikke anvendelse, hvis angivelsen  

 "Indeholder sødestof(fer)" eller "Indeholder sukker og  

 sødestof(fer)" ledsager varebetegnelsen for et fødevare,  

 jf. § 25.
 Stk. 2. § 28, stk. 1, nr. 1 og 2, finder ikke  

 anvendelse på angivelser om tilsætning af vitaminer og mineraler,  

 når disse stoffer angives i forbindelse med en  

 næringsdeklaration.
 Ad § 30, stk. 1:
 § 28, stk. 1, nr. 1 og 2, finder ikke anvendelse, hvis angivelsen  

 "indeholder sødestof(fer)" eller "indeholder sukker og  

 sødestof(fer)" ledsager varebetegnelsen for et fødevare,  

 jf. § 25.
 Ex.
 Læskedrik, som er mærket med "indeholder  

 sukker og sødestoffer".
 Tyggegummi, som er mærket med "indeholder  

 sukker og sødestoffer".
 Ad § 30, stk. 2:
 § 28, stk. 1, nr. 1 og 2, finder ikke anvendelse på angivelser om  

 tilsætning af vitaminer og mineraler, når disse stoffer angives i  

 forbindelse med en næringsdeklaration.
Ifølge dansk lovgivning skal den samlede  

 mængde (naturligt og tilsat) af et næringsstof angives efter  

 tilsætningen adskilt fra og som supplement til ingredienslisten, f.eks.  

 i en næringsdeklaration.
Tilsætning af næringsstoffer  

 fremgår således som regel af næringsdeklarationen.  

 Tilsætning af jod i salt og salterstatninger angives dog i forbindelse  

 med varebetegnelsen, se under § 29, stk. 1, nr. 1.
Kapitel 3 Hovedreglen for, hvordan og hvor  

 skal mængden angives § 28, stk. 2, i mærkningsbekendtgørelsen  

 lyder: Mængden angives ved den procentdel, ingrediensen eller  

 ingredienserne udgjorde på fremstillingstidspunktet.
Denne angivelse  

 anføres enten i varebetegnelsen, i umiddelbar nærhed af denne  

 eller i forbindelse med den pågældende ingrediens.
 Ad § 28, stk. 2, 1.  

 punktum:
 Mængden angives ved den procentdel, ingrediensen eller  

 ingredienserne udgjorde på fremstillingstidspunktet.
 Mængden af en ingrediens beregnes på grundlag  

 af recepten, dvs. det tidspunkt, hvor ingrediensen tilsættes produktet.  

 Dette princip er det samme, som anvendes ved opregningen af ingrediensliste  

 efter mærkningsbekendtgørelsen § 18, stk. 1.
 Vedrørende koncentrater, se under § 31, stk. 5 og  

 6.
De mængder, der skal angives er  

 gennemsnitsmængden af den ingrediens eller kategori af ingredienser,  

 der er "fremhævet". Ved gennemsnitsmængden af en  

 ingrediens forstås den mængde, der opnås ved at overholde  

 proportionerne i recepten og god fremstillingspraksis under hensyntagen til  

 de variationer, der normalt fremkommer under god fremstillingspraksis.
Det er  

 således den procentvise mængde i recepten, der angives.
Procenten  

 angives i hele tal.
Eventuel afrunding sker efter sædvanlige  

 afrundingsregler.
 Den mængde, der skal angives, er mængden af  

 ingrediensen som procent af hele produktet.
Ex.
Rejesalat, hvor mængde af rejer skal  

 mængdeangives:
Vægt Formel Rejer 35 g 35x100= 35 pct.
100 Øvrige ingredienser 65 g Produktets vægt 100 g Hvis en ingrediens i en sammensat ingrediens skal  

 mængdeangives, skal dette ske som procent af hele produktet.
 Ex.
I en hindbærroulade skal mængden af  

 hindbær angives.
Rouladen indeholder en hindbærmarmelade.  

 (Marmeladen skal ikke mængdeangives, da den ikke er  

 "fremhævet" i eksemplet.) Mængden af hindbær  

 angives i forhold til hele produktet: Med 2 pct. hindbær.
 Ad § 28, stk. 2, 2.  

 punktum:
 Denne angivelse anføres enten i varebetegnelsen, i umiddelbar  

 nærhed af denne eller i forbindelse med den pågældende  

 ingrediens.
Mængden af en ingrediens skal angives ·  

 	i forbindelse med varebetegnelsen   (Jordbæryoghurt med 5 pct.  

 jordbær), ·  

 	i umiddelbar nærhed af varebetegnelsen   (Jordbæryoghurt - -  

 - jordbær 5 pct.), eller ·  

 	mængdeangivelsen skal ske i ingredienslisten i forbindelse med den  

 pågældende ingrediens. - (Ingredienser: Syrnet  

 sødmælk, sukker, jordbær, 5 pct.).
 Det gælder dog, at for de kategorier af  

 ingredienser, der ikke er anført i  

 mærkningsbekendtgørelsens bilag 1, skal deres mængde  

 angivelses i forbindelse med varebetegnelsen, hvis disse ikke optræder  

 i ingredienslisten.
 Ex.
Yoghurt med 11 pct. blandede skovbær Hvis kategorier, der ikke er anført i  

 mærkningsbekendtgørelsens bilag 1, er nævnt i  

 ingredienslisten kan mængdeangivelsen dog ske i ingredienslisten.
 Ex.
Yoghurt med blandede skovbær Ingredienser: Syrnet sødmælk, sukker,  

 skovbær 11 pct. (blåbær, hindbær, brombær) Mængdeangivelsen skal forekomme én gang  

 på en af de ovenfor anførte måder.
Der er ikke fastsat  

 krav til placering ud over de muligheder, der er anført ovenfor.
Der  

 er ikke fastsat krav til udformningen af mærkningen, f.eks.  

 bogstavtyper eller størrelse, bortset fra kravet i  

 mærkningsbekendtgørelsens §§ 3 og 11 om, at mærkningen  

 skal være let læselig, klart synlig og uudslettelig.
Kapitel 4 Undtagelser fra reglen om  

 hvordan mængde skal angives § 31, i mærkningsbekendtgørelsen  

 lyder: Som undtagelse fra princippet i § 28, stk. 2, første  

 punktum, gælder bestemmelserne i stk. 2 til 6.
Stk. 2. For fødevarer, der har  

 undergået væsketab efter varmebehandling eller lignende  

 behandling, skal der angives den mængde (de mængder), som  

 indgår i fødevaren på fremstillingstidspunktet, beregnet i  

 forhold til den færdige vare.
Mængden angives i procent.
 Stk. 3. Hvis mængden af den angivne  

 ingrediens eller den samlede mængde af alle angivne ingredienser i  

 fødevaren, angivet efter stk. 2, overstiger 100 pct., skal  

 procentangivelsen dog erstattes med en vægtangivelse for ingrediensen.  

 Der angives hvilken mængde (hvilke mængder), der er anvendt ved  

 tilberedningen af 100 g af færdigvaren.
 Stk. 4. Mængden af flygtige ingredienser  

 angives efter deres vægt i færdigvaren.
 Stk. 5. Mængden af ingredienser, som anvendes  

 i koncentreret eller tørret form, og som rekonstitueres under  

 fremstillingen, kan angives efter deres vægt før koncentreringen  

 eller tørringen.
 Stk. 6. Ingredienserne i koncentrerede eller  

 tørrede fødevarer, som skal tilsættes vand, kan angives  

 efter deres mængde i det rekonstituerede produkt.
 Ad § 31, stk. 2, 1.  

 punktum:
 For fødevarer, der har undergået væsketab efter  

 varmebehandling eller lignende behandling, skal der angives den mængde  

 (de mængder), som indgår i fødevaren på  

 fremstillingstidspunktet, beregnet i forhold til den færdige vare.
Hovedreglen er, som beskrevet i kapitel 3, at  

 mængden af en ingrediens beregnes som den mængde, der  

 tilsættes produktet (indgående mængde) i forhold til den  

 totale indgående mængde.
For produkter, der varmebehandles,  

 tørres eller lignende, og hvor der som følge heraf fordamper  

 væske, beregnes mængden af ingrediensen dog som den  

 indgående mængde i forhold til mængden af det færdige  

 produkt.
 Ex.
Bagte kager kogte eller tørrede kødprodukter Ad § 31, stk. 2, 2.  

 punktum:
 Mængden angives i procent.
 Hvis der f.eks. til fremstilling af en salami er anvendt  

 75 gram svinekød til fremstilling af 100 gram færdigvare, skal  

 mængden  af svinekød angives som: Svinekød, 75 pct.
 Beregninger:
Vægt Formel Svinekød 60 kg 60x100=75 80 Øvrige ingredienser 40 kg Indgående mængde 100 kg Vægt af færdigvaren 80 kg Ad § 31, stk. 3:
Hvis mængden af den angivne ingrediens eller den samlede  

 mængde af alle angivne ingredienser i fødevaren, angivet  

 efter stk. 2, overstiger 100 pct., skal procentangivelsen dog erstattes med  

 en vægtangivelse for ingrediensen.
Der angives hvilken mængde  

 (hvilke mængder), der er anvendt ved tilberedningen af 100 g af  

 færdigvaren.
I de tilfælde, hvor procenten bliver større  

 end 100 pct., når mængden regnes ud efter reglen i stk. 2, skal  

 mængden i stedet angives i gram i forhold til 100 gram af  

 færdigvare.
Reglen gælder kun, hvis den eller de ingredienser,  

 der mængdeangives, tilsammen udgør mere end 100 pct.
De to  

 forskellige principper indebærer, at der, som eksemplerne under hhv.  

 stk. 2 og stk. 3 viser, skal anvendes hhv. procentangivelse og angivelse i  

 gram på i øvrigt sammenlignelige produkter.
Reglerne er  

 imidlertid obligatoriske, forstået således at der ikke kan  

 vælges frit mellem angivelse i procent og angivelse i gram.
 Ex.
Der er til fremstilling af en salami er anvendt 104 gram  

 svinekød til fremstilling af 100 gram færdigvare.
Mængden  

  af svinekød kan angives som:
 Ingredienser: Til 100 gram færdigvare er anvendt:  

 svinekød 104 gram, spæk, salt, sukker, krydderier, antioxidant  

 (E300), konserveringsstof (E250).
 Mængdeangivelsen kan også ske i forbindelse  

 med varebetegnelsen eller i umiddelbar nærhed af varebetegnelsen:  

 Salami  - Til 100 gram færdigvare er anvendt 104 gram  

 svinekød.
 Beregninger:
Vægt Formel Svinekød 78 kg 78x100=104 75 Øvrige ingredienser 22 kg Indgående mængde 100 kg Vægt af færdigvaren 75 kg Ex.
Der er til fremstilling af en salami anvendt 54 gram  

 svinekød og 54 gram oksekød til 100 gram færdigvare.
Den  

 samlede mængde af de ingredienser, der angives, overstiger 100 pct.  

 Mængden af kød kan angives som:
 Ingredienser: Til 100 gram færdigvare er anvendt:  

 svinekød 54 gram, oksekød 54 gram, spæk, salt, sukker,  

 krydderier, antioxidant (E300), konserveringsstof (E250).
 Mængdeangivelsen kan også ske i forbindelse  

 med varebetegnelsen eller i umiddelbar nærhed af varebetegnelsen:  

 Salami  - Til 100 gram færdigvare er anvendt 108 gram kød.
 Beregninger:
Vægt Formel Svinekød 41 kg 82x100=108 76 Oksekød 41 kg Øvrige ingredienser 18 kg Vægt før tilberedning 100 kg Vægt efter tilberedning 76 kg Ad § 31, stk. 4:
 Mængden af flygtige ingredienser angives efter deres vægt i  

 færdigvaren.
 Mængden af tilsat vand og flygtige ingredienser  

 beregnes efter samme principper som i mærkningsbekendtgørelsens  

 § 18, stk. 4. dvs. at vægt i færdigvaren angives.
 Ex.
Marmelade med whisky.
Whiskyens vægt i  

 færdigvaren angives.
 Ad § 31, stk. 5:
 Mængden af ingredienser, som anvendes i koncentreret eller  

 tørret form, og som rekonstitueres under fremstillingen, kan angives  

 efter deres vægt før koncentreringen eller tørringen.
 Ex.
 Appelsinvand (læskedrik). Mængden af  

 appelsinkoncentrat kan angives som den oprindelige vægt, der er  

 medgået til at fremstille produktet: Koncentreret appelsin 5 pct.  

 svarende til 50 gram appelsin.
 Ex.
 I et yoghurtbrød kan angives: Tørret yoghurt  

 2 pct. svarende til 16 gram yoghurt.
 Ad § 31, stk. 6:
 Ingredienserne i koncentrerede eller tørrede  fødevarer, som  

 skal tilsættes vand, kan angives efter deres mængde i det  

 rekonstituerede produkt.
 Ex.
Pulversuppe med champignon, som forbrugeren skal  

 tilsætte vand.
Mængden af champignon kan angives som  

 champignonens mængde i rekonstitueret form.
