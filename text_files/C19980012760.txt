Vejledning til  

 bekendtgørelse om naturligt mineralvand og kildevand 1. Indledning Reglerne om udvinding, mærkning, kvalitetskrav m.v.  

 til naturligt mineralvand har været harmoniseret i EU siden 1980, hvor  

 det første direktiv om naturligt mineralvand blev vedtaget.
Dette  

 direktiv er blevet revideret i 1996, hvilket er baggrunden for, at der i 1998  

 er udsendt en ny revideret bekendtgørelse - bekendtgørelse nr.  

 67 af 30. januar 1998 om naturligt mineralvand og kildevand - herefter  

 benævnt bekendtgørelsen.
 De vigtigste ændringer i den nye  

 bekendtgørelse er:
Vejledningen er rettet til de lokale tilsynsmyndigheder,  

 som godkender naturligt mineralvand, og som fører tilsyn med, at  

 bekendtgørelsens bestemmelser for naturligt mineralvand og kildevand  

 overholdes.
Vejledningen er desuden rettet til de virksomheder, som  

 producerer naturligt mineralvand og kildevand.
I vejledningen er de fleste af bekendtgørelsens  

 bestemmelser kommenteret for at lette forståelsen og anvendelsen af  

 bekendtgørelsen.
Den samlede bekendtgørelse findes bagerst i  

 vejledningen som bilag 2. 1) I vejledningen anvendes betegnelsen  

 "udvinding", for det samme som i almindeligt "vandsprog"  

 hedder indvinding, idet vand indvindes.
Betegnelsen "udvinding" er  

 dog valgt her, da den er benyttet både i direktivet og  

 bekendtgørelsen.
2. Anvendelsesområde Principielt er der tre typer af vand på flaske:  

 naturligt mineralvand, kildevand og andet vand på flaske/emballage.  

 Dette "andet vand på flaske" vil i denne vejledning blive  

 omtalt som "vand på flaske".
2.1 Bekendtgørelsens anvendelsesområde og  

 definitioner (§ 1 og 2) Bekendtgørelsen omfatter to typer vand: Naturligt  

 mineralvand og kildevand.
Naturligt mineralvand er vand, der er særlig  

 godkendt som sådan efter reglerne i bekendtgørelsen.
Vandet skal  

 komme fra en underjordisk kilde, som er beskyttet imod enhver risiko for  

 forurening, og derfor har en naturlig renhed.
Naturligt mineralvand skal  

 desuden stamme fra en kilde, hvor vandets beskaffenhed og sammensætning  

 ikke ændres over tid og sted.
 Kildevand skal ikke godkendes særskilt, men  

 skal overholde flere af de krav, som stilles til naturligt mineralvand.  

 Herudover skal kildevand overholde grænseværdierne for fysiske og  

 kemiske parametre, der gælder for almindeligt drikkevand fra vandhanen  

 - jf. gældende direktiv herom.
Bekendtgørelsen omfatter ikke vand på  

 flaske, som ikke er naturligt mineralvand eller kildevand.  

 Bekendtgørelsen omfatter kun naturligt mineralvand og kildevand som  

 sælges emballeret.
Bekendtgørelsen omfatter altså ikke det  

 vand, som anvendes ved kilden til helbredende formål i kurbade eller i  

 kuranstalter.
2.2 Gældende regler for naturligt mineralvand,  

 kildevand og vand på flaske De specifikke bestemmelser om naturligt mineralvand  

 fremgår af denne bekendtgørelse.
Kildevand er omfattet af  

 bekendtgørelsen samt via henvisning i bekendtgørelsen til  

 drikkevandsdirektivets bilag I, tabel A - D.
 Sammensætning, beskaffenhed og forurening skal for  

 "vand på flaske" vurderes efter levnedsmiddellovens § 12.
2.3 Sammenligning af naturligt mineralvand, kildevand og  

 vand på flaske Forskellen mellem naturligt mineralvand og  

kildevand er, at naturligt mineralvand skal være godkendt som  

 sådan af kommunalbestyrelsen og opfylde alle bekendtgørelsens  

 øvrige krav.
Derimod skal kildevand ikke godkendes særskilt af  

 kommunalbestyrelsen, men skal dog opfylde indvindingsbetingelserne i  

 bekendtgørelsens bilag 2, fremstillingsbetingelserne i § 4, de  

 mikrobiologiske krav i §§ 5 - 7, bestemmelserne om mærkning med stedet  

 hvor kilden udnyttes og kildens navn, jf. § 9, stk. 3 nr. 2, samt overholde  

 grænseværdierne i drikkevandsdirektivets bilag I, tabel A -  

 D.
 Forskellen på naturligt mineralvand/kildevand  

 og vand på flaske er, foruden de ovenfor beskrevne  

 karakteristika, at naturligt mineralvand/kildevand ikke må  

 undergå anden behandling end den, der er beskrevet i § 4, dvs.  

 udskillelse af ubestandige stoffer, fuldstændig eller delvis fjernelse  

 af fri kulsyre og tilførsel eller gentilførsel af kulsyre.
Derudover må naturligt mineralvand og kildevand  

 kun eksporteres under den betegnelse, hvis vandet er tappet direkte  

 fra kilden til de flasker det sælges i, jf. bekendtgørelsens  

 bilag 2 nr. 1. Eksempelvis kan nævnes, at hvis man aftapper naturligt  

 mineralvand eller kildevand fra en kilde i Danmark over på en tankvogn  

 eller i store beholdere og transporterer vandet til et tapperi, hvor vandet  

 tappes over på de flasker, som det skal sælges i, må dette  

 vand kun sælges som naturligt mineralvand i Danmark.
Vand på  

 flaske er ikke underlagt disse restriktioner.
I Danmark er det som regel de samme typer grundvand der  

 anvendes til drikkevandsfremstilling som til fremstilling af naturligt  

 mineralvand m.v.
Forskellen på drikkevand fra vandværket og  

 naturligt mineralvand består i krav til større beskyttelse mod  

 forureningskilder i områder for udvinding af naturligt mineralvand.
 Sædvanligvis er drikkevand fra vandværket kun  

 behandlet ved iltning og filtrering - de samme processer, som er tilladt for  

 naturligt mineralvand, jf. bekendtgørelsens bilag 1 og 2.
De kvalitetsmæssige krav til den kemiske  

 sammensætning af drikkevand fra vandværket fremgår af en  

 række grænseværdier fastlagt i  

 drikkevandsbekendtgørelsen.
Tilsvarende fastlagte  

 grænseværdier for den kemiske sammensætning af naturligt  

 mineralvand er ikke udarbejdet.
Den kemiske kvalitet af naturligt mineralvand  

 skal vurderes individuelt på baggrund af levnedsmiddellovens § 12,  

 hvoraf det bl.a. fremgår, at levnedsmidler ikke må sælges,  

 hvis de på grund af sygelig forandring, fordærvethed, forurening,  

 fejlagtig tilberedning eller af anden årsag må anses for at  

 være utjenlige til at fortæres af mennesker.
 Reglerne, der ligger til grund for vurderingen af de tre  

 "vandtyper", kan i hovedtræk opsummeres som angivet i  

 nedenstående tabel:
Parametre Naturligt mineralvand Kildevand Vand på flaske1 Mikrobiologiske Bkg. 67 om naturligt mineralvand og kildevand Bkg. 67 om naturligt mineralvand og kildevand § 12 i levnedsmiddelloven Kemiske § 12 i levnedsmiddelloven Drikkevandsdirektivet  

 + § 12 i levnedsmiddelloven § 12 i levnedsmiddelloven Når der henvises til levnedsmiddellovens § 12  

 indebærer dette, at der skal foretages en konkret sundhedsmæssig  

 vurdering af det pågældende analyse resultat.
Veterinær- og  

 Fødevaredirektoratet er den lokale tilsynsmyndighed behjælpelig  

 med en sådan sundhedsmæssig vurdering, såfremt det  

 måtte ønskes.
Kravet om naturligt mineralvands naturlige renhed, jf.  

 bekendtgørelsens bilag 1, afsnit 1, punkt 1, og henvisningen til  

 vurdering efter og overholdelse af levnedsmiddellovens § 12 vil typisk kun  

 være opfyldt, hvis vand som udvindes i Danmark mindst overholder de  

 kemiske krav, som er fastsat i drikkevandsdirektivet.
Det er jf. afsnit 4.6  

 Veterinær- og Fødevaredirektoratets generelle vurdering, at vand  

 på flaske bør kunne leve op til kravene for kildevand.
Der kan  

 dog være tale om højere forekomster af mineraler og sporstoffer  

 m.v. hvor disse ikke skyldes forurening.
3. Godkendelse af naturligt mineralvand Dette afsnit er kun gældende for naturligt  

 mineralvand og ikke for kildevand.
3.1 Godkendelse af naturligt  

 mineralvand udvundet i Danmark (§ 3) Naturligt mineralvand, som er udvundet i Danmark,  

 skal jf. § 3 godkendes af den lokale tilsynsmyndighed i den kommune, hvor  

 udvindingen har fundet sted.
 Godkendelsen af naturligt mineralvand foretages på  

 baggrund af oplysninger som nævnt i bekendtgørelsens bilag 1.  

 Det naturlige mineralvands karakteristika skal være bedømt  

 geologisk og hydrologisk, mikrobiologisk, fysisk, kemisk og fysisk-kemisk.  

 Kriterierne for vurderingen af disse undersøgelser er anført i  

 bekendtgørelsens bilag 1, afsnit 2. I det omfang  

 undersøgelsesmetoderne er beskrevet af Veterinær- og  

 Fødevaredirektoratet, skal disse benyttes.
 I forbindelse med den lokale tilsynsmyndigheds vurdering  

 af, om der kan gives godkendelse, skal endvidere indgå betingelserne  

 for udvinding og markedsføring af det naturlige mineralvand jf.  

 bekendtgørelsens bilag 2. Vand, som opfylder bekendtgørelsens  

 krav og som aftappes fra en boring, der ligeledes opfylder  

 bekendtgørelsens krav, kan godkendes som naturligt mineralvand.
3.2 Godkendelse af naturligt mineralvand udvundet i et  

 andet EU-land (§ 3) Naturligt mineralvand, som er udvundet og godkendt  

 i et andet EU land, kan frit forhandles i de øvrige EU lande, som  

 nævnt under forudsætning af, at vandet er aftappet direkte fra  

 kilden til beholdere, hvori vandet sælges, jf. bekendtgørelsens  

 bilag 2, nr. 1. Vandet skal dog mærkes på dansk (se også  

 kapitel 5).
3.3 Godkendelse af naturligt mineralvand udvundet  

 udenfor EU (§ 3) Naturligt mineralvand udvundet i et land udenfor EU  

 godkendes af den lokale tilsynsmyndighed i det område, hvor  

 importøren hører hjemme.
Godkendelsen gives på baggrund  

 af en attest fra udvindingslandet.
Denne attest skal vise, at vandet er i  

 overensstemmelse med bekendtgørelsens bilag 1, afsnit 1, og at der  

 løbende føres kontrol med overholdelsen af bestemmelserne i  

 bekendtgørelsens bilag 2, punkt 1. Attesten er kun gyldig i 5  

 år.
Hvis attesten ikke fornyes inden udløb af  

 gyldighedsperioden, bortfalder godkendelsen.
Der skal herefter foretages en  

 fornyet godkendelse forinden salg kan genoptages.
Den lokale tilsynsmyndighed skal således godkende  

 både naturligt mineralvand udvundet i Danmark og naturligt mineralvand  

 udvundet i et land udenfor EU.
Vand fra Grønland og  

 Færøerne behandles som vand fra lande udenfor EU.
3.4 Offentliggørelse af  

 godkendt naturligt mineralvand Den lokale tilsynsmyndighed skal offentliggøre  

 godkendelse af naturligt mineralvand ligesom man skal  

 offentliggøre tilbagekaldelse af godkendelse af naturligt mineralvand,  

 som ikke længere bliver produceret.
Denne offentliggørelse skal  

 ske i Statstidende.
 Derudover skal den lokale tilsynsmyndighed meddele  

 godkendelser og tilbagekaldelser heraf til Veterinær- og  

 Fødevaredirektoratet, som derefter sørger for, at det bliver  

 offentliggjort i EU-tidende.
4. Udvinding og fremstilling m.v. af naturligt  

 mineralvand og kildevand Naturligt mineralvand og kildevand er såkaldte  

 "levende vande", som kun må blive underkastet en  

 "teknisk behandling". Denne "tekniske behandling" afviger  

 i princippet ikke meget fra den tekniske behandling, som størstedelen  

 af det danske grundvand til drikkevandsbrug undergår.
Der er generelt ingen mikrobiologiske problemer med  

 naturligt mineralvand og kildevand.
Dette skyldes bl.a. at naturligt  

 mineralvand/kildevand Vand som er tilsat kuldioxid er generelt uden  

 mikrobiologiske problemer fordi CO2-indholdet resulterer i en  

 relativ lav pH-værdi.
Generelt afspejler kimtallet ved 21 oC det  

 normale og naturlige indhold af mikroorganismer indenfor de i  

 bekendtgørelsen fastlagte grænser.
Som hovedregel er kimtallet  

 ved 21 oC væsentligt højere end ved 37 oC.  

 Høje kimtal ved 37 oC er specielt et problem ved flasker og  

 beholdere med større volumina og lang omsætningstid, ligesom det  

 kan være et problem i vandkølere med åbne systemer med  

 stort reservoir.
4.1 Behandlingsformer m.v. for naturligt mineralvand og  

 kildevand (§ 4) Naturligt mineralvand og kildevand adskiller sig  

 som nævnt fra andet vand på flaske bl.a. ved, at det ikke  

 må undergå andre former for behandling end dem, der er  

 nævnt i bekendtgørelsens §4.
Naturligt mineralvand og kildevand må derfor  

 kun iltes, dekanteres og filtreres, og der må ændres på  

 indholdet af kulsyre.
Naturligt mineralvand og kildevand må ikke  

 undergå nogen former for desinficerende behandling, f.eks.  

 varmebehandling, tilsætning af kemiske desinfektionsmidler eller lign.  

 Naturligt mineralvand og kildevand må heller ikke tilsættes  

 aromastoffer som f.eks. citronaroma og samtidig kaldes naturligt mineralvand  

 eller kildevand.
Det må dog gerne fremgå af listen over  

 ingredienser i en ikke alkoholholdig læskedrik, at produktet er  

 fremstillet af naturligt mineralvand eller kildevand.
4.2 Grænseværdier for totalt kimtal i  

 naturligt mineralvand og kildevand ved udspringet og efter aftapning (§  

 5) Der er fastsat grænseværdier for indholdet af  

 mikroorganismer i naturligt mineralvand og kildevand ved udspringet og  

 ved aftapningstidspunktet, jf. § 5 og bekendtgørelsens bilag 1, afsnit  

 2, pkt. 1.3. Grænseværdierne efter aftapning er 100 kim pr. ml  

 ved 20-22 oC og 20 kim pr. ml ved 37 oC.
Analysen skal  

 gennemføres indenfor 12 timer efter aftapningen, og prøven skal  

 opbevares ved 4 ±  

  1 oC fra den udtages til analyse til undersøgelsen  

 påbegyndes.
 For analyse metoder for total-kimtal henvises til  

 Miljø- og Energiministeriets bekendtgørelse om kvalitetskrav  

 til miljømålinger udført af akkrediterede laboratorier,  

 certificerede personer m.v.: kimtal ved 21 oC og kimtal ved 37  

oC.
4.3 Grænseværdier for sygdomsfremkaldende  

 bakterier m.v. i naturligt mineralvand og kildevand ved aftapning og  

 markedsføring (§ 6) Naturligt mineralvand og kildevand må ikke  

 indeholde sygdomsfremkaldende bakterier.
Denne bestemmelse er gældende  

 både på tidspunktet for udvindingen af vandet samt ved  

 markedsføringen.
Naturligt mineralvand og kildevand må desuden  

 ikke indeholde parasitter.
E. coli og andre colibakterier, Streptococcus faecalis og  

 Pseudomonas aeroginosa må ikke kunne påvises i en prøve  

 på 250 ml, ligesom en prøve på 50 ml skal være fri  

 for sulfitreducerende anaerobe bakterier.
Disse grænseværdier er  

 gældende både ved udspringet og under  

 markedsføringsperioden.
 Følgende analysemetoder kan anbefales:
4.4 Mikroorganismer i naturligt mineralvand og  

 kildevand på markedsføringsstadiet (§ 7) Naturligt mineralvand og kildevand må kun indeholde  

 mikroorganismer, som stammer fra kilden.
Enhver form for kontamination med  

 fremmede mikroorganismer skal altså i videst muligt omfang  

 undgås; dette gælder også for kontamination fra  

 tappeanlæg, rørledninger, flasker, etc.
Derudover skal vandet  

 være fejlfrit i organoleptisk henseende, dvs. farve, smag og lugt.  

 Disse regler gælder både på aftapningstidspunktet samt  

 på markedsføringstidspunktet.
"Det normale indhold af mikroorganismer"  

 defineres nærmere i bekendtgørelsens bilag 1, afsnit 1 nr. 3 som  

 den stort set konstante bakterieflora, der er konstateret ved udspringet,  

 inden der er foretaget noget indgreb.
Denne bakterieflora skal kontrolleres  

 ved regelmæssige analyser med hensyn til den kvalitative og  

 kvantitative sammensætning.
Det kan være relevant på  

 markedsføringstidspunktet at foretage en kvantitativ og kvalitativ  

 vurdering af de aerobe kimtal ved 37 oC.
Vurderingen af dette kimtal skal  

 foretages jf. levnedsmiddellovens §12 og bekendtgørelsens § 7 og bilag  

 1 afsnit 1.
Grænseværdierne for total-kimtal er  

 gældende for analyser gennemført indtil 12 timer efter  

 aftapning, men ikke senere f.eks. på markedsføringstidspunktet,  

 jf. § 7. Årsagen til dette er, at naturligt mineralvand ikke er  

 sterilt.
De bakterier, der naturligt forekommer i naturligt mineralvand  

 på aftapningstidspunktet, jf. § 5, stk. 2, vil under opbevaringen kunne  

 opformeres.
Bakteriefloraen hidrører således fra vandets  

 naturlige flora.
Dette kan give anledning til en naturlig stigning i det  

 målte total-kimtal (eftervækst), uden der er tale om en  

 forurening.
Efter 1 - 3 ugers opbevaring kan der således ses stigninger  

 i total-kimtallet på 10.000 - 100.000 bakterier pr. ml eller  

 højere.
Kimtallet vil endvidere kunne variere og fluktuere som en  

 indikation på, at der foregår vækst af bakterier i flere  

 omgange.
4.5 Krav til lukkeanordninger for naturligt  

 mineralvand (§ 8) For at forhindre forurening af naturligt  

 mineralvand og forhindre forfalskning, skal beholderne til naturligt  

 mineralvand være forsynet med en sådan lukkeanordning, at  

 indholdet ikke kan forurenes eller udskiftes.
En almindelig kapsel vil  

 normalt kunne tilgodese denne bestemmelse.
Bestemmelsen i  

 bekendtgørelsen gælder ikke for kildevand, men samme forhold  

 findes reguleret i de generelle regler i levnedsmiddellovens §§ 12 og 23.
4.6 Krav til "vand på  

 flaske" For vand på flaske - som ikke er naturligt  

 mineralvand eller kildevand - skal tilsynsmyndighederne i hver enkelt sag  

 foretage en konkret sundhedsmæssig vurdering af vandets  

 overensstemmelse med levnedsmiddellovens § 12. Det er Veterinær- og  

 Fødevaredirektoratets generelle vurdering, at vand på flaske i  

 mikrobiologisk, fysisk og kemisk henseende bør kunne leve op til de  

 krav, som stilles til kildevand.
4.7 Vandkølere I forbindelse med naturligt mineralvand og kildevand  

 kræver kildevandskølere og andre drikkevandskølere og  

 vandautomater en særlig opmærksomhed.
Det åbne system i  

 visse vandkølere samt det relativt store reservoir og lange opholdstid  

 betyder, at der lettere kan ske en mikrobiologisk forurening af vandet end i  

 lukkede beholdere.
Man skal derfor være opmærksom på  

 mikrobiologiske forureninger i vandkølere.
Grænseværdierne  

 for mikroorganismer i henhold til § 5 er kun gældende ved aftapning fra  

 kilden til kildevandsbeholderen og ikke ved aftapning fra  

 kildevandsbeholderen på markedsføringsstadiet.  

 Grænseværdierne for mikroorganismer i vand aftappet fra  

 kildevandskølere skal derfor vurderes efter levnedsmiddellovens §  

 12. For så vidt angår vurderingen af 21 oC kimtal  

 henledes opmærksomheden på den førnævnte eventuelle  

 eftervækst.
Se også afsnit 7.4.
5. Betegnelse og mærkning af naturligt  

 mineralvand Mærkningen af naturligt mineralvand er  

 foruden bekendtgørelsen om naturligt mineralvand og kildevand  

 også omfattet af mærkningsbekendtgørelsen  

 (Bekendtgørelse nr. 165 om mærkning af levnedsmidler af 15.  

 marts 1991).
 Mærkningen af naturligt mineralvand skal  

 ifølge mærkningsbekendtgørelsens § 8, stk. 2  

 "være anført på dansk eller på andre sprog, der  

 kun ved uvæsentlige forskelle i stavning adskiller sig fra dansk".  

 Dette betyder som hovedregel, at naturligt mineralvand skal mærkes  

 på dansk, norsk eller svensk.
Der er i bekendtgørelsen for naturligt mineralvand  

 og kildevand fastsat regler for etikettens udformning og regler for  

 navngivningen af naturligt mineralvand.
Disse regler er fastsat med henblik  

 på at forebygge vildledning.
5.1 Mærkning af analytisk sammensætning for  

 naturligt mineralvand og kildevand (§ 9) Ved varebetegnelse forstås typen af levnedsmiddel.  

 Varebetegnelsen for naturligt mineralvand er "naturligt  

 mineralvand". Der skal altid mærkes med "naturligt  

 mineralvand" på flasken.
Dette skal suppleres med oplysninger om  

 kulsyre, jf. § 9, stk. 1 og bekendtgørelsens bilag 1, afsnit 3.
Naturligt mineralvand og kildevand skal, jf. § 9,  

 stk. 3, mærkes med angivelse af den analytiske sammensætning,  

 herunder de karakteristiske bestanddele.
Den kemiske sammensætning kan  

 angives som et gennemsnitligt indhold over en længere periode.
Dette  

 indhold skal være nogenlunde konstant.
Det bør undgås, at  

 angivelse af et stort antal betydende cifre giver et falsk indtryk af vandets  

 indhold.
Relevante bestanddele, som kan inkluderes i  

 mærkningen af naturligt mineralvand og kildevand, kan være  

 de i bekendtgørelsens bilag 3 omtalte bestanddele.
Dette er:
 Naturligt mineralvand og kildevand skal derudover  

 både mærkes med stedet, hvor kilden udnyttes, og kildens  

 navn.
 Mærkningen skal i øvrigt følge kravene  

 i levnedsmiddellovens § 28 om anprisninger, idet det er forbudt at  

 anføre angivelser, der er egnet til at vække eller udnytte  

 angstfølelser hos forbrugerne, og angivelser, der er egnet til at  

 rejse tvivl om forsvarligheden af at anvende andre lignende  

 levnedsmidler.
5.2 Handelsnavn m.v. for naturligt mineralvand og  

 kildevand (§ 10) Handelsnavnet er det navn, som naturligt mineralvand og  

 kildevand sælges under.
Kildens navn har altid fortrin frem for  

 handelsnavnet.
Handelsnavnet kan være det dominerende på  

 etiketten, hvis det indeholder et stednavn, landsby- eller lokalnavn, som  

 henviser til det aktuelle sted for kildens udnyttelse.
 For både naturligt mineralvand og kildevand  

 gælder, at én kilde må kun må give anledning til  

 ét handelsnavn.
5.3 Etikettens udformning (§  

 10) I § 10, stk. 2 stilles der for naturligt mineralvand og  

 kildevand krav til etikettens udformning.
Hvis der er anvendt et  

 handelsnavn, som ikke refererer til kilden eller stedet, hvor kilden  

 udnyttes, skal navnet på kilden være med bogstavtyper, som er  

 mindst halvanden gang så høje og brede som højden og  

 bredden af den største bogstavtype, der er anvendt til handelsnavnet.  

 Nedenstående "etikette" illustrerer dette  

 størrelsesforhold.
Navn på kilden eller stedet for  

 udvinding Handelsnavn 5.4 Anvendelse af betegnelsen  

 "mineralvand" (§ 11) Mærkningen af vand på flaske må ikke  

 bevirke, at vandet kan forveksles med naturligt mineralvand.
For at  

 hindre vildledning må betegnelsen "mineralvand", som af og  

 til benyttes til sodavand og lignende, kun benyttes til naturligt  

 mineralvand.
5.5 Anvendelsen af de forskellige angivelser for  

 "mineralholdig" (§ 12) Angivelserne i bekendtgørelsens bilag 3 f.eks.  

 "Meget mineralholdigt", "Hydrogencarbonatholdigt",  

 "Egnet til natriumfattig kost" er tilladt på naturligt  

 mineralvand, som opfylder de kriterier, der er nævnt i bilaget.
Det  

 er dog en forudsætning, at anprisningen er korrekt og at den  

 fornødne dokumentation herfor foreligger.
6. Krav til kildevand (§ 13) Som det fremgår af bekendtgørelsens § 13, er  

kildevand omfattet af visse af kravene til naturligt mineralvand.
I  

 dette kapitel er - uanset at bestemmelserne tidligere er nævnt - samlet  

 de bestemmelser i bekendtgørelsen, som gælder for kildevand.  

 Kravene er følgende:
Der skal her gøres opmærksom på, at  

 direktivet for naturligt mineralvand henviser til direktivet for drikkevand  

 mht. kildevand.
For at sikre ens krav til kildevand i hele EU er det  

 direktivet for drikkevand og ikke den danske bekendtgørelse, som er  

 gældende for de kemiske parametre for kildevand.
 7. Tilsyn og kontrol m.m.
 Reglerne for tilsyn og kontrol er beskrevet i  

 bekendtgørelsens kapitel § 14-16.
Naturligt mineralvand skal som nævnt  

 være separat godkendt efter reglerne i bekendtgørelsen.  

 Virksomheder, som behandler naturligt mineralvand, kildevand eller andet vand  

 på flaske skal dog også være autoriserede, godkendt eller  

 registreret og gennemføre egenkontrol i henhold til de gældende  

 regler herfor.
En virksomhed skal autoriseres når der foretages en  

 eller anden form for tilvirkning, som medfører en ændring af  

 produktet, jf. levnedsmiddellovens § 31. Denne tilvirkning kan for eksempel  

 være tilsætning af kulsyre, filtrering, iltning eller lignende.  

 Det betyder, at virksomheden skal autoriseres, hvis vandet ændres inden  

 aftapning, idet aftapning ikke er en tilvirkning.
De virksomheder som kun  

 aftapper vandet skal godkendes lokalt.
Udvinding af grundvand forudsætter desuden altid en  

 tilladelse fra Miljøstyrelsen jf.
Lov om vandforsyning m.v. nr. 337 af  

 4. juli 1985 § 18.
 7.1 Prøvetagningsfrekvens  

 m.v.
Kilder, der udnyttes til produktion af naturligt  

 mineralvand og kildevand, skal kontrolleres med mellemrum.
De  

 regelmæssige analyser skal både sikre vandets renhed og  

 kontrollere, at det naturlige mineralvands sammensætning og  

 øvrige væsentlige karakteristika er konstante indenfor naturlige  

 udsving, jf. bekendtgørelsens bilag 1, afsnit 1 nr. 3. Derudover skal  

 den naturlige bakterieflora kontrolleres ved regelmæssige analyser med  

 hensyn til den kvalitative og kvantitative sammensætning, jf. § 5 samt  

 bekendtgørelsens bilag 1, afsnit 1 nr. 3 (se afsnit 4.2 samt bilag  

 1).
 Egenkontrolprogrammet, som det fastsættes i henhold  

 til hygiejnebekendtgørelsens kapitel 13, bør for naturligt  

 mineralvand indeholde retningslinier for hyppigheden af analyser af vandet  

 samt for analysernes omfang.
7.2 Analyseparametre For naturligt mineralvand er der ikke fastsat  

 grænseværdier for kemiske parametre.
Den sundhedsmæssige  

 vurdering af kemiske stoffer i naturligt mineralvand foretages i henhold til  

 Levnedsmiddellovens § 12 og under hensyntagen til kravet om naturlig  

 renhed.
Hvilke stoffer, der skal analyseres for ved godkendelse af  

 naturligt mineralvand samt ved den løbende kontrol, vurderes konkret  

 af tilsynsmyndigheden.
Man kan dog støtte sig til de parametre, som er  

 nævnt i det seneste udkast til Codex standard for naturligt  

 mineralvand.
Disse parametre er:
Antimon Arsen Barium Borat Cadmium Chrom Kobber Cyanid Fluorid Bly Mangan Kviksølv Nikkel Nitrat Nitrit Selen Overfladeaktive stoffer Pesticider og PCBer Mineralsk olie Polycykliske aromatiske hydrocarboner 7.3 Kontrolmyndigheder for naturligt mineralvand,  

 kildevand og vand på flaske Naturligt mineralvand og kildevand kan stamme fra  

 forskellige typer af kilder: Private boringer, en vandværksboring eller  

 en boring, som på andre måder er kontrolleret i henhold til  

 Miljø- og Energiministeriets regler herfor.
Hvis boringen er i forbindelse med en  

 drikkevandsforsyning, vil vandet være underlagt den almindelige kontrol  

 for vandforsyningsanlæg jf. reglerne herfor.
Man skal dog være  

 opmærksom på, at hvis naturligt mineralvand eller kildevand  

 kommer fra en kommunal vandforsyning, skal en eventuel vandbehandling  

 også vurderes i forhold til bekendtgørelsens regler om  

 behandling af vand jf. bl.a. § 4 (se afsnit 4.1).
Vand på flaske vil ofte stamme fra en  

 kommunal vandforsyning, hvorfor dette vand vil være underlagt den  

 sædvanlige kontrol med drikkevand.
Ved tilledningen af vandet fra  

 vandforsyningen til virksomheden skal vandet have drikkevandskvalitet.
7.4 Vandkølere Som nævnt under afsnit 4 kan vandkølere  

 udgøre et særligt problem, og opmærksomheden skal i denne  

 forbindelse særligt henledes på, at:
8. Klage og dispensation Reglerne for klage og dispensation fremgår af §§ 14,  

 15 og 16.
9. Straffe- og  

 ikrafttrædelsesbestemmelser Reglerne for straffe- og ikrafttrædelsesbestemmelser  

 fremgår af §§ 19 og 20.
10. Henvisninger Danske regler:
Bekendtgørelse om kvalitetskrav til  

 miljømålinger udført af akkrediterede laboratorier,  

 certificerede personer m.v.
Miljø- og Energiministeriets  

 bekendtgørelse nr. 637 af 30. juni 1997.
Drikkevandsbekendtgørelsen.
Bekendtgørelse  

 om vandkvalitet og tilsyn med vandforsyningsanlæg nr. 515 af 29. august  

 1988.
Hygiejnebekendtgørelsen.
Bekendtgørelse om  

 levnedsmiddelhygiejne og egenkontrol m.v.
Bekendtgørelse nr. 1000 af  

 27. november 1996.
Levnedsmiddelloven.
Lov om levnedsmidler m.m.
Lov nr. 310  

 af 6. juni 1973.
 Mærkningsbekendtgørelsen.  

 Bekendtgørelse om mærkning af levnedsmidler.  

 Bekendtgørelse nr. 165 af 15. marts 1991.
Vandforsyningsloven.
Lov om vandforsyning m.v. nr. 337 af  

 4. juli 1985 § 18.
 EU-direktiver:
Drikkevandsdirektivet.
Rådets direktiv af 15. juli  

 1980 om kvaliteten af drikkevand (80/778/EØF).
 Europaparlamentets og Rådets direktiv 96/70/EF af  

 28. oktober 1996 om ændring af Rådets direktiv 80/777/EØF  

 om indbyrdes tilnærmelse af medlemsstaternes lovgivning om udvinding og  

 markedsføring af naturligt mineralvand.
 Rådets direktiv 80/777/EØF af 15. juli 1980  

 om indbyrdes tilnærmelse af medlemsstaternes lovgivning om udvinding og  

 markedsføring af naturligt mineralvand.
 Faglig litteratur:
B.W.C.A.: The bottled Water Cooler Association.
The  

 microbiological examination of bottled water dispensed form water coolers.  

 September 1996.
International Bottled Water Association: Microbiology: A  

 world of different approaches.
Proceedings of the symposium October 3, 1992,  

 Cincinnati, Ohio.
 Jeppesen, C: Mikrobiologiske problemer i  

 kildevandskølere, Alimenta 19/2/marts 1996.
Senior, D.
A.
G. og Ashurst, P.
R. (1998). Technology of  

 bottled water.
Sheffield Academic Press, Sheffield, England.
Veterinær- og Fødevaredirektoratet, den 1.  

 juli 1998 Dorthe Licht /.
