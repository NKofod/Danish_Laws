Fremsat den 21. oktober 1998 af  

 Henriette Kjær (KF), Ester Larsen (V),  

 Birthe Skaarup (DF), Yvonne Herløv Andersen (  

 CD) og Tom Behnke (FP) Forslag til folketingsbeslutning om indførelse af forsøgsbestemmelser i lov om  

 hjemmesygeplejerskeordninger Folketinget opfordrer regeringen til at fremsætte  

 lovforslag, som giver hjemmel til:
 -	At sundhedsministeren efter indstilling fra kommunalbestyrelsen kan  

 tillade, at kommunalbestyrelsen i en forsøgsperiode yder vederlagsfri  

 hjemmesygepleje af privatansatte sygeplejersker efter bestemmelsen i lov om  

 hjemmesygeplejerskeordninger.
-	At fastsætte regler om omfang af og krav til retningslinjer for  

 hjemmesygeplejeordningens tilrettelæggelse og udførelse i privat  

 regi.
Reglerne fastsættes af sundhedsministeren under den  

 forudsætning, at kommunalbestyrelsen fortsat skal have det overordnede  

 ansvar for og kontrol med, at borgerne får den offentlige service, de  

 har krav på.
Bemærkninger til forslaget Forslaget er en uændret genfremsættelse af  

 beslutningsforslag nr.
B 19 fra folketingsåret 1996-97. Se  

 Folketingstidende 1996-97, Folketingets forhandlinger side 698 og 6860,  

 tillæg A side 1127 og 1129 og tillæg B side 749.
Udviklingen på social- og sundhedsområdet  

 tilskynder til, at kommunalbestyrelserne til stadighed får mulighed for  

 at udvikle nye veje til at forbedre kvaliteten og effektiviteten af  

 serviceydelser.
Endvidere er det væsentligt, at man forsøger at  

 udnytte de muligheder, der ligger i samspillet mellem den private og  

 offentlige sektor i overensstemmelse med regeringens politik om samlede  

 erhvervsfremmeinitiativer.
Allerede i Socialforskningsinstituttets rapport fra 1996  

 »Marked som styringsredskab   nogle erfaringer fra hollandsk og svensk  

 ældreservice« fremføres det hensigtsmæssige i at bruge  

 privat deltagelse til at fremme fleksibilitet og effektivitet.
Privat  

 deltagelse på det sociale område er en måde at skabe  

 alternativer til det nuværende offentlige monopol på, hvad  

 angår udførelsen af sociale funktioner.
Beslutningsforslagets formål er at tilvejebringe  

 mulighed for, at kommunalbestyrelsen forsøgsvis kan overdrage  

 udførelsen af den vederlagsfrie hjemmesygepleje til privatansatte  

 sygeplejersker.
Det overlades til sundhedsministeren at fastlægge,  

 hvordan dette bedst og mest hensigtsmæssigt kan gøres,  

 således at alle parter tilgodeses   herunder de medarbejdere, som vil  

 kunne blive berørt, samt de personer, der vil kunne modtage  

 ydelsen.
Forslagsstillerne finder, at det er ønskeligt, at  

 der med udgangspunkt i en lovændring kan iværksættes  

 forsøg med privat varetagelse af hjemmesygeplejen.
Det er vigtigt for  

 den fremtidige udvikling af den offentlige sektor, at man på grundlag  

 af forsøg får opbygget en betydelig erfaringsbase.
Af rapporter  

 fra Socialforskningsinstituttet og projekt »Offentlig Sektor   Vilkår  

 og Fremtid«, som har analyseret de svenske erfaringer med privat varetagelse  

 af opgaver inden for ældreplejen, fremgår det, hvor vigtigt det  

 er for den videre proces at få indhentet en række erfaringer  

 specielt med hensyn til udarbejdelse af udbuds- og kontraktmateriale.
Beslutningsforslaget lægger således op til, at  

 der skabes hjemmel til, at kommunalbestyrelsen forsøgsvis   efter en  

 udbudsrunde   kan overdrage nærmere specificerede opgaver til en privat  

 entreprenør, der herefter i en årrække får ansvaret  

 for at udføre disse.
I den periode vil det være muligt for  

 kommunen løbende at vurdere effekten bl.a. gennem bruger- og  

 medarbejderundersøgelser med henblik på at foretage en samlet  

 vurdering efter forsøgsperiodens ophør.
Beslutningsforslaget har til formål på  

 forsøgsbasis at ligestille varetagelsen af hjemmesygeplejeopgaver med  

 hjemmehjælpsopgaver, tilbudt med hjemmel i lov om social service.  

 Også før vedtagelsen af lov om social service kunne private  

 virksomheder varetage omsorgsopgaver for borgere i eget hjem, men lov om  

 social service giver den yderligere mulighed for borgerne, at de selv kan  

 vælge personen, der skal udføre den praktiske hjælp.
I de  

 kommuner, hvor man allerede har privat medproduktion på  

 hjemmehjælpsområdet, løser det en række praktiske  

 problemer og ikke mindst problemer med integration og udføreransvar.  

 Hjemmesygeplejeopgaver er i dag de eneste opgaver, der ikke kan  

 udføres i privat regi på trods af, at valgmulighederne for  

 såvel kommune som borgere bliver flere og flere.
Sygepleje og  

 lægelig behandling i øvrigt foretages således i dag i  

 privat regi uden problemer.
Erfaringer fra Helsingborg Kommune (Mads Mikkelsens  

 rapport om udlicitering under projekt »Offentlig Sektor   Vilkår og  

 Fremtid«) viser, at man fra politisk og administrativt hold har opnået  

 bedre budgetstyring, der primært kan tilskrives fremkomsten af  

 konkurrence.
Derudover har kommunalpolitikerne fået langt større  

 føling med, hvad det egentlig er for et produkt, de leverer til de  

 ældre.
Den kommunale service er blevet langt mere synlig og derfor  

 også lettere at ændre.
Helsingborg Kommune fik øget  

 effektivitet og besparelser som følge af konkurrencen.  

 Undersøgelserne fra blandt andet Helsingborg Kommune har vist, at de  

 ældre gennemgående var tilfredse med såvel den offentlige  

 som den private pleje.
Undersøgelser viste dog, at de ældre var  

 glade for, at der var mindre gennemtræk af personale i den private del  

 af hjemmesygeplejen end i den kommunale.
Dette er særdeles interessant,  

 fordi der ofte i dagspressen høres klager over, at personalet hele  

 tiden udskiftes i danske kommuner.
Den føromtalte effektivitetsforbedring  

 forudsætter imidlertid blandt andet, at der eksisterer potentielle  

 tilbudsgivere.
I Danmark fremhæves ofte, at mangelen på private  

 leverandører af velfærdsydelser er en væsentlig hindring  

 for, at kommuner og amter kan bringe opgaver inden for det sociale  

 område i udbud.
I Sverige er en sådan velfærdsmodel vokset  

 frem med eksplosiv kraft i de senere år i takt med, at svenske kommuner  

 er begyndt at eksperimentere med privat varetagelse af opgaver specielt inden  

 for ældreplejen, og der er intet, der taler imod, at det samme vil  

 kunne ske i Danmark.
Der findes danske virksomheder, der er parate til at  

 udføre opgaven.
Forslagsstillerne ønsker at understrege, at privat  

 medproduktion ikke medfører, at kommunalbestyrelsen kan fralægge  

 sig det politiske ansvar   tværtimod.
Kommunalbestyrelsen skal fortsat  

 have det overordnede ansvar for og kontrol med, at borgerne får den  

 offentlige service, de har krav på.
Skriftlig fremsættelse Henriette Kjær (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af forsøgsbestemmelser i lov om hjemmesygeplejerskeordninger.
(Beslutningsforslag nr.
B 20).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
