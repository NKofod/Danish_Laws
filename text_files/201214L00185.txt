Betænkning afgivet af Retsudvalget den 15. november 2012 Betænkning over Forslag til lov om ændring af færdselsloven (Forsøgsordning vedrørende kommuners håndhævelse af bestemmelser om cykelparkering) [af justitsministeren (Morten Bødskov)]:
1. Udvalgsarbejdet Lovforslaget blev fremsat den 3. oktober 2012 og var til 1. behandling den 9. oktober 2012. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 20. august 2012 dette udkast til udvalget, jf.
REU alm. del  bilag 515 (2011-12). Den 1. oktober 2012 sendte justitsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Forsikring & Pension.
 Justitsministeren har over for udvalget kommenteret den skriftlige henvendelse.
Spørgsmål Udvalget har stillet 8 spørgsmål til justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af LA) indstiller lovforslaget til vedtagelse uændret.
 Et mindretal i udvalget (LA) indstiller lovforslaget til forkastelse ved 3. behandling.
Venstres medlemmer af udvalget er overordnet tilfredse med lovforslaget.
Venstre mener, at forslaget giver kommunerne en god mulighed for at tage hånd om problemet med cykler, der er parkeret uhensigtsmæssigt, og som er til gene for ældre, handicappede og andre gangbesværede.
Venstre finder samtidig, at lovforslaget bevirker, at kommunen kan sikre adgang til nødveje og -udgange.
Venstre havde helst set, at afstanden for flytningen af cykler blev udvidet fra 100 m til 200 m, og hvor særligt tungtvejende grunde taler herfor, fra 300 m til 500 m.
Venstre er af den opfattelse, at en sådan udvidelse vil kunne skabe den fleksibilitet, der kan være nødvendig, særlig i tæt bebyggede områder.
Enhedslistens medlemmer af udvalget mener, at der ingen tvivl er om, at der er brug for at få ryddet op i de tilfældigt parkerede cykler, som kan være til gene for gående ved stationer, skoler, butikker m.v.
Noget kønt syn er det heller ikke.
 Med den kommende Cityringmetro, hvor der anlægges over 20 nye stationer samt et antal evakueringsskakter, vil der ske en forøgelse af lokaliteter, hvor parkerede cykler i tilfælde af evakuering kan give anledning til sikkerhedsmæssige problemer.
Enhedslisten hilser derfor forslaget velkommen, men det betyder ikke, at Enhedslisten ubetinget bifalder forslagets anbefalinger, der mest af alt er lappeløsninger.
Det bærer præg af at være et skrivebordsarbejde uden megen forståelse for de vilkår, der bydes det stigende antal cyklister.
Problemets kerne er, at der i betydelig grad mangler cykelparkeringspladser.
Her er Danmark langt bagud i forhold til f.eks.
Holland, Schweiz og Tyskland, hvor der ofte laves fremragende løsninger i et samarbejde mellem stat, kommune/region og trafikoperatører.
 Trafikstyrelsen erkender da også i en rapport fra 2009, at der ikke findes tilstrækkeligt med velbeliggende og lettilgængelige cykel-p-pladser ved stationer, butikker, skoler m.v.
I stedet for at man imødekom behovet for flere cykelparkeringspladser ved f.eks. landets største station, Nørreport, og anlagde den planlagte cykelkælder under Æggetorvet med plads til 1.500 cykler, så blev den fjernet fra Nørreportprojektet for at spare 70 mio. kr.
Det løser jo ikke problemet med de mange sjusket parkerede cykler, så mon ikke cyklisterne vil fortsætte med at parkere tættest muligt på Nørreport, dvs. på det torv, der skal anlægges ind mod Middelalderbyen.
Det bliver fast arbejde for et kommunalt »korps« af cykelflyttere.
Forslaget reducerer antallet af de p-pladser, der er til rådighed for cyklisterne.
For Enhedslisten tror ikke, det vil  være muligt at finde ledige arealer inden for en afstand af 100-300 m.
Det tror København og Frederiksberg Kommuner heller ikke og foreslår derfor grænsen hævet til 400-500 m, men heller ikke det vil under alle forhold være nok.
Og det er ikke kun i hovedstaden, det kniber med at finde alternative cykel-p-pladser.
Også i mange provinsbyer vil situationen være den samme: håbløs.
For antallet af cykler vokser, og så nytter det jo ikke noget, at komme med et forslag, der reducerer antallet af cykel p-pladser.
Ude af øje, ude af sind hjælper ikke.
Det gør kun klog planlægning, hvor dem, der kender cyklisternes forhold bedst, f.eks.
Cyklistforbundet, deltager i planlægningen på lige fod med kommunen og politiet.
Forskelsbehandlingen i forhold til biler er til at få øje på.
Også antallet af biler stiger, men her nedlægges ikke p-pladser.
Tværtimod går man den modsatte vej og udvider antallet af p-pladser landet over, alene i København med ca. 30.000 nye p-pladser.
 Sluttelig er Enhedslisten af den opfattelse, at emnet ikke er større, end at det, når der er tilvejebragt et regelsæt, der udstikker ensartede retningslinjer for, hvordan emnet skal håndteres, bør overlades til kommunerne selv at forvalte opgaven.
 Enhedslisten støtter forslaget  halvhjertet på grund af de her nævnte udfordringer, som lovforslaget ikke løser.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jacob Bjerregaard (S) Julie Skovsby (S) Mogens Jensen (S) Mette Reissmann (S) Ole Hækkerup (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Jonas Dahl (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 11 Bilagsnr.
