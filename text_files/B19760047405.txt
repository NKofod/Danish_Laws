 I medfør af § 8a, stk. 3, i lov om værnepligtiges anvendelse til civilt  

 arbejde, jfr. lovbekendtgørelse nr. 473 af 20. september 1976 fastsættes:
 ANVENDELSESOMRÅDE.
 § 1.  Disciplinarmidler kan kun anvendes når en  

 strafbar handling er begået.
 § 2.  Disciplinarmidler skal anvendes i stedet for  

 mindre straffe, medmindre omstændighederne taler imod det.
 DISCIPLINARMIDLERNE.
 § 3.  Ved fastsættelse af et disciplinarmiddel skal  

 det påses, at diciplinarmidlet sættes i et passende forhold til forseelsens  

 grovhed under hensyntagen til eventuelle formildende eller skærpende  

 omstændigheder og den skyldiges tidligere forhold.
 § 4.  Som disciplinarmidler kan anvendes:
Tilrettevisning er en mundtlig eller skriftlig tilkendegivelse af, at der  

 er begået en forseelse.
Tilrettevisning bør normalt anvendes ved mindre  

 alvorlige førstegangsforseelser.
Dette disciplinarmiddel kan navnlig i tilfælde, hvor en civil værnepligtig  

 ved ulovligt fravær eller på anden måde har unddraget sig det arbejde, der  

 påhviler ham, eller har udvist forsømmelighed med hensyn til dets udførelse.  

 Arbejde i en del af fritiden kan pålægges enten i et bestemt tidsrum eller i  

 form af en bestemt opgaves udførelse.
På almindelige arbejdsdage må pålæg af  

 arbejde i en del af fritiden ikke medføre tjeneste mere end 2 timer ud over  

 den normale arbejdstid.
Arbejde i en del af fritiden på lørdage må ikke have  

 en varighed af mere end 4 timer.
Disciplinarmidlet kan ikke bringes til  

 udførelse på folkekirkens helligdage eller på søndage.
 Tidspunkt for og den længste varighed pr. dag af disciplinarmidlet  

 fastsættes ved ikendelsen.
Dette disciplinarmiddel består i inddragelse af eller indskrænkning i  

 særlige lempelser i den normale arbejdstid eller i tidligere meddelt orlov,  

 bortset fra sygeorlov og ferieorlov.
Fratagelse af friheder vil kunne omfatte  

 nærmere angivne dage inden for en 14 dages periode.
Fratagelse bør navnlig ske i tilfælde, hvor det skønnes egnet til at  

 modvirke uberettiget opnåede fordele.
Anvendes disciplinarmidlet sammen med  

 arbejde i en del af fritiden, vil sanktionen især kunne tage sigte på at  

 udbedre en forvoldt skade.
 Disciplinarmidlet indebærer en flytning til andet arbejde og/eller andet  

 tjenestested.
Flytning fra udstationering til lejrtjeneste eller fra een lejr til en  

 anden som disciplinarmiddel kan kun iværksættes efter bemyndigelse fra 1.  

 udskrivningskreds - styrelsen for civil værnepligt.
Inden der tages stilling  

 til, om dette disciplinarmiddel bør bringes i anvendelse, skal der - når  

 forholdene taler for det - indhentes en udtalelse fra en ved civil værnepligt  

 ansat læge og/eller socialrådgiver.
 Dette disciplinarmiddel kan ikke anvendes under det indledende  

 skoleophold.
 § 5.  Den, der er blevet pålagt et disciplinarmiddel,  

 kan forlange udståelsen udsat i indtil 2 x 24 timer efter meddelelsen om  

 disciplinarmidlet.
 § 6.  Hvor ikke andet følger af gældende bestemmelser  

 eller omstændighederne i øvrigt, kan de enkelte disciplinarmidler anvendes  

 samtidigt.
 § 7.  Medfører anvendelse af disciplinarmidler indgreb  

 i adgangen til at forlade tjenestestedet efter den daglige tjenestes ophør,  

 må det ikke ske for længere perioder end 3 dage ad gangen med mindst een dags  

 mellemrum mellem perioderne.
 Stk. 2.  Det skal udtrykkeligt angives i hvilket omfang  

 et disciplinarmiddel skal medføre indgreb i lørdag-søndagsfrihed og/eller i  

 frihed på folkekirkens helligdage.
Stk. 3.  Anvendelse af disciplinarmidler, der medfører  

 indgreb i adgangen til at forlade tjenestestedet, herunder samtidig  

 anvendelse af flere sådanne disciplinarmidler, må ikke udstrækkes ud over 14  

 dage fra iværksættelsestidspunktet.
Der bør normalt efter udståelsen være  

 mindst een dag med udgangsfrihed inden iværksættelse at nyt  

 disciplinarmiddel, der medfører sådant indgreb.
Stk. 4.  Den, der har påbegyndt udståelsen af et  

 disciplinarmiddel, kan i særlige tilfælde af vedkommende chef få tilladelse  

 til at udståelsen udsættes, således at denne fortsætter efter udløbet af den  

 periode, for hvilken udsættelse er givet.
En sådan tilladelse skal altid  

 gives i forbindelse med ferielov eller julehelligdage.
 IKRAFTTRÆDEN.
 § 8.  Bekendtgørelsen træder i kraft den 15. oktober  

 1976, og har virkning for disciplinarmidler ikendt efter dette tidspunkt.
 Stk. 2.  Samtidig ophæves reglement af 18. juli 1949 for  

 disciplinærstraffe over for værnepligtige, der er indkaldt til civilt  

 arbejde.
 INDENRIGSMINISTERIET, DEN 20. DECEMBER  

 1976.
 EGON JENSEN.
 /Louis Heegaard.
