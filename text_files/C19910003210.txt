(Til kirkegårdsbestyrelserne) I Henhold til § 12 i Kirkeministeriets bekendtgørelse nr. 593 af 1.  

 december 1975 om begravelse og ligbrænding kan jordfæstelse af aske ske uden  

 brug af urne.
 Om den således hjemlede fremgangsmåde ved jordfæstelse af aske skal  

 Kirkeministeriet på given foranledning henlede opmærksomheden på følgende.
Jordfæstelse af aske uden brug af den urne, hvori asken er anbragt efter  

 brændingen, må kun finde sted, hvis afdødes pårørende eller den, der forestår  

 begravelsen på deres vegne, er indforstået hermed.
Om fornødent må  

 kirkegårdsbestyrelsen sikre sig dette ved at spørge de pårørende eller den  

 pågældende.
 Det samme gælder, såfremt asken overhældes i en anden urne, f.eks. en  

 papurne, inden nedsættelse sker.
 Når en urne, der er bekostet af de pårørende, ikke benyttes ved  

 jordfæstelsen, skal den straks derefter destrueres, medmindre de pårørende  

 ønsker den udleveret.
