 I medfør af § 2, stk. 5, § 3, § 4, § 6, § 11, stk. 2, og § 28 i lov om  

 skibes sikkerhed m.v., jf. lovbekendtgørelse nr. 400 af 18. juni 1993, og  

 efter bemyndigelse i bekendtgørelse nr. 570 af 26. september 1988 fastsættes:
Definitioner og anvendelse § 1.  I denne forskrift forstås ved:
 § 2.  Forskriften finder med undtagelse af §§ 13-16  

 anvendelse på alle ro-ro passagerskibe med en bruttotonnage på 20 eller  

 derover.
 Stk. 2.  Ro-ro passagerskibe med ro-ro lastrum, der er  

 åbne i begge ender og med en bruttotonnage på 20 eller derover, er fritaget  

 for at opfylde § 11.
 Stk. 3.  Forskriften finder med undtagelse af §§ 8-12  

 anvendelse på ro-ro lastskibe med en bruttotonnage på 20 eller derover.
 Generelt vedrørende lukning af porte,  

 karmhøjder m.v.
§ 3.  Der skal være fastlagt en procedure for enhver  

 åbning og lukning af portene.
Proceduren skal være opslået på kommandobroen i  

 nærheden af indikatorsystemet for lukning af portene, samt ved  

 betjeningsstederne for portene.
 § 4.  Såfremt der ikke fra betjeningsstedet er fuldt  

 overblik over porten, skal der ved denne være placeret en person, der kan  

 afbryde en igangværende åbning eller lukning.
§ 5.  Såfremt der under skibets drift eller ved  

 kontrol ombord konstateres fejl eller funktionssvigt, skal dette indføres i  

 skibets tilsynsbog og i skibets dagbog.
Endvidere skal indføres tidspunktet  

 for udbedring af de konstaterede fejl og mangler.
 § 6.  Ved alle nedgange fra vogndæk der ligger  

 umiddelbart over sommerlastevandlinien til rum under vogndækket skal der være  

 en karmhøjde på mindst 380 mm.
 § 7.  Beslag og anordninger til sikring og skalkning  

 af porte skal mærkes med en eller flere farver, der står i kontrast til  

 omgivelserne.
Lukning af porte og alarmer på ro-ro  

 passagerskibe og åbne ro-ro § 8.  De indikatorer, der i henhold til gældende  

 bestemmelser skal være placeret på kommandobroen for visning af om portene er  

 helt lukkede og sikrede med de krævede låse- og skalkeanordninger, skal  

 suppleres med akustiske alarmer på kommandobroen.
Stk. 2.  De akustiske alarmer skal afgive alarm såfremt  

 portene ikke er lukkede og sikrede eller åbner sig, medens skibet er  

 undervejs.
Alarmen kan indrettes med en omskifterfunktion for »I  

 havn/til søs funktion« forbundet til en godkendt forbindelse til  

 fremdrivningssystemet, f.eks. tachometeret på skrueakslen.
Den akustiske  

 alarm skal aktiveres såfremt blot een »limit switch« angiver åben  

 position medens omskifterfunktionen er på »til søs« funktionen.
Stk. 3.  Indikatorerne skal vise om porten er i  

 åben/lukket position samt om alle låse, sikringer og skalkeanordninger er i  

 åben eller låst position.
Der skal placeres føler på hver enkelt lås og  

 skalkebeslag, men indikeringen kan ske på fælles indikatorlampe og alarm.  

 Systemet skal sikres mod fejlvisning, skal have en lampe afprøvningsfunktion  

 og skal indrettes således at åbne-lukke-sikring af porten sker i en bestemt  

 fastlagt rækkefølge.
 Stk. 4.  På åbne ro-ro passagerskibe med manuelle låse  

 og skalkeanordninger skal indikatorerne og alarmer omfatte portene position  

 samt de væsentligste sikringer til fastlåsning af portene, dog altid mindst  

 på to sikringer.
 § 9.  Alle betjeningspaneler og manøvrehåndtag skal  

 være sikrede således, at kun autoriseret personale kan betjene portene.
 Stk. 2.  Sikringen kan f.eks. bestå i, at betjeningen  

 for portene er placeret i et aflåseligt rum, en aflåselig kasse, eller der  

 kan være lås på hver enkelt betjeningsfunktion.
 § 10.  Indvendige vejrtætte ramper, der udgør en del  

 af kollisionsskoddets forlængelse over skoddækket, og alternativ lukning i  

 forhold til bovporte skal forsynes med et ekstra mekanisk sikringssystem, der  

 kan holde rampen lukket og vejrtæt ved svigt i det primære låse- og  

 skalkesystem.
 § 11.  Overvågningssystemer i henhold til de gældende  

 bestemmelser for overvågningssystemer for vandindtrængning på vogndæk skal  

 suppleres med en akustisk alarm på kommandobroen.
 Stk. 2.  Systemet for overvågning af vandindtrængning på  

 vogndæk skal være baseret på vandstands niveau-alarmer placeret på  

 vogndækket.
 Stk. 3.  Alarmen på broen skal indikere enhver  

 indtrængning af vand, der kan føre til større vandfyldning på vogndækket,  

 samt indikere positionen af, hvor der står vand på dækket.
 Stk. 4.  Ved installering af vandstands niveau-alarmer  

 på vogndæk skal der installeres mindst en imellem bovport og inderrampe, samt  

 et tilstrækkeligt antal på vogndækket ud for de punkter, hvor der vil stå  

 vand ved alle forekommende trim og krængninger.
Periodisk kontrol § 12.  Der skal som en del af det almindelige  

 vedligeholdelsesprogram om bord ske en regelmæssig månedlig systematisk  

 kontrol af porte herunder portenes hængsler, tætninger, låse, skalke- og  

 hydrauliksystemer samt indikerings- og alarmsystemer.
 Stk. 2.  Kontrollen skal inkludere en visuel kontrol af  

 svejsninger og materialer i forbindelse med hængsler, låse og  

 skalkeanordninger, alternative lukkeanordninger samt understøtninger m.v. i  

 forbindelse hermed.
 Stk. 3.  Kontrollen skal omfatte en fuktionsprøve af  

 portenes manøvre-, lukke- og låsesystemer samt overvågningssystemer,  

 indikatorer og alarmer som anført i § 4 og § 7.
 Stk. 4.  Resultatet af kontrollen skal indføres i  

 skibets tilsynsbog.
Særlige krav for ro-ro lastskibe som ikke  

 er omfattet af reglerne § 13.  Skibets fører skal sørge for, at et effektivt  

 overvågnings og rapporteringssystem vedrørende lukning og åbning af porte,  

 som defineret i § 1, bliver udført.
 § 14.  Såfremt nogen af portene er tilgængelige under  

 sejladsen, skal de installeres med en anordning der forhindrer åbning uden  

 tilladelse.
 § 15.  Kommandobroen skal være forsynet med  

 indikatorer for alle porte i skibssiden, luger og andre lukkeanordninger, som  

 hvis de blev efterladt åbne eller ikke tilstrækkeligt sikrede kunne føre til  

 store vandfyldninger af ro-ro lastrum.
 Stk. 2.  Indikatorsystemet skal konstrueres efter  

 fejlsikringsprincippet og skal vise, om porten er helt lukket og sikret.  

 Indikatorsystemets strømforsyning skal være uafhængigt af strømforsyningen  

 for åbning/lukning og sikring af portene.
 § 16.  Porte, som defineret i § 1, skal være lukkede  

 og sikrede, før skibet påbegynder en rejse, og skal forblive lukkede og  

 sikrede, indtil skibet ankommer til næste anløbsplads.
Stk. 2.  Såfremt en port ikke kan åbnes eller lukkes,  

 medens skibet befinder sig ved anløbspladsen, kan en sådan port tillades at  

 blive åbnet eller holdt åben, medens skibet nærmer sig henholdsvis fjerner  

 sig fra anløbspladsen.
Porten må dog kun åbnes så meget, som det er  

 nødvendigt for den øjeblikkelige betjening.
Den inderste bovport skal under  

 alle omstændigheder holdes lukket.
 Stk. 3.  Uanset bestemmelserne i stk. 1 kan  

 Søfartsstyrelsen give tilladelse til, at bestemte porte må åbnes, hvis  

 skibets fører skønner, at det er nødvendigt for skibets drift eller for ind-  

 og udskibning under forudsætning af, at skibets sikker ikke forringes.
 Stk. 4.  Porte, som anført i stk. 3, skal udstyres med  

 en anordning, som forhindrer uautoriseret åbning.
Dispensation, straffebestemmelse og  

 ikrafttræden § 17.  Søfartsstyrelsen kan i særlige tilfælde helt  

 eller delvis dispensere fra opfyldelsen af kravene i denne forskrift, når  

 særlige forhold ved skibets konstruktion, de benyttede færgelejer, sejlads i  

 særlige beskyttede farvande, overfartens længde, eller portenes særlige  

 konstruktion gør dette rimeligt.
 § 18.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 19.  Forskriften træder i kraft den 1. januar 1995.
 Stk. 2.  Bestemmelserne skal for eksisterende ro-ro  

 passagerskibe være opfyldt inden 1. juli 1995.
 Stk. 3.  Bestemmelserne skal for eksisterende ro-ro  

 lastskibe være opfyldt ved førstkommende periodiske hovedsyn efter 1. juli  

 1995.
 Stk. 4.  Teknisk forskrift nr. 9 af 30. december 1987 om  

 sikring af visse skibes sødygtighed ophæves.
