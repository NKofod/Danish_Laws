Konventionen af 5. januar 1983 mellem Danmark og Schweiz om social sikring  

 er blevet ændret ved tillægskonvention af 18. september 1985. Samtidig er den  

 administrative aftale ændret ved en tillægsaftale.
Den således ændrede  

 konvention og administrative aftale er trådt i kraft den 1. oktober 1986.
 Konventionen og den administrative aftale er med ændringerne aftrykt som  

 henholdsvis bilag 1 og 2 til denne vejledning. (* 2).
Til denne blanketsamling, der henvises til i den adminstrative aftale, og  

 som tidligere er udsendt til kommunerne, skal føjes en blanket om ansøgning  

 om invalidepension fra Schweiz.
Blanketten er i tysksproget udformning  

 vedlagt som bilag 3. (* 2).
Ved tillægskonventionen er konventionens bestemmelser om pension ændret  

 som følge af ændringer i lovgivningen i begge stater.
På schweizisk side er  

 der givet adgang for danske statsborgere med bopæl i Danmark til at få  

 schweizisk invalidepension, jfr. konventionens art. 13 og 13a.
På dansk side  

 er reglerne om pension ændret som følge af ikrafttrædelsen af lov om social  

 pension.
Bestemmelserne i konventionens art. 16-21 er udformet efter samme  

 mønster som bestemmelserne om pension i den dansk-canadiske overenskomst om  

 social sikring.
Nedenfor er optrykt sikringstyrelsens vejledning af 21. november 1983 med  

 de ændringer, især i afsnittet om pension, som tillægskonventionen  

 nødvendiggør.
Nærværende vejledning erstatter således vejledningen af 21.  

 november 1983.
 Konventionens almindelige principper.
 1.
 Konventionen finder efter art. 3, stk. 1, for Danmarks vedkommende  

 anvendelse på lovgivningen om:
a. offentlig sygesikring b. sygehusvæsenet c. svangerskabshygiejne og fødselshjælp d. dagpenge ved sygdom eller fødsel e. børnetilskud f. social pension g.
Arbejdsmarkedets Tillægspension (ATP) h. forsikring mod arbejdsskade 2.
 Konventionen gælder, medmindre andet er bestemt, for statsborgere i  

 Danmark og Schweiz og for deres familiemedlemmer og efterladte, uanset disses  

 nationalitet, i det omfang, de har afledte rettigheder efter en dansk eller  

 schweizisk statsborger, jfr. konventionens art. 4. I slutprotokollen er det  

 bestemt, at konventionen også gælder for flygtninge og statsløse, der har  

 bopæl i Danmark eller Schweiz.
 Der gælder efter konventionens art. 5 en almindelig  

 ligebehandlingsgrundsætning for statsborgere i de kontraherende stater og for  

 deres familiemedlemmer og efterladte i det omfang, disse har afledte  

 rettigheder.
 3.
Konventionens afsnit II indeholder bestemmelser om, hvilken af de to  

 staters lovgivning om social sikring en person skal være omfattet af i en  

 given situation.
Hovedreglen angives i konventionens art. 7. Herefter gælder  

 den stats lovgivning, på hvis område en af konventionen omfattet person  

 opholder sig eller - for så vidt angår lovgivningen om ydelser, der er  

 knyttet til beskæftigelse - udøver beskæftigelse som arbejdstager eller  

 selvstændig erhvervsdrivende.
Ved dansk område forstås, jfr. konventionens  

 art. 1a, Danmark med undtagelse af Færøerne og Grønland.
I konventionens art. 8-11 gøres der visse undtagelser fra denne  

 hovedregel.
Bestemmelserne i art. 8, 10 og 11 gælder for arbejdstagere uden  

 hensyn til deres nationalitet.
Efter art. 8, stk. 1, er midlertidigt udsendte  

 arbejdstagere i en udstationeringsperiode, der ikke overstiger 24 måneder,  

 omfattet af lovgivningen i den stat, hvor virksomheden har sit hjemsted.  

 Dette tidsrum kan undtagelsesvis forlænges ved aftale mellem de kompetente  

 myndigheder i begge stater (for Danmarks vedkommende sikringstyrelsen). Den  

 administrative aftale indeholder i art. 3 nærmere bestemmelser om  

 praktiseringen af disse regler.
Den her nævnte udstationeringsattest udstedes  

 for Danmarks vedkommende af sikringsstyrelsen.
En fra schweizisk side udstedt  

 udstationeringsattest skal forevises for social- og sundhedsforvaltningen i  

 opholdskommunen og for ATP.
Arbejdstagere, som er beskæftiget i begge stater af en transportvirksomhed  

 med hjemsted på den ene stats område, er omfattet af lovgivningen i den stat,  

 hvor virksomheden har sit hjemsted, som om de var beskæftiget der.
Dette  

 gælder dog ikke, hvis den pågældende er bosat i den anden stat eller varigt  

 er beskæftiget i en filial af eller en fast repræsentation for virksomheden i  

 den anden stat, jfr. konventionens art. 8, stk. 2. I så fald er den  

 pågældende omfattet af denne stats lovgivning.
 Arbejdstagere i offentlig tjeneste, som udsendes fra den ene stats område  

 til den andens, er omfattet af udsenderstatens lovgivning, jfr. konventionens  

 art. 8, stk. 3.
 Arbejdstagere, som er beskæftiget om bord på et skib, er omfattet af  

 lovgivningen i den stat, hvis flag skibet fører, jfr. konventionens art. 10.
Efter konventionens art. 9. er statsborgere i den ene stat, der udsendes  

 til den anden stat som medlemmer af en diplomatisk eller konsulær  

 repræsentation (bortset fra honorære medlemmer af en konsulær  

 repræsentation), omfattet af udsenderstatens lovgivning.
Statsborgere i den  

 ene stat, som iøvrigt gør tjeneste ved den diplomatisk eller konsulær  

 repræsentation i den anden stat, kan inden 6 måneder efter ansættelsen vælge  

 at være omfattet af den stats lovgivning, i hvilken de er statsborgere.
Det  

 samme gælder statsborgere i den ene stat, som er beskæftiget i en privat  

 tjeneste hos en tjenestegørende ved en diplomatisk eller konsulær  

 repræsentation.
Art. 4 i den administrative aftale giver regler for udøvelse  

 af dette valg.
Sådanne arbejdstagere, der er beskæftiget i Danmark, skal  

 sende den attest, som bekræfter deres valg, til social- og  

 sundhedsforvaltningen i opholdskommunen.
 Dersom en diplomatisk eller konsulær repræsentation for den ene stat  

 beskæftiger personer, der er omfattet af den anden stats lovgivning, skal  

 repræsentationen opfylde de almindelige forpligtelser for arbejdsgivere, der  

 gælder efter den anden stats lovgivning.
 De enkelte arter af ydelser efter konventionen.
 I.
 Invaliditet, alderdom og død.
 4.
Ligebehandlingsgrundsætningen i konventionens art. 5 giver, med mindre  

 andet er bestemt i konventionen, lige ret til dansk og schweizisk pension for  

 danske og schweiziske statsborgere.
Som en fravigelse af dette princip  

 bestemmer konventionen i art. 20, at reglerne i lov om social pension om  

 ophold i udlandet, der sidestilles med bopæl på dansk område ved opgørelse af  

 bopælstid, ikke kan anvendes på schweiziske statsborgere.
 I konventionens art. 6 er det fastsat, at ydelser ved invaliditet,  

 alderdom og død, medmindre andet er bestemt i konventionen, kan udbetales til  

 personer, der er omfattet af konventionen, så længe de opholder sig enten i  

 Schweiz eller i Danmark.
 Ansøgning om schweizisk pension fra danske statsborgere med bopæl i  

 Danmark.
 5.
Danske statsborgere, der bor i Danmark, og som ønsker at indgive ansøgning  

 om en schweizisk alders-, efterladte- eller invalidepension, skal indgive  

 ansøgningen på en særlig ansøgningsblanket til social- og  

 sundhedsforvaltningen i deres bopælskommune i Danmark, jfr. den  

 administrative aftales art. 5. social- og sundhedsforvaltningen påfører  

 blanketten modtagelsesdato og attesterer de i blanketten anførte personlige  

 oplysninger for ansøgeren og eventuelle familiemedlemmer.
Endvidere skal  

 social- og sundhedsforvaltningen på blanketten anføre sin nøjagtige  

 postadresse, inden blanketten videresendes til den schweiziske institution.  

 Ansøgningen sendes til Schweizerische Ausgleichskasse, Avenue Ed.-Vaucher 18,  

 1211 Geneve 28, Schweiz.
 Hvis der ansøges om en ydelse efter den schweiziske invalideforsikring,  

 skal social- og sundhedsforvaltningen vedlægge kopi af de lægeerklæringer,  

 som er fremskaffet af kommunen eller revaliderings- og pensionsnævnet til  

 brug for en ansøgning om dansk førtidspension.
Den schweiziske institution træffer afgørelse om pensionsansøgningen og  

 sender afgørelsen med klagevejledning direkte til ansøgeren.
En kopi af  

 afgørelsen sendes til social- og sundhedsforvaltningen i den kommune, som har  

 påtegnet og videresendt ansøgningen.
 Ansøgning om dansk pension fra danske eller schweiziske statsborgere med  

 bopæl i Schweiz.
 6.
Danske og schweiziske statsborgere, der ønsker at ansøge om en dansk  

 folke- eller førtidspension, indgiver deres ansøgning på særlige blanketter  

 gennem Schweizerische Ausgleichskasse i Geneve.
Denne institution anfører  

 modtagelsesdatoen på blanketten og attesterer de af ansøgeren angivne  

 personlige oplysninger.
Blanketten sendes derefter - eventuelt via  

 sikringsstyrelsen - til social- og sundhedsforvaltningen i ansøgerens seneste  

 bopælskommune i Danmark, jfr. art. 9 i den administrative aftale. social- og  

 sundhedsforvaltningen træffer afgørelse om pensionsansøgningen - i givet fald  

 efter at ansøgningen har været forelagt revaliderings- og pensionsnævnet til  

 afgørelse.
Afgørelsen sendes direkte - på blanket med klagevejledning - til  

 ansøgeren og en kopi tilsendes Schweizerische Ausgleichskasse i Geneve, jfr.  

 art. 10 i den administrative aftale.
Art. 12 i den administrative aftale indeholder regler om pligt til i visse  

 tilfælde at tage ophold i Danmark i tilfælde, hvor en i Schweiz bosat dansk  

 eller schweizisk statsborger anøger om dansk førtidspension.
Den kompetente  

 danske myndighed kan træffe afgørelse herom, når behandlingen af  

 pensionssagen gør ophold i Danmark fornødent.
 En klage over en afgørelse truffet af en dansk kommune eller af et  

 revaliderings- og pensionsnævn anses for rettidigt indgivet, dersom den er  

 indgivet til den schweiziske institution inden klagefristens udløb, jfr. art.  

 34 i konventionen.
 Ret til dansk pension for danske statsborgere med bopæl i Schweiz og for  

 schweiziske statsborgere.
A.
Folkepension.
 7.
 Danske statsborgere kan få tillagt og udbetalt folkepension under ophold  

 eller bopæl i Schweiz, jfr. konventionens art. 6.
 Schweiziske statsborgere med bopæl i Danmark har ret til dansk  

 folkepension på samme betingelser som danske statsborgere, jfr. konventionens  

 art. 5. om perioder, der sidestilles med bopælsperioder i Danmark, se dog  

 pkt. 4.
 Schweiziske statsborgere, som har bopæl i Schweiz, kan kun få tillagt og  

 udbetalt folkepension, hvis de, mellem det fyldte 15. og 67. år, har været  

 beskæftiget på dansk område i mindst 12 måneder som arbejdstager eller  

 selvstændig erhvervsdrivende, jfr. konventionens art. 17, stk. 1. Er denne  

 betingelse ikke opfyldt, kan en folkepension, som er tillagt en schweizisk  

 statsborger, medens han eller hun havde bopæl på dansk område, fortsat  

 udbetales efter flytning til Schweiz, hvis den pågældende har haft bopæl i  

 Danmark i mindst 10 år, heraf mindst 5 år umiddelbart forud for ansøgningen  

 om pension, jfr. konventionens art. 17, stk. 2.
 Når en dansk eller schweizisk statsborger har ret til såvel dansk  

 folkepension som schwiezisk alderspension, beregnes den danske folkepension  

 på grundlag af det antal bopælsår, den pågældende har tilbagelagt i Danmark  

 mellem sit 15. og sit 67. år, jfr. konventionens art. 21, stk. 2.  

 Overgangsbestemmelserne i § 68 i lov om social pension om ret til fuld  

 folkepension senest fra 1. oktober 1989 for personer, som har haft fast bopæl  

 i Danmark i mindst 10 år efter det fyldte 15. år, heraf mindst 5 år  

 umiddelbart forud for det fyldte 67. år, eller den tilsvarende bestemmelse i  

 den tidligere lov om folkepension anvendes således ikke, selv om ansøgeren er  

 bosat i Danmark.
I tilfælde, hvor en pensionist ville opfylde betingelserne for ret til  

 fuld folkepension efter en af overgangsbestemmelserne, og den danske og den  

 schweiziske pension sammenlagt udgør et lavere beløb end en fuld dansk  

 folkepension, skal kommunen udbetale et tillæg.
Tillægget skal svare til  

 forskellen mellem de sammenlagte pensioner og en fuld folkepension.
Ved  

 beregningen skal den schweiziske pension kun medregnes i det omfang, den ikke  

 beror på bidrag fra den frivillige forsikring.
Oplysning om den schweiziske  

 pensions størrelse indhentes fra Schweizerische Ausgleichskasse i Geneve.
Ved  

 forespørgsel kan anvendes blanketten: Fremsendelse - Forespørgsel.
 B.
 Førtidspension.
 8.
Danske statsborgere kan få tillagt og udbetalt førtidspension af  

 helbredsgrunde under ophold eller bopæl i Schweiz, jfr. art. 6 i  

 konventionen.
Førtidspension på grund af sociale forhold kan imidlertid kun  

 tillægges under bopæl i Danmark, jfr. slutprotokollens pkt. 9. En  

 førtidspension på grund af sociale forhold, der er tillagt i Danmark, kan dog  

 fortsat udbetales efter flytning til Schweiz.
 Schweiziske statsborgere har ret til dansk førtidspension efter samme  

 regler som danske statsborgere, hvis de mellem det fyldte 15. og 67. år i  

 løbet af en sammenhængende bopælsperiode på dansk område i mindst 12 måneder  

 har været fysisk og psykisk i stand til at udøve et normalt erhverv, jfr.  

 konventionens art. 16, stk. 1. Schweiziske statsborgeres ret til  

 førtidspension på grund af sociale forhold er yderligere betinget af, at de  

 har haft fast bopæl på dansk område i mindst 12 måneder umiddelbart forud for  

 indgivelsen af ansøgning om pension, og af, at behovet for pension opstod,  

 medens de havde bopæl på dansk område, jfr. konventionens art. 16, stk. 2.
 Der henvises til pkt. 4 vedrørende perioder, der sidestilles med bopæl i  

 Danmark.
Ligesom ved folkepension gælder det efter konventionens art. 17, at en  

 dansk førtidspension, som der er erhvervet ret til, kan tillægges og  

 udbetales til schweiziske statsborgere med bopæl i Schweiz, når de mellem det  

 fyldte 15. og 67. år har været beskæftiget på dansk område i mindst 12  

 måneder som arbejdstager eller selvstændig erhvervsdrivende.
En tilkendt  

 dansk førtidspension kan fortsat udbetales efter flytning til Schweiz til  

 schweiziske statsborgere, som har haft bopæl i Danmark i mindst 10 år, heraf  

 mindst 5 år umiddelbart forud for ansøgningen om pension.
I slutprotokollens pkt. 5 findes en særlig regel om beregning af  

 godskrivningstid for personer, der har opnået ret til dansk førtidspension  

 efter de regler, der var gældende indtil 1. oktober 1984, og som samtidig har  

 opnået ret til en schweizisk invalide- eller enkepension.
I sådanne tilfælde  

 nedsættes godskrivningstiden (perioden fra pensionens tilkendelse indtil den  

 normale pensionsalders indtræden) efter forholdet mellem det antal bopælsår,  

 den pågældende har tilbagelagt på dansk område forud for  

 forsikringsbegivenhedens indtræden, men efter det fyldte 15. år, og den  

 samlede længde af de bopæls- og forsikringsperioder, som den pågældende forud  

 for forsikringsbegivenhedens indtræden har tilbagelagt efter dansk og  

 schweizisk lovgivning.
 Hvis de to pensioner efter denne beregning sammenlagt udgør et lavere  

 beløb end den pension, der er erhvervet ret til efter dansk lovgivning alene,  

 skal kommunen yde et tillæg, der svarer til forskellen.
 Personer, som har opnået ret til en dansk social pension på schweizisk  

 område før 1. januar 1984, bevarer denne ret.
 Forskellige bestemmelser om beregning og udbetaling af dansk pension.
 9.
 Efter konventionens art. 19 kan følgende tillæg og ydelser efter lov om  

 social pension kun udbetales til personer med bopæl i Schweiz i det omfang,  

 det følger af lov om social pension, jfr. lovens § 3, stk. 5:
Efter § 3, stk. 5, i lov om social pension kan pensions-, ægteskabs- og  

 hustrutillæg ikke udbetales til personer, der bor i Schweiz.
Kun danske  

 statsborgere opfylder betingelserne for efter § 3, stk. 2 og 3, i lov om  

 social pension at få udbetalt de under pkt. d) - g) nævnte tillæg under bopæl  

 i Schweiz.
 10.
 Ved anvendelse af bestemmelsen i konventionens art. 16, stk. 1 (12  

 måneders beskæftigelse i Danmark) gælder følgende, jfr. konventionens art.  

 18:
 11.
 Schweiziske statsborgere har efter konventionens art. 21, stk. 1, ikke ret  

 til pension efter overgangsbestemmelserne i de danske love af 7. juni 1972 om  

 ret til pension for danske statsborgere, som har haft fast bopæl i Danmark i  

 et nærmere fastsat tidsrum forud for ansøgningen om pension.
 12.
 Bopælsperioder, der er tilbagelagt forud for konventionens ikrafttræden,  

 skal tages i betragtning ved fastsættelsen af ydelser efter den danske  

 pensionslovgivning.
 Bopælsperioder, der er tilbagelagt efter dansk pensionslovgivning forud  

 for den 1. april 1957, tages dog ikke i betragtning ved beregning af pension  

 efter lov om social pension til schweiziske statsborgere med bopæl i Schweiz,  

 jfr. konventionens art. 38, stk. 3, og slutprotokollens pkt. 10.
 13.
 Har en dansk statsborger med bopæl i Schweiz for en bestemt periode  

 erhvervet ret efter konventionen til en pension efter schweizisk lovgivning,  

 tages denne periode ikke i betragtning ved beregning af pension efter dansk  

 lovgivning, jfr. slutprotokollens pkt. 9. Bestemmelsen modsvarer  

 konventionens art. 20 om schweiziske statsborgere.
 II.
 Arbejdsulykker og erhvervssygdomme.
 14.
Personer, som er forsikret efter den schweiziske  

 ulykkesforsikringsordning, og som i Danmark udsættes for en skade eller  

 erhvervssygdom, der dækkes af forsikringen, har ret til at få alle nødvendige  

 naturalydelser efter dansk lovgivning, jfr. konventionens art. 22. Den  

 schweiziske forsikringsinstitution refunderer udgifter til naturalydelser  

 givet i Danmark, jfr. konventionens art. 24. Det bemærkes, at alle ulykker,  

 også ulykkestilfælde, der indtræffer i fritiden, f.eks. færdselsuheld, dækkes  

 for forsikrede i den schweiziske ulykkesforsikring.
Denne forsikring omfatter  

 efter 1. januar 1984 praktisk talt alle erhvervsaktive.
Derimod har  

 schweiziske statsborgere under midlertidigt ophold i Danmark ikke ret til  

 naturalydelser efter dansk lovgivning ved almindelige sygdomstilfælde.
Social- og sundhedsforvaltningen i den danske opholdskommune skal derfor  

 ved et ulykkestilfælde efter anmodning refundere en schweizisk  

 ulykkesforsikret udgifter til lægebehandling og andre ydelser efter  

 sygesikringsloven, når der fremlægges kvitteret regning for sådanne udgifter.  

 Refusionen gives efter taksterne for gruppe 2-sikrede.
Art. 17 i den  

 administrative aftale indeholder regler om, hvorledes Social- og  

 sundhedsforvaltningen kan få bekræftelse af, at den tilskadekomne er omfattet  

 af den schweiziske ulykkesforsikring.
Regninger, som er refunderet  

 schweiziske forsikrede under ophold i Danmark, sendes til Schweizerische  

 Unfallsversicherungsanstalt, Flühmaltstrasse 1, 6002 Luzern, (S.U.V.A.),  

 eller den implicerede schweiziske forsikringsinstitution, med anmodning om,  

 at refusionsbeløbet sendes til sikringsstyrelsen.
Ved indlæggelse på danske sygehuse af personer, som er dækket af den  

 schweiziske ulykkesforsikring, skal vedkommende amtskommune kræve betaling  

 for opholdet af den schweiziske forsikringsinstitution, hvor patienten er  

 forsikret, eller af S.U.V.A.
Der kan også kræves betaling for hjælpemidler.  

 Proteser og de større naturalydelser, som er anført i bilaget til den  

 administrative aftale, kan dog, bortset fra tilfælde, hvor de i særlig grad  

 er nødvendige, kun gives med forhåndssamtykke fra den schweiziske  

 institution, jfr. konventionens art. 22, stk. 4.
 15.
 Flytter en person, der har ret til naturalydelser på grund af  

 ulykkestilfælde, fra Schweiz til Danmark, skal han have fortsatte ydelser i  

 Danmark for den schweiziske institutions regning, jfr. konventionens art. 22,  

 stk. 2. Om fornødent kan tilflytningskommunen indhente en skriftlig  

 bekræftelse fra den schweiziske forsikringsinstitution på den pågældendes ret  

 til ydelser, jfr. art. 18 i den administrative aftale.
 III.
 Familieydelser.
 16.
Efter konventionens art. 27 har børn af schweiziske enker og enkemænd samt  

 forældreløse børn af schweiziske statsborgere, når de har bopæl i Danmark,  

 ret til særligt børnetilskud efter dansk lovgivning efter samme regler, som  

 gælder for børn af danske statsborgere, på betingelse af, at barnet eller en  

 af dets forældre har haft bopæl på dansk område i mindst 6 månender, og at  

 den afdøde fader og/eller moder på tidspunktet for dødsfaldet havde bopæl på  

 dansk område.
Herved er der sket en nedsættelse af den efter  

 børnetilskudslovens § 11, stk. 1, nr. 1, gældende opholdsfrist på 3 år.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudslovens § 4, hvor  

 særligt børnetilskud ydes.
Børnetilskud efter §§ 2 og 3 i børnetilskudsloven og ungdomsydelse efter  

 lovens kap. 2 ydes til schweiziske statsborgere på samme vilkår som til  

 danske statsborgere.
Ved flytning til Danmark får børn af schweiziske  

 statsborgere således ret til børnetilskud fra begyndelsen af kvartalet efter  

 flytningen.
 IV.
 Sygdom og moderskab.
 17.
Efter konventionens art. 28 kan en person, der flytter fra Danmark til  

 Schweiz, optages i den schweiziske sygeforsikring uanset alder, dersom den  

 pågældende opfylder de øvrige vedtægtsmæssige optagelsesbetingelser og søger  

 om optagelse inden 3 måneder efter udtrædelse af den danske sygesikring samt  

 ikke flytter udelukkende med det formål at gennemgå en kur eller behandling i  

 Schweiz.
I den administrative aftales art. 22 findes bestemmelser om, at  

 fraflytningskommunen i Danmark skal udfærdige en blanket, hvoraf tidspunktet  

 for udtrædelsen af den danske sygesikring og sygesikringsforløbet i de  

 forudgående 6 måneder fremgår.
Eventuelt kan den schweiziske sygekasse anmode  

 om oplysning om en længere periode forud for flytningen.
Ved opgørelse af  

 danske sygesikringsperioder kan medregnes karenstid efter sygesikringslovens  

 § 1, stk. 3. Attesten udfærdiges efter anmodning fra den person, der flytter.  

 Den schweiziske sygekasse kan også anmode social- og sundhedsforvaltningen i  

 fraflytningskommunen om blanketten.
 Den schweiziske sygeforsikring omfatter sygesikring og dagpenge.
 18.
 Efter konventionens art. 29 kan schweiziske forsikringsperioder medregnes  

 til nedbringelse af den karenstid på 6 uger, der er fastsat i  

 sygesikringslovens § 1, stk. 3, og den tilsvarende frist for ret til  

 vederlagsfri behandling på sygehus, der er fastsat i loven om sygehusvæsenet,  

 § 5, stk. 2. Ligeledes kan beskæftigelsesperioder i Schweiz medregnes til  

 opfyldelse af de beskæftigelsesbetingelser, der gælder for ret til dagpenge  

 efter § 34 i loven om dagpenge ved sygdom eller fødsel.
Nærmere regler om anvendelse af dette sammenlægningsprincip er fastsat i  

 art. 23 i den administrative aftale.
Der anvendes til attestation af  

 schweiziske forsikrings- eller beskæftigelsesperioder samme blanket som til  

 attestation af danske sygesikringsperioder efter art. 28 i konventionen.  

 ..BI.-Det bemærkes, at ikke alle, der bor i Schweiz, efter schweizisk  

 lovgivning er sygeforsikret.
Ved tilflytning fra Schweiz må der derfor i det  

 enkelte tilfælde undersøges, om der findes schweiziske forsikringsperioder,  

 som kan bruges til nedbringelse af karenstiden efter dansk lovgivning.
 19.
I konventionens art. 36 er det bestemt, at en institution i den ene stat,  

 som ved en fejltagelse har udbetalt kontantydelser, kan få det fejlagtigt  

 udbetalte beløb fratrukket i en tilsvarende ydelse, som der er krav på efter  

 den anden stats lovgivning.
Det er dog en betingelse, at lovgivningen i den  

 anden stat tillader en sådan modregning.
 Har en institution i den ene stat udbetalt forskud på en ydelse til en  

 person, der venter en ydelse fra den anden stat, og får modtageren af  

 forskuddet ret til en ydelse fra den anden stat, skal forskudsbeløbet  

 fratrækkes denne ydelse og tilbagebetales til institutionen i den første  

 stat.
