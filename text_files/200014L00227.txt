Betænkning afgivet af Erhvervsudvalget  

 den 7. december 2000 Betænkning over Forslag til lov om ændring af lov om  

 forsikringsvirksomhed, lov om Arbejdsmarkedets Tillægspension, lov om  

 Lønmodtagernes Dyrtidsfond og lov om sikring mod følger af  

 arbejdsskade (Administration af forsikringsbestande, fleksibelt  

 aktieloft og arbejdsmarkedsrelaterede livsforsikringsaktieselskaber m.v.) [af  

 økonomiministeren (Marianne Jelved)] 1. Ændringsforslag Der er af økonomiministeren stillet to  

 ændringsforslag til lovforslaget.
2. Udvalgsarbejdet Lovforslaget blev fremsat den 1. november 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Forsikring & Pension, Maskinmestrenes Forening, Teknisk Landsforbund og PFA Pension.
Spørgsmål Udvalget har stillet 4 spørgsmål til  

 økonomiministeren til skriftlig besvarelse, hvoraf ministeren har  

 besvaret spørgsmål nr. 1-3. Det forventes, at  

 økonomiministeren besvarer spørgsmål nr. 4 inden 2.  

 behandling af lovforslaget.
3. Indstillinger og politiske bemærkninger Et flertal i udvalget (S, SF, CD, RV og EL)  

 indstiller lovforslaget til vedtagelse med de stillede  

 ændringsforslag.
Et mindretal i udvalget (V og KF) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod  de stillede ændringsforslag.
 Venstre kan ikke stemme for lovforslaget, fordi det er en  

 del af en pakke med andre forslag om ændring af  

 pensionsbeskatningsreglerne.
 Det er ærgerligt, at regeringen har fundet det  

 bekvemt at følge venstrefløjens ønske om en øget  

 beskatning af pensionsafkast.
 Hvis regeringen ønsker at dele pakken og frafalde  

 ønsket om at komme med øgede beskatningskrav, så vil  

 Venstre meget gerne gå konstruktivt ind i en drøftelse med  

 regeringen.
 Venstre havde ellers gerne drøftet både  

 fremskaffelse af risikovillig kapital til de mindre virksomheder og en  

 eventuel forhøjelse af aktieloftet.
 Et andet mindretal i udvalget (DF, KRF og FRI)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomiministeren, tiltrådt af et flertal  

 (S, SF, CD, RV og EL):
Til § 3 1) Nr. 1 affattes således:
 »1. § 6, stk. 6, affattes  

 således:
 »Stk. 6.
[Ændring af aktieloft for medlemsvalgte  

 investeringspuljer i Lønmodtagernes Dyrtidsfond] Ny paragraf 2) Efter § 4 indsættes som ny paragraf:
» I lov om tilsyn med firmapensionskasser, jf.  

 lovbekendtgørelse nr. 777 af 17. august 2000, foretages  

 følgende ændring:
[Fleksibelt aktieloft for firmapensionskasser] Bemærkninger Til nr. 1 Ændringsforslaget er begrundet i et ønske om  

 at give de medlemmer, der vælger at placere deres LD-opsparing i  

 investeringspuljer, større valgmuligheder.
Derfor foreslås det,  

 at medlemmer, der vælger investeringspuljer, ikke indgår i  

 beregningen i lovens § 6, stk. 6. Konsekvensen heraf er, at det enkelte  

 medlem får mulighed for at vælge at placere opsparingen fuldt ud  

 i aktier, men også, at medlemmet eksempelvis kort før  

 pensioneringstidspunktet får mulighed for at placere hele opsparingen i  

 obligationer.
For alle medlemmer, der vælger investeringspuljer,  

 gælder, at medlemmet underskriver et valgkort som bekræftelse  

 på de foretagne valg.
Til nr. 2 Med ændringsforslaget hæves grænsen for  

 andelen af ikke-guldrandede aktiver blandt de af firmapensionkassens aktiver,  

 som er udvalgt til at dække de forsikringsmæssige forpligtelser.  

 Ændringsforslaget svarer til det med lovforslagets § 1, nr. 4,  

 foreslåede for forsikringsselskaber.
Der henvises således til  

 bemærkningerne til § 1, nr. 4.
 Med ændringsforslaget skabes der overensstemmelse  

 mellem investeringsreglerne for forsikringsselskaber, herunder  

 tværgående pensionskasser, som er omfattet af lov om  

 forsikringsvirksomhed, og firmapensionskasserne, som er omfattet af lov om  

 tilsyn med firmapensionskasser.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Orientering om møde med Skatteudvalget og Skatteministeriet om  

 teknisk gennemgang af det samlede regelgrundlag af  

 pensionsafkastbeskatningsområdet den 15. november 2000 2 Henvendelse fra Forsikring & Pension 3 Spm. 1 om kommentar til henvendelsen fra Forsikring & Pension, til  

 økonomiministeren 4 Høringssvar, fra økonomiministeren 5 Høringsnotat, fra økonomiministeren 6 Henvendelse fra Teknisk Landsforbund 7 Spm. 2 om kommentar til henvendelsen fra Teknisk Landsforbund, til  

 økonomiministeren 8 Henvendelse fra Maskinmestrenes Forening 9 Høringssvar fra Advokatrådet 10 Spm. 3 om kommentar til henvendelsen fra Maskinmestrenes Forening, til  

 økonomiministeren 11 Udkast til betænkning 12 Orientering om henvendelser, spørgsmål og besvarelser omdelt  

 på L 71 i Skatteudvalget.
