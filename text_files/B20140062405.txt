 Bekendtgørelse om ændring af bekendtgørelse om folkeregistrering m.v.
§ 1 I bekendtgørelse nr. 1153 af 23. november 2006 om folkeregistrering m.v., som ændret ved bekendtgørelse nr. 76 af 12. januar 2011, bekendtgørelse nr. 1274 af 4. december 2012 og bekendtgørelse nr. 241 af 2. marts 2014 foretages følgende ændringer:
 1. § 1, stk. 4, affattes således:
»Offentlige myndigheder kan til brug for myndighedens administrative sagsbehandling efter aftale med Økonomi- og Indenrigsministeriet få adgang til at tildele personnumre til nærmere angivne persongrupper og foretage registrering af disse i CPR, jf. lovens § 4.« 2. § 1, stk. 5, ophæves.
 3. I § 13, nr. 4, ændres »§ 29, stk. 3« til: »29, stk. 2«.
 4. I § 13, nr. 5, udgår »og mod henvendelser i forbindelse med statistiske og videnskabelige undersøgelser (forskerhenvendelser) på grundlag af oplysninger fra CPR«.
§ 2 Bekendtgørelsen træder i kraft den 1. juli 2014.
