§ 1 I Sundhedsstyrelsens bekendtgørelse nr. 217 af 29. april 1977 om  

 røntgendiagnostikanlæg til medicinsk brug foretages følgende ændringer:
 1. I afsnit 4. Strålebeskyttelse under arbejdet,  

 affattes pkt. 4.1.2. således:
 »4.1.2. Ved røntgenundersøgelser af kvinder i den  

 forplantningsdygtige alder, hvor et eventuelt foster vil kunne komme i den  

 direkte stråling, bør følgende retningslinier følges:
 2. I bekendtgørelsens bilag, pkt. 10. Vejledninger,  

 indsættes efter pkt. 10.1. Vejledning vedrørende strålebeskyttelse af  

 patienter og personale, følgende afsnit:
 »Røntgenundersøgelser af kvinder i den forplantningsdygtige alder (ad  

 pkt. 4.1.2.).
Detaljerede analyser af de overlevende fra atombombesprængningerne i Japan  

 har vist, at svære skader som intelligensdefekter hos et barn, bestrålet i  

 svangerskabet, ikke opstår i den allertidligste del af svangerskabet, men  

 først i en senere periode i dette.
I det efterfølgende gives en oversigt over  

 risikoen i de forskellige perioder.
 Risikoen i de første 4 uger efter påbegyndt menstruation.
I de første ca. 2 uger af menstruationscyklus anses en graviditet for  

 udelukket.
Risikoen for medfødte misdannelser eller cancer hos et barn, som  

 er blevet bestrålet i uterus, vil i den resterende del af denne 4 ugers  

 periode være yderst ringe.
 Risikoen i den øvrige del af graviditeten.
 Risikoen i denne periode består hovedsagelig i stråleinducerede medfødte  

 misdannelser og stråleinduceret cancer hos barnet.
Perioden med den største risiko ligger fra den 8. uge i graviditeten til  

 15. uge, hvor risikoen kan være op til 10 gange så stor som iøvrigt i  

 graviditetsperioden.
Risikoen i denne kritiske del består væsentligst i  

 alvorlige stråleinducerede intelligensdefekter hos barnet.
 Konklusion.
Som det fremgår, er der ikke behov for særlige  

 beskyttelsesforanstaltninger i de første 4 uger efter menstruationens  

 begyndelse, og da yderligere den mest kritiske periode falder væsentligt  

 senere, kan 10-dages reglen erstattes af en regel, der sigter mod at beskytte  

 fosteret hos erkendt gravide.« § 2 Bekendtgørelsen træder i kraft den 1. juni 1988.
