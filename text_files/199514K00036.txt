Nr BTL 36 Betænkning over Forslag til lov om erstatning for lægemiddelskader   

 Nr L 36 1995-96, 1. samling Afgivet af Sundhedsudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til vedtagelse  

 uændret.
Et flertal inden for flertallet (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) bemærker, at det er partiernes principielle opfattelse, at  

 medicinalbranchen bør betale til en lovreguleret  

 lægemiddelerstatningsordning, der sikrer patienterne en rimelig  

 retsbeskyttelse i tilfælde af lægemiddelskader.
Partierne vil arbejde for at  

 ændre mulige hindringer herfor, og regeringen har allerede taget sagen op  

 over for EU-Kommissionen.
Partierne er positive over for en nedsættelse af 20.000 kr.'s reglen i  

 patientforsikringsloven, således at der tilsigtes en ensartethed mellem  

 beløbsgrænserne.
Patientforsikringsforeningens bestyrelse vil derfor blive  

 bedt om en vurdering af de hidtige erfaringer med reglen.
Et mindretal inden for flertallet (Fremskridtspartiets medlem af udvalget)  

 bemærker, at partiet helst havde set, at det var medicinalbranchen, der via  

 frivillige ordninger finansierede erstatningsordningen.
Da Fremskridtspartiet  

 imidlertid ikke finder, at patienterne skal være taberne i dette spil,  

 stemmer Fremskridtspartiet for lovforslaget.
Partiet vil dog fortsat arbejde  

 på, at en aftale kan opnås mellem medicinalproducenterne om finansieringen af  

 erstatningsordningen.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med det stillede  

 ændringsforslag.
 ÆndringsforslagAf et mindretal (V og KF):
 Til § 9 1) I stk. 2 ændres »3.000 kr.« til:  

 »20.000 kr.«.
Bemærkninger Til nr. 1 Den foreslåede ændring indebærer, at undergrænsen for retten til  

 erstatning og godtgørelse ved lægemiddelskader fastsættes til 20.000 kr.
I  

 betragtning af lovforslagets tætte forbindelse med patientforsikringsloven,  

 hvor undergrænsen er 20.000 kr., findes det hensigtsmæssigt, at der opereres  

 med de samme beløbsmæssige undergrænser i de to erstatningsordninger.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Stefan G.
Rasmussen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Herefter indstiller udvalget lovforslaget til vedtagelse  

 uændret.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Stefan G.
Rasmussen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
