 Ved Bekjendtgørelse Nr. 187 af 21de Oktober 1892 har Indenrigsministeriet  

 indskærpet de i Forordning af 11te Juli 1748 § 1 indeholdte Bestemmelser om  

 det almindelige danske Handelsflags Proportioner, hvorefter blandt andet de  

 forreste røde Kvarterer skulle være 6/4 af de agterste Kvarterer.
Det er imidlertid senere for Ministeriet blevet oplyst, at de ovennævnte  

 Proportioner, for saa vidt de forreste røde Kvarterer angaar, i Mands Minde  

 ikke have været iagttagne, idet det gennem lange Tider har været almindelig  

 Sædvane i Koffardifarten at lade Flagets forreste Kvarterer udgøre noget mere  

 end 6/4 af de agterste.
Fra den saaledes bestaaende Sædvane har Ministeriet  

 troet, at der ikke ganske kan ses bort, og man maa derfor finde det rettest,  

 at Paatale undlades, naar den foreliggende Overtrædelse af den ovennævnte  

 Forordnings Bestemmelser ikkun bestaar deri, at de forreste Kvarterer udgøre  

 mere end 6/4, men dog ikke over 7/4 af de agterste Kvarterer.
 Foranstaaende meddeles herved tjenstligst til Iagttagelse af Dhrr.  

 Politimestre.
 Indenrigsministeriet, den 1ste Maj 1893.
 Ingerslev.
 Schou.
