Pressenævnet bemærker, at oplysninger, som  

 kan være skadelige, krænkende eller virke agtelsesforringende for nogen, skal  

 efterprøves i særlig grad, inden de bringes, først og fremmest ved  

 forelæggelse  

 for den pågældende.
Pressenævnet fandt imidlertid, at oplysningerne i  

 artiklen  

 fremstod som henholdsvis www.journalisten.dk og Jørn Astrup Hansens  

 vurderinger  

 på baggrund af det offentliggjorte halvårsregnskab og fondsbørsmeddelelsen,  

 og  

 Nævnet udtalte ikke sin kritik.
Pressenævnets  

 kendelse i sag 2006-6-399 Advokat Jørgen Vinding har på  

 vegne af [K1], [K2] og [K3] klaget til Pressenævnet over en artikel på  

 www.journalisten.dk den 17. august 2006, idet han mener, at god presseskik er  

 tilsidesat.
1. Sagsfremstilling Www.journalisten.dk bragte  

 den 17. august 2006, kl. 10.43, under overskriften  

  

 [K1] skubber [K3] fra sig  

  

 og underoverskriften  

  

 [K1] vil ikke længere selv stå for at  

 udgive [K3], men blot skyde 50 millioner kroner i et nyt  

 investeringsselskab.  

  

 følgende  

 artikel:
 Netop som gratisaviserne  

 24timer og Dato lander i mange danske hjem, ser det nu ud til, at islandske  

[K1]  

 har fået kolde fødder over sit storstilede projekt [K3].
 Efter et elendigt  

 halvårsregnskab med et samlet driftsunderskud på 154 millioner kroner oplyser  

[K1]  

 til den islandske fondsbørs i en halvårsmeddelelse, at selskabet ikke længere  

 selv ønsker at være udgiver af [K3] via selskabet [K2], som [K1] i dag fuldt  

 ud  

 kontrollerer.
 I stedet vil [K1] dele  

 risikoen ved det danske avisprojekt og inviterer andre investorer med i et  

 nyt  

 investeringsselskab. [K1] vil skyde 50 millioner kroner i  

 investeringsselskabet, som man blot ønsker at være mindretalsaktionær i.
 »Det kunne se ud, som om [K1]  

 har fået kolde fødder efter et dårligt halvårsregnskab,« siger tidligere  

 bankdirektør, cand.oecon., Jørn Astrup Hansen, der har været på Island for at  

 undersøge økonomien bag [K3] for fagbladet Journalisten.
 Det fremgår ikke af  

 halvårsmeddelelsen, om [K1] har fundet interesserede investorer til  

 selskabet,  

 men man vil gerne have både islandske og udenlandske investorer med.
 Jørn Astrup Hansen anser det  

 for sandsynligt, at [K1] ville meddele offentligheden, hvis der var andre  

 aktuelle investorer på banen  om ikke andet så for at styrke  

 troværdigheden  

 bag det storstilede avisprojekt, som de seneste måneder har sat det danske  

 mediemarked i brand.
Ikke alene har [K1]  

 driftsunderskud.
Likviditeten i selskabet er så miserabel, at det  

 kan få det  

 til at gibbe lidt i en stilfærdig bankmand, konkluderer Jørn Astrup  

 Hansen i  

 sin analyse.
Læs Jørn Astrup Hansens  

 analyse: I forlængelse af artiklen  

 bragte www.journalisten.dk en analyse af Jørn Astrup Hansen under  

 overskriften  

  

 Har [K1] fået kolde fødder?  

  

 Af analysen  

 fremgår følgende:
  

  

 ANALYSE: JØRN ASTRUP  

 HANSEN Det islandske mediaselskab [K1]  

  eneaktionær i [K2] , der står bag planerne om at etablere en  

 gratisavis, [K3],  

 i Danmark  offentliggjorde i går sit regnskab for 1. halvår 2006.
Regnskabet er skuffende.
Nok  

 havde [K1] sammenholdt med 1. halvår i 2005 en fremgang i omsætningen på 188  

 procent  

 til 1,7 mia. danske kroner.
Alligevel faldt det ordinære driftsresultat med  

 11  

 procent til blot 56 millioner danske kroner.
Helt galt er det efter  

 finansielle omkostninger på 211 [mio.] kroner, som i 1. halvår 2006  

 efterlader [K1]  

 med et underskud på 154 mio.
DKK før skat.
[K1] har ekspanderet kraftigt  

 i 1. halvår 2006 ved erhvervelse af andre virksomheder.
Ved udgangen af juni  

 2006 var de samlede aktiver således bogført til en værdi af 7,6 milliarder  

 kroner  det er tre gange så meget som ved udgangen af 2005.
 Men balancen er forholdsvis  

 luftig; over halvdelen, 57 procent, af de bogførte aktiver udgøres således af  

 immaterielle aktiver  det er blandt andet goodwill og varemærker.
Men egenkapitalen kan ikke  

 følge med.
Ved udgangen af 1. halvår 2005 var egenkapitalen bogført til 1,5  

 milliarder kroner  kun 19 procent af den bogførte aktivmasse.  

 Egenkapitalen  

 udgør blot en tredjedel af de bogførte, immaterielle aktiver.
Dagsbruns  

 solvens  

 står og falder således med værdien af de immaterielle aktiver, der skærer  

 lidt  

 i øjnene sammenholdt med koncernens pauvre driftsresultater.
Gælden vokser kraftigt i [K1].  

 Fra 1,2 til 6,2 milliarder danske kroner i 1. halvår 2006. Udviklingen har  

 efterladt koncernen med en miserabel likviditet.
Ved udgangen af 1. halvår  

 2006  

 udgjorde de kortfristede omsætningsaktiver således blot 49 procent af de  

 kortfristede forpligtelser på 3,2 mia. kroner.
Det er tal, som nok kan få det  

 til at gibbe lidt i en stilfærdig bankmand.
[K1] glæder sig i  

 halvårsmeddelelsen i øvrigt over den massive respons, som koncernens planer  

 om  

 at udgive en gratisavis i Danmark har fremkaldt.
Dog ikke mere, end at man nu  

 vil dele glæden med andre.
 I alt fald meddeler [K1], at  

 der vil blive etableret et investeringsselskab, som skal indtræde i [K1]s  

 interesser  

 i [K3]. [K1], der vil deltage i selskabet med 50 millioner kroner, vil stå  

 for  

 den daglige drift af investeringsselskabet.
[K1], der ser frem til at  

 blive mindretalsaktionær i investeringsselskabet, forventer at få både  

 nationale  

 islandske og udenlandske medinvestorer.
Det oplyses ikke, om Post Danmark er  

 en  

 af dem. [K1] oplyser slutteligt, at investeringsselskabet også vil overveje  

 mulighederne for at udgive gratisaviser på andre markeder end Danmark.
Blå bog:  

  

 Jørn Astrup  

 Hansen, der er cand.oecon., er bankuddannet.
Han fik i 1993 til opgave at stå  

 i  

 spidsen for en rekonstruktion af det færøske bankvæsen, og han var  

 administrerende direktør i Føroya Banki indtil 2005. Jørn Astrup Hansen har i  

 de senere år været en interesseret iagttager af udviklingen på Island.
Jørn  

 Astrup Hansen har for Journalisten været på Island for at undersøge økonomien  

 bag [K3]. Www.journalisten.dk bragte  

 den 17. august 2006, kl. 20.48, en artikel under overskriften  

  

 [A]: 350 mio. kroner bag [K3]  

  

 og  

 underoverskriften  

  

 Direktør [A] siger, at  

 der er penge nok til at drive [K3].
Navnene på investorerne er dog ikke  

 offentliggjort.  

  

 I artiklen anføres bl.a.:
Direktør [A] er "100  

 procent sikker" på, at der er investorer og penge bag [K3].
Han ønsker  

 imidlertid  

 ikke at sætte navn på, hvilke investorer, der vil skyde penge i det kommende  

 investeringsselskab, som skal udgive den budomdelte gratisavis.
 Det er op til moderselskabet [K1],  

 at offentliggøre navnene, siger han til Journalisten. [A] er blevet  

 præsenteret  

 for en liste med investorer, der vil skyde i alt 350 millioner kroner ind i  

 investeringsselskabet, siger han.
Oplysningerne kommer efter,  

 at selskabet [K1] i en halvårsmeddelelse har offentliggjort, at man nu vil  

 danne et investeringsselskab bag [K3].
Her skal Dagsbrun blot skyde 50  

 millioner  

 kroner ind og være mindretalsaktionær.
- Jeg har vidst det hele  

 tiden, lige siden jeg talte med [K1] første gang.
Men jeg kan se, at det nok  

 havde været bedre at forklare det noget før.
Jeg er helt sikker på, at der er  

 penge til at gennemføre projektet.
Vores økonomi er bedre end  

 betalingsavisernes, siger [A] til Journalisten.
 Tidligere bankdirektør,  

 cand.oecon., Jørn Astrup Hansen, har været på Island for at undersøge  

 økonomien  

 bag [K3] for fagbladet Journalisten.
 Jørn Astrup Hansen anser det  

 for sandsynligt, at [K1] ville meddele offentligheden, hvis der var andre  

 aktuelle investorer på banen  om ikke andet så for at styrke  

 troværdigheden  

 bag det ambitiøse avisprojekt.
 »Det kunne se ud, som om [K1]  

 har fået kolde fødder efter et dårligt halvårsregnskab,« siger han.
Ifølge [A] kan det være  

 vanskeligt at offentliggøre navne før beløb og terminer ligger fast.
Endelig  

 skal investorerne også have mulighed for at underrette børser og bagland.
 [K1]s administrerende  

 direktør [B] maner til ro i forhold til [K3]s fremtid.
- Vi har mindst 350 millioner  

 fra os selv og andre investorer i [K3].
Nogle af investorerne er fra Island,  

 men der er også investorer fra andre lande. [K3] vil udkomme efter planen, og  

 der er ingen grund til bekymring, siger administrerende direktør i [K1], [B],  

 til Ritzau.
Heller ikke [B] ønsker på  

 nuværende tidspunkt at oplyse, hvem de andre investorer i [K3] er, men  

 oplyser,  

 at nogle allerede er aktionærer i [K1]. Jyllands-Posten bragte den  

 25. marts 2006 under overskriften  

  

 Medier:  

 Ledelsen for islandsgratisavis på trapperne  

  

 og underoverskriften  

  

 Topchefen for islandske [K1] taler nu om,  

 at den gratisavis, som man vil husstandsomdele i Danmark, skal have et oplag  

 på  

 helt op til 900.000 eks.  

  

 en artikel, hvoraf følgende blandt andet fremgår:
Han [adm. direktør for [K1]]  

 understreger, at der formentlig bliver flere investorer involveret i såvel  

 gratisavisprojektet som et eventuelt opkøb  2. Parternes synspunkter Advokat Jørgen Vinding har  

 indledningsvis anført, at det er afgørende i en aviskrig som den  

 eksisterende,  

 at det faktuelle grundlag for nyhedsdækningen er af- eller bekræftet, eller  

 der  

 er indhentet kommentarer hertil, så nyhedsdækningen bliver afbalanceret.  

 Advokaten har hertil anført, at det påklages, hvorvidt www.journalisten.dk  

 skulle have forelagt oplysninger, jf.
Vejledende regler for god presseskik  

 punkt A.3. Det påklages ikke, hvorvidt indholdet i artiklen er korrekt, jf.  

 punkt A.1.
Advokaten har anført, at  

 baggrunden for artiklen er, at [K1] den 17. august 2006 udsendte en  

 halvårsmeddelelse om, at man ville indskyde 50 millioner kroner i [K3], og at  

 der også ville være andre investorer.
Det har siden februar 2006 været  

 offentligt kendt, at der ville indgå flere investorer.
Dette blev udlagt af  

 www.journalisten.dk som om, at [K1] skubbede [K3] fra sig og ville involvere  

 sig mindre økonomisk end først tilkendegivet.
Dette ville hurtigt have kunnet  

 afkræftes ved en søgning i danske artikelbaser.
Advokat Jørgen Vinding har  

 videre anført, at www.journalisten.dk har tilsidesat god presseskik ved ikke  

 at forelægge skadelige, krænkende eller agtelsesforringende oplysninger for  

 klagerne inden offentliggørelsen, jf. punkt A.3. Det var indlysende, at en  

 oplysning om, at der ikke var finansiering eller tilstrækkelig finansiering  

 bag  

[K3], kunne være skadelig i en aviskrig.
Hele grundlaget for artiklen ville  

 være forsvundet, såfremt www.journalisten.dk havde forelagt klagerne  

 oplysningerne.
 Advokaten har herudover  

 anført, at www.journalisten.dk fortalte [K3], at oplysningerne ikke blev  

 forelagt,  

 fordi www.journalisten.dk ikke turde risikere at måtte ændre omtalen.
 Advokaten har endelig anført,  

 at www.journalisten.dk ikke agerede som en nyhedstjeneste, der udsender en  

 koncentreret nyhed og gradvis udvider den i takt med, at der indhentes  

 kommentarer fra de involverede.
 Www.journalisten.dk har  

 indledningsvis anført, at på baggrund af, at kun punkt A.3. påklages, må  

 lægges  

 til grund, at de bragte informationer var korrekte.
Www.journalisten.dk har  

 anført, at baggrunden for artiklen var en børsmeddelelse fra den islandske  

 fondsbørs, som [K1] selv havde offentliggjort.
Der var således ikke anledning  

 til at tro, at klagerne ikke ønskede oplysningerne kommenteret og bragt.  

 Nyheden om finansieringsforholdene indeholdt negative elementer for klagerne,  

 men oplysningerne var ikke krænkende. [K1] og [K3] havde tidligere informeret  

 offentligheden om, at der var tilstrækkelig kapital til brug for  

 finansieringen.  

 Fondsbørsmeddelelsen havde nyhedsværdi, navnlig da [K1] alene var  

 forpligtiget  

 til at indskyde 50 millioner kroner  et beskedent beløb henset til  

 opgavens  

 omfang.
Www.journalisten.dk har  

 videre anført, at det er kutyme at referere bl.a. halvårsregnskaber uden at  

 have talt med direktøren om de problematiske forhold i regnskabet.
På et  

 internetmedie bringes nyhederne løbende efterhånden, som man får fat i  

 kilderne, idet man har en kontinuerlig deadline i modsætning til trykte  

 medier.
Www.journalisten.dk har  

 anført, at [K3] efter offentliggørelsen blev anmodet om at kommentere  

 nyheden,  

 men [K3]s chefredaktør ønskede kun at gentage, at der var tilstrækkelig  

 finansiering.
Derimod fik www.journalisten.dk senere på dagen en kommentar  

 fra  

 direktøren.
Kommentaren blev bragt sammen med en kommentar fra [K1] refereret  

 fra Ritzaus samme dag.
Www.journalisten.dk har herudover henvist til  

 Pressenævnets kendelse af 14. december 2005 (sag 2005-6-207).
 Www.journalisten.dk har  

 endelig afvist at have tilsidesat god presseskik, idet artiklen er bragt  

 sammen  

 med en analyse.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Niels Grubbe, Hans Peter  

 Blicher, Lene Sarup og Ole Askvig.
Internetmediet  

 www.journalisten.dk, hvori de påklagede artikler blev bragt, er anmeldt til  

 Pressenævnet den 18. september 2006 efter medieansvarsloven § 8, stk. 1,  

 hvorfor mediet er omfattet af medieansvarsloven, jf. lovens § 1, nr. 3.  

 Artiklerne er bragt den 17. august 2006, og klagebrevet er modtaget i  

 Pressenævnet den 6. oktober 2006 - efter anmeldelsen af hjemmesiden.
Da  

 mediet  

 var anmeldt til Pressenævnet på tidspunktet for klagens modtagelse, finder  

 Nævnet, at klagen skal realitetsbehandles.
Pressenævnet bemærker, at  

 oplysninger, som kan være skadelige, krænkende eller virke  

 agtelsesforringende  

 for nogen, skal efterprøves i særlig grad, inden de bringes, først og  

 fremmest  

 ved forelæggelse for den pågældende.
Pressenævnet finder imidlertid, at  

 oplysningerne i artiklen fremstår som henholdsvis www.journalisten.dk og Jørn  

 Astrup Hansens vurderinger på baggrund af det offentliggjorte halvårsregnskab  

 og fondsbørsmeddelelsen, og Nævnet udtaler ikke sin kritik.
