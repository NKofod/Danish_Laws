Bekendtgørelsens anvendelsesområde I medfør af §§ 14, 15, 24, 25, 43, 44 og 63 i lov nr. 310 af 6. juni 1973  

 om levnedsmidler m. m., som ændret ved lov nr. 108 af 29. marts 1978,  

 fastsættes følgende:
§ 1.  Bekendtgørelsen omfatter tilsætningsstoffer til  

 levnedsmidler, jfr. levnedsmiddellovens § 3, og anvendelsen af  

 tilsætningsstoffer i alle levnedsmidler, der sælges her i landet samt  

 mærkning af sådanne levnedsmidler med oplysning om de anvendte  

 tilsætningsstoffer.
Bekendtgørelsens bestemmelser, bortset fra reglerne om  

 mærkning, finder ligeledes anvendelse på levnedsmidler, der fra virksomheder  

 her i landet som forsyning føres til danske skibe og fly, der sejler og  

 flyver i international trafik.
 Stk. 2.  Bekendtgørelsen omfatter ikke anvendelsen af  

 næringsstoffer i levnedsmidler i det omfang, der i specielle regler er  

 fastsat bestemmelser herom.
Fortegnelse over godkendte  

 tilsætningsstoffer til levnedsmidler § 2.  Statens levnedsmiddelinstitut udfærdiger en  

 fortegnelse over godkendte tilsætningsstoffer og deres anvendelse med  

 angivelse af eventuelle krav til stoffernes identitet og renhed  

 (positivlisten).
 Stk. 2.  Positivlisten indeholder et afsnit A om  

 anvendelsen af tilsætningsstoffer i de enkelte levnedsmidler eller grupper af  

 levnedsmidler og et afsnit B, i hvilket tilsætningsstofferne opføres i  

 grupper efter deres funktion med samtidig angivelse af specifikation for  

 identitet og renhed af det enkelte stof.
Stk. 3.  I positivlisten opføres tilsætningsstofferne  

 med deres kemiske betegnelse.
Statens levnedsmiddelinstitut kan dog bestemme,  

 at tilsætningsstoffer opføres med en anden betegnelse eller i særlige  

 tilfælde ikke opføres i listen.
Stk. 4.  Medmindre statens levnedsmiddelinstitut  

 bestemmer andet, udfærdiger instituttet en ny positivliste hvert år inden  

 udgangen af oktober måned, som har virkning fra den 1. juli i det følgende  

 kalenderår.
Levnedsmidler, der er tilvirket eller indført inden  

 ikrafttrædelsesdatoen, vil kunne sælges indtil den 30. juni i det herefter  

 følgende kalenderår, såfremt de opfylder de på fremstillings- eller  

 indførselstidspunktet gældende regler.
 Stk. 5.  Fortegnelsen optages ikke i Lovtidende.
 Stk. 6.  Statens levnedsmiddelinstitut indrykker i  

 Statstidende meddelelse om udfærdigelsen af en ny positivliste og om  

 tidspunktet for dens ikrafttrædelse med oplysning om, hvor positivlisten kan  

 erhverves, samt meddelelse om eventuel forlængelse af gyldighedsperioden for  

 en positivliste.
Anvendelse af tilsætningsstoffer § 3.  De i afsnit A og B i positivlisten opførte  

 tilsætningsstoffer er godkendt til anvendelse i levnedsmidler.
Stk. 2.  De tilsætningsstoffer, der er anført under de  

 respektive levnedsmidler eller levnedsmiddelgrupper i positivlistens afsnit A  

 må kun anvendes på de i afsnit A fastsatte vilkår, og med de eventuelle  

 begrænsninger, der er anført i afsnit B.
Hvis der i afsnit A i  

 bemærkningskolonnen for tilsætningsstoffer, som ikke er næringsstoffer, er  

 anført en talværdi, angiver denne den højeste mængde af tilsætningsstoffet,  

 der må tilsættes ved fremstilling af levnedsmidlet.
Tilsætningsstoffer må kun  

 anvendes i overensstemmelse med god tilvirkningsmæssig praksis.
 Stk. 3.  Det er ikke tilladt samtidigt at anvende sukker  

 og kunstige sødestoffer ved fremstilling af levnedsmidler.
Stk. 4.  Til anvendelse ved madlavning i private  

 husholdninger må kun sælges de tilsætningsstoffer, der ifølge positivlisten  

 er godkendt hertil.
Statens levnedsmiddelinstitut kan i positivlisten  

 fastsætte vilkår, herunder særlige krav til mærkning, for salg af  

 tilsætningsstoffer til anvendelse ved madlavning i private husholdninger.
Stk. 5.  Tilsætningsstoffer, der er nævnt i  

 positivlistens afsnit B, men som ikke findes opført i afsnit A, kan anvendes  

 efter indhentet godkendelse fra statens levnedsmiddelinstitut.
For så vidt  

 angår næringsstoffer, skal godkendelse ske i henhold til bestemmelserne herom  

 i § 6.
 Stk. 6.  Tilsætningsstoffer skal opfylde de krav til  

 identitet og renhed, der er fastsat ved specifikationshenvisningerne i  

 positivlistens afsnit B.
§ 4.  Statens levnedsmiddelinstitut kan godkende  

 tilsætningsstoffer, der ikke er opført i positivlistens afsnit A og B til  

 anvendelse i levnedsmidler.
I forbindelse med godkendelsen fastsætter  

 instituttet eventuelle krav til stoffernes identitet og renhed.
 Stk. 2.  Statens levnedsmiddelinstitut kan udvide  

 adgangen efter positivlistens afsnit A til at anvende tilsætningsstoffer i de  

 enkelte levnedsmidler eller grupper heraf.
 § 5.  Følgende tilsætningsstoffer kan tages i  

 anvendelse, hvis de senest 6 måneder før de tages i brug er anmeldt til  

 statens levnedsmiddelinstitut, og der ikke forinden af instituttet er nedlagt  

 forbud mod den påtænkte anvendelse af tilsætningsstoffet:
 Stk. 2.  Statens levnedsmiddelinstitut kan godkende, at  

 anvendelsen sker tidligere end 6 måneder efter anmeldelsen.
 Stk. 3.  Anmeldelsen skal indeholde de af instituttet i  

 medfør af § 7 krævede oplysninger.
 Stk. 4.  Anmeldte tilsætningsstoffer må kun anvendes i  

 overensstemmelse med oplysningerne i anmeldelsen, herunder om stoffernes  

 identitet og renhed samt om indhold af tilsætningsstofferne i de enkelte  

 levnedsmidler, og kun i overensstemmelse med god tilvirkningsmæssig praksis.  

 De må kun anvendes i overensstemmelse med vilkår fastsat af instituttet, jfr.  

 stk. 1. Som vilkår for anvendelse kan fastsættes, at anvendelsen kun  

 godkendes for en begrænset periode.
 Stk. 5.  Uagtet forbud mod anvendelse af et  

 tilsætningsstof ikke er nedlagt i henhold til stk. 1, kan statens  

 levnedsmiddelinstitut senere nedlægge forbud mod anvendelse, såfremt  

 forholdene taler derfor.
 § 6.  Næringsstoffer kan tages i anvendelse, hvis de  

 senest 6 måneder før de tages i brug er anmeldt til statens  

 levnedsmiddelinstitut, og der ikke forinden af instituttet er nedlagt forbud  

 herimod.
 Stk. 2.  Statens levnedsmiddelinstitut kan godkende, at  

 anvendelse sker tidligere end 6 måneder efter anmeldelsen.
 Stk. 3.  Anmeldelsen skal indeholde oplysninger om  

 levnedsmidlets og næringsstoffets/ stoffernes betegnelse samt de i medfør af  

 § 7 krævede oplysninger.
Stk. 4.  Statens levnedsmiddelinstitut kan i  

 positivlistens afsnit B optage en fortegnelse over næringsstoffer opført med  

 deres specifikke betegnelse og samtidig angivelse af specifikation for  

 identitet og renhed af det enkelte stof.
Statens levnedsmiddelinstitut kan i  

 positivlistens afsnit A optage en fortegnelse over de næringsstoffer, der  

 umiddelbart efter den i stk. 1 nævnte anmeldelse kan anvendes i bestemte  

 levnedsmidler på de i fortegnelsen fastsatte vilkår.
Stk. 5.  Som vilkår for anvendelse af anmeldte  

 næringsstoffer kan udover eller i stedet for de i § 11 anførte generelle  

 regler fastsættes særlige regler for mærkning af salgsemballagen samt for  

 reklamering m.v. angående næringsstofindhold i levnedsmidler, der er tilsat  

 næringsstoffer.
Som vilkår for anvendelse kan fastsættes, at anvendelsen kun  

 godkendes for en begrænset periode.
 Stk. 6.  Uagtet forbud mod anvendelse af et næringsstof  

 ikke er nedlagt i henhold til stk. 1, kan statens levnedsmiddelinstitut  

 senere nedlægge forbud mod anvendelse, såfremt forholdene taler derfor.
 § 7.  Statens levnedsmiddelinstitut træffer  

 bestemmelse om, hvilke oplysninger ansøgninger om godkendelse af  

 tilsætningsstoffer, jfr. §§ 5 og 6, skal indeholde.
§ 8.  Statens levnedsmiddelinstitut kan bestemme, at  

 reglerne i §§ 2-4 og §§ 5 og 7 også skal finde anvendelse på tekniske  

 hjælpestoffer.
Ved tekniske hjælpestoffer forstås tilsætningsstoffer, der  

 anvendes ved tilvirkning af levnedsmidler eller deres bestanddele med det  

 formål at opnå en teknologisk effekt under behandlings~ eller  

 forarbejdningsprocessen, og som i det færdige levnedsmiddel kun kan forekomme  

 som en uundgåelig og utilsigtet rest af stofferne og deres  

 omdannelsesprodukter.
Statens levnedsmiddelinstitut kan endvidere fastsætte  

 regler for det tilladelige restindhold.
Mærkning § 9.  Tilsætningsstoffer, der enkeltvis eller i  

 blanding enten indbyrdes eller med levnedsmiddelingredienser sælges til  

 anvendelse ved erhvervsmæssig tilvirkning af levnedsmidler, skal på  

 salgsemballagen være mærket med følgende oplysninger:
Stk. 2.  Ovenstående finder også anvendelse på  

 halvfabrikater, der har karakter af et levnedsmiddel og som sælges til  

 anvendelse ved erhvervsmæssig fremstilling af levnedsmidler.
Mærkning ifølge  

 stk. 1, pkt. 2-6 kan dog undlades for sådanne halvfabrikater, der i øvrigt  

 opfylder de regler om tilsætningsstoffer, der er i positivlistens afsnit A.  

 Mærkning skal i så fald ske efter § 11.
Stk. 3.  Hvor særlige hensyn taler derfor, kan statens  

 levnedsmiddelinstitut tillade, at produkter, der sælges under bestemt  

 handelsnavn, ikke mærkes med det procentiske indhold.
Handelsnavn og  

 sammensætning skal i så fald registreres hos statens levnedsmiddelinstitut.  

 Instituttet kan fastsætte vilkår for salg af sådanne produkter, herunder  

 navnlig at produktet mærkes med oplysning om, til hvilke levnedsmidler  

 produktet må anvendes og i hvilken højeste mængde.
 § 10.  Tilsætningsstoffer, der enkeltvis eller i  

 blanding enten indbyrdes eller med levnedsmiddelingredienser sælges til  

 anvendelse ved madlavning i private husholdninger, skal på salgsemballagen  

 eller en medfølgende vejledning være mærket med:
§ 11.  Hvis der i et færdigpakket levnedsmiddel er  

 anvendt et eller flere tilsætningsstoffer, herunder næringsstoffer, skal  

 levnedsmidlets færdigpakning eller en vedhæftet etiket mærkes med oplysning  

 herom ved angivelse af tilsætningsstoffernes kategori efterfulgt af enten  

 deres specifikke betegnelse eller deres EF-nummer (E . . . ), hvis der findes  

 et sådant.
Såfremt levnedsmidlerne bringes i handelen i et tidligere led end  

 detailleddet, kræves der dog ikke mærkning på den enkelte færdigpakning eller  

 en dertil vedhæftet etiket, idet det i så fald er tilstrækkeligt, at  

 mærkningsoplysningerne i stedet anføres på de relevante handelsdokumenter.
Stk. 2.  Ved angivelse af kategori skal de i bilaget  

 nævnte kategoribetegnelser benyttes.
Kategorien »smeltesalte« må  

 kun anvendes for så vidt angår smelteost og produkter fremstillet af  

 smelteost.
For så vidt angår aromastoffer og modificeret stivelse er det dog  

 tilstrækkeligt at angive kategorien, dvs. »aroma«,  

 »aromastof(fer)» og »modificeret stivelse«.
Hvis et  

 tilsætningsstof, der skal mærkes, ikke opfylder nogle af de funktioner, som  

 de i bilaget angivne kategorier har, skal det alene angives ved det  

 specifikke navn.
Tilsætningsstofferne skal indgå i den opregning af samtlige  

 indgående ingredienser, som færdigpakkede levnedsmidler skal være forsynet  

 med i henhold til særlig regulering heraf.
Tilsætningsstofferne skal angives  

 efter kategorien og kategorierne skal indgå i den samlede  

 ingrediensfortegnelse i faldende orden efter vægt på  

 fremstillingstidspunktet.
Stk. 3.  Der skal dog ikke ske mærkning med  

 tilsætningsstoffer, Stk. 4.  Hvis et levnedsmiddel er tilsat et næringsstof,  

 skal det samlede indhold af det pågældende næringsstof efter tilsætningen  

 angives.
Denne angivelse skal ske uden for og som supplement til den i stk. 2  

 nævnte opregning af ingredienser, f. eks. i en næringsdeklaration.
 Stk. 5.  Hvis et levnedsmiddel er sødet med saccharin,  

 skal der, udover angivelsen herom i ingrediensfortegnelsen, i forbindelse med  

 selve varebetegnelsen tilføjes ordene »med saccharin«.
 Stk. 6.  Statens levnedsmiddelinstitut kan indføre  

 yderligere kategorier end de i bilaget fastsatte.
 Stk. 7.  For emballager eller beholdere, hvis største  

 overflade er mindre end 10 cm2, er det for tilsætningsstoffer, dog bortset  

 fra næringsstoffer, tilstrækkeligt at angive »tilsætningsstoffer  

 anvendt«.
 Stk. 8.  Mærkning af færdigpakkede levnedsmidler med  

 oplysning om anvendte tilsætningsstoffer i henhold til denne bekendtgørelse  

 kan undlades for færdigpakkede levnedsmidler, der fremstilles, pakkes og  

 udbydes til salg i samme bagerforretning og op til højst to filialer heraf på  

 følgende vilkår:
 § 12.  Statens levnedsmiddelinstitut kan, med henblik  

 på at give bedst mulig oplysning om eventuel anvendelse af aromastoffer i  

 levnedsmidler, træffe bestemmelse om yderligere mærkning af aromastoffer  

 eller visse grupper heraf, og om yderligere mærkning af levnedsmidler, der  

 indeholder sådanne stoffer.
§ 13.  De i bekendtgørelsen krævede oplysninger skal  

 være anført på dansk.
I stedet for dansk kan andre sprog, der kun ved  

 uvæsentlige forskelle i stavning adskiller sig fra dansk, anvendes.
Dispensation § 14.  Statens levnedsmiddelinstitut kan i særlige  

 tilfælde, når forholdene taler for det, dispensere fra § 3, stk. 2, 3, 4 og  

 6, § 9, stk. 1, § 10 samt § 11, stk. 1, 2, 4 og 7.
Straffe-, ikrafttrædelses- og  

 ophævelsesbestemmelser § 15.  Overtrædelse af bestemmelserne i § 3, § 4, § 5  

 og § 6 i nærværende bekendtgørelse eller af afgørelser truffet i medfør af  

 bekendtgørelsens bestemmelser herom straffes i henhold til § 63, stk. 2 og 3  

 i lov om levnedsmidler m.m. med bøde eller hæfte.
Overtrædelse af  

 bestemmelserne i § 8, § 9, § 10, § 11, § 12 og § 13 eller af afgørelser  

 truffet i medfør af bekendtgørelsens bestemmelser herom straffes i henhold  

 til § 63, stk. 2 og 3 i lov om levnedsmidler med bøde.
 § 16.  Bekendtgørelsen træder i kraft den 1. marts  

 1981. Dog træder anmeldelsesordningen for de i § 5, stk. 1, nr. 1 nævnte  

 tilsætningsstoffer først i kraft senere, og forbudet imod en kombineret  

 anvendelse af sukker og kunstigt sødestof i § 3, stk. 3, træder først i kraft  

 den 1. juli 1982.
 Stk. 2.  Med hensyn til reglerne om mærkning af  

 levnedsmidler og tilsætningsstoffer kan levnedsmidler og tilsætningsstoffer,  

 der opfylder de hidtil gældende regler herom, fortsat sælges indtil 1. januar  

 1983. Levnedsmidler der har, eller må antages at have en holdbarhed på over  

 18 måneder, der opfylder de hidtil gældende regler, kan fortsat detailsælges  

 indtil 1. januar 1985.
Stk. 3.  Bestemmelsen i stk. 2 gælder ikke for  

 levnedsmidler, til hvis fremstilling der både er anvendt sukker og kunstigt  

 sødestof.
Sådanne levnedsmidler, der er tilvirket eller indført inden 1. juli  

 1982, vil kunne sælges indtil 30. juni 1983.
 § 17.  Følgende bestemmelser ophæves:
 §§ 1-10 og § 12, stk. 2-7, i ministeriet for forureningsbekæmpelses  

 bekendtgørelse nr. 316 af 8. juni 1973 som ændret ved miljøministeriets  

 bekendtgørelser nr. 70 af 12. februar 1974, nr. 470 af 15. september 1975 og  

 nr. 523 af 3. oktober 1975.
