 I tilslutning til udenrigsministeriets bekendtgørelse nr. 253 af 17.  

 oktober 1931 og efterfølgende bekendtgørelser, senest nr. 40 af 26. marts  

 1968, Lovtidende C, om den i Geneve den 20. april 1929 afsluttede  

 internationale konvention til bekæmpelse af falskmøntneri med tilhørende  

 protokol af samme dato bringes det herved til almindelig kundskab, at  

 følgende lande med virkning fra den anførte dato har tiltrådt konventionen:
Kuwait ...................... 9. marts 1969 Niger ....................... 3. august 1969 Mali ........................ 6. april 1970.
 Endvidere har Mauritius erklæret sig for bundet af konventionen, hvis  

 anvendelse var udstrakt til Mauritius før dets selvstændighed, med virkning  

 fra datoen for opnåelse af uafhængighed den 12. marts 1968.
 Endelig har Syrien erklæret sig for bundet af konventionen med virkning  

 fra den 20. juni 1959.
 Udenrigsministeriet, den 29. april 1970.
F.
M.
 Paul Fischer.
