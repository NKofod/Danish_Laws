I henhold til §§ 6, stk. 1, og 13 i lov om arbejdstilbud til ledige, jf. lovbekendtgørelse nr. 122 af 24. februar 1989 og § 8, stk. 3, i lov om arbejdsløshedsforsikring og arbejdsformidling m.v., jf.
lovbekendtgørelse nr. 510 af 19. juli 1989, samt efter bemyndigelse fra arbejdsministeren, fastsættes følgende om den regionale administration af uddannelsestilbud.
Indledning De ændringer af lovgivningen om arbejdstilbud til ledige, der blev  

 vedtaget den 16. december 1988 til ikrafttræden 1. januar 1989, jf.  

 lovbekendtgørelse nr. 122 af 24. februar 1989, samt Arbejdsministeriets  

 cirkulære af 6. juli 1989 (om den regionale administration af  

 uddannelsestilbud), indebærer, at hovedansvaret for tilvejebringelsen af  

 uddannelsestilbud (UTB) fra 1. januar 1990 placeres regionalt.
I Arbejdsministeriets cirkulære af 6. juli 1989 er fastlagt de  

 organisatoriske rammer og hovedopgaver for den regionale UTB-administration,  

 navnlig UTB-udvalgene.
I nærværende cirkulære fastlægges de nærmere  

 retningslinier for den regionale UTB-administrations arbejde.
Det vigtigste mål for uddannelsesindsatsen er at forebygge  

 langtidsledighed og sikre de lediges tilknytning til arbejdsmarkedet.
Det  

 betyder, at information, vejledning, uddannelse, og øvrige foranstaltninger  

 ikke er mål i sig selv, men midler til at opnå målet - beskæftigelse.
 Væsentlige forudsætninger for at kunne skabe det bedst mulige samspil  

 mellem udbud og efterspørgsel af uddannelsestilbud er for det første en  

 sammenhængende information og vejledning om uddannelses- og  

 beskæftigelsesmuligheder, for det andet etablering af et planlægningsgrundlag  

 baseret på de lediges ønsker og forudsætninger samt arbejdsmarkedsnævnenes  

 vurdering af arbejdsmarkedets behov, og for det tredie koordination og  

 samarbejde på regionalt niveau om udvikling af relevante uddannelsestilbud.
I lovgivningen og i de tilhørende bekendtgørelser om arbejdstilbud,  

 uddannelsestilbud, uddannelsesydelse, iværksætterydelse, forstærket  

 vejledning mv. er rammerne for de nye ordninger fastlagt og de lediges  

 rettigheder og pligter præciseret.
I bilag 2 er givet en oversigt over lov,  

 bekendtgørelser og cirkulærer af relevans for UTB-indsatsen.
 Det understreges, at Arbejdsmarkedsstyrelsen med dette cirkulære  

 fastlægger nogle minimumskrav, mål og rammer, inden for hvilke  

 AF-regionschefen - i et samarbejde med Arbejdsmarkedsnævnene (AMN) og  

 UTB-udvalgene - nærmere kan tilrettelægge indsatsen for de ledige.
Den regionale UTB-administrations opgaver For at skabe det bedst mulige samspil mellem udbud og efterspørgsel af  

 uddannelser til langtidsledige er nedsat regionale UTB-udvalg i tilknytning  

 til arbejdsmarkedsnævnene.
Det regionale UTB-udvalg har rådgivende status og  

 afgiver indstilling til AF-regionschefen.
Det forudsættes, at  

 AF-regionschefen følger udvalgets råd og indstillinger, med mindre disse råd  

 og indstillinger efter regionschefens principielle vurdering fører til en  

 administration, der er i strid med de gældende rammer og retningslinier for  

 UTB-ordningens administration jf. §§ 1 og 10 i Arbejdsministeriets cirkulære  

 af 6. juli 1989.
 AF-regionschefen har det administrative og bevillingsmæssige ansvar for  

 UTB-midlernes anvendelse.
Information, vejledning og introduktion 1. Ansvaret for informations- og vejledningsopgaver  

 m.v.
 En væsentlig forudsætning for opfyldelse af hensynet til såvel de lediges  

 ønsker og forudsætninger som arbejdsmarkedets behov er, at de ledige modtager  

 en sammenhængende information, vejledning og introduktion til de regionalt  

 (evt. tværregionalt) etablerede tilbud og muligheder for uddannelse og for  

 beskæftigelse.
 Arbejdsmarkedsnævnene og Arbejdsformidlingen (AF) har ansvaret for at  

 sikre, at den ledige får relevant og sammenhængende information og vejledning  

 om såvel vejlednings-, introduktions- og uddannelsesforløb som  

 beskæftigelsesmuligheder.
 AF's samlede vejledningsindsats fastsættes inden for rammerne af  

 arbejdsmarkedsnævnenes prioritering af AF's ressourcer.
AF har ansvaret for - efter retningslinjer fra regionschefen - at yde den  

 generelle information og vejledning til de ledige om arbejdstilbuds- og  

 uddannelsestilbudsordningen.
AF's informations- og vejledningsopgaver samt  

 AF's kontaktforløb med de ledige er nærmere beskrevet i AF cirkulære nr. 11  

 af 5. juli 1989. UTB-udvalget kan rådgive AF-regionschefen om AF's  

 informations- og vejledningsopgaver i forhold til UTB-målgrupperne.
A-kasserne har ansvaret for at informere om arbejdsløshedsforsikring,  

 dagpenge, fremmøde, rådighed og 6 måneders samtalen i a-kassen.
A-kasserne  

 har med den nye § 65 i lov om arbejdsformidling og arbejdsløshedsforsikring  

 m.v. fået en udvidet forpligtelse og ansvar for at informere og vejlede de  

 ledige medlemmer om uddannelses- og beskæftigelsesmuligheder inden for  

 kassens faglige område, jf.
Direktoratet for Arbejdsløshedsforsikringen's  

 bekendtgørelse nr. 316 af 18. maj 1989 om en a-kasses vejledningspligt over  

 for dens medlemmer, som trådte i kraft den 1. juni 1989.
 AMU-centrene har ansvaret for tilrettelæggelsen og gennemførelsen af de  

 såkaldte »inspirationskurser«, der er vejledningskurser af 1 eller  

 2 ugers varighed.
Der er mulighed for at afholde inspirationskurser andre steder end på  

 AMU-centrene, for hermed at sikre en hensigtsmæssig geografisk spredning af  

 inspirationskurserne.
Det er dog fortsat Arbejdsmarkedsstyrelsen, der  

 fastlægger mål, rammer og placering af inspirationskurserne, ligesom  

 Arbejdsmarkedsstyrelsen er administrativt ansvarlige for  

 inspirationskurserne.AMU-centrene er ansvarlige for gennemførelsen af  

 kurserne.
 Inspirationskursernes formål og indhold samt AF' s opgaver i forbindelse  

 med oprettelse, henvisning, gennemførelse og opfølgning af  

 inspirationskurserne er nærmere beskrevet i AF cirkulære nr. 11 af 5. juli  

 1989.
Det er Arbejdsmarkedsnævnet, der fastlægger, hvilke grupper af ledige, der  

 ud fra de regionale arbejdsmarkedsforhold må anses for at være særligt  

 udsatte og dermed bør tilbydes et inspirationskursus.
Der henvises til AF  

 cirkulære nr. 11 af 5. juli 1989.
 Derudover kan uddannelsesinstitutioner, kommunale og amtskommunale  

 institutioner og faglige organisationer tilbyde forskellige informations-,  

 vejlednings- og introduktionsaktiviteter for ATB/UTB-målgrupperne.
 Det er AF-regionschefens opgave - efter indstilling fra UTB-udvalgene og i  

 samarbejde med de regionale organer til samordning af vejledningsindsatsen -  

 at sikre en regional samordning af de regionale informations-, vejlednings-  

 og introduktionstilbud til ATB/UTB-målgruppen.
 For at denne opgave kan løses forudsættes det, at de regionale  

 (tværregionale) uddannelsesudbydere løbende informerer om informations- og  

 vejledningsaktiviteterne og aktivt bidrager til et regionalt samarbejde  

 omkring sikringen af den nødvendige informations-, vejlednings- og  

 introduktionsindsats over for UTB-målgrupperne.
2. Information Informationsarbejdets indhold, form og omfang fastlægges regionalt efter  

 gældende retningslinier for dette arbejde inden for de forskellige  

 institutioner.
Det anbefales, at de forskellige institutioner og myndigheder  

 søger at samordne informationsindsatsen over for UTB-målgruppen for hermed at  

 opnå en sammenhængende og effektiv informationsindsats.
Som noget nyt skal  

 der udarbejdes regionale uddannelseskataloger om de konkrete  

 uddannelsestilbud.
Formålet med uddannelseskataloget er at etablere en samlet, ensartet og  

 kortfattet regional oversigt over godkendte UTB.
Denne oversigt skal primært  

 bruges i forbindelse med AF-medarbejderes information og vejledning af  

 UTB-målgrupperne, men kan også anvendes i forbindelse med a-kassernes og  

 andre institutioners vejledningsindsats over for målgrupperne for  

 UTB-indsatsen.
Det påhviler de uddannelsesudbydere, der afholder  

 uddannelser/kurser med henblik på UTB, at fremstille det nødvendige  

 informationsmateriale om de kurser/uddannelser, der er godkendt som UTB, til  

 uddannelseskataloget.
For at sikre en ensartet informationsgivning skal  

 informationsmaterialet udvikles efter de af UTB-udvalget givne retningslinier  

 for indhold, udformning og layout.
Der skal for hvert udbudt UTB som minimum  

 være redegjort for:
Det påhviler AF at sikre, at uddannelseskataloget gøres tilgængeligt for  

 de ledige, f.eks. ved at lade kataloget ligge let tilgængeligt på  

 informationscentrene.
Derudover vil kataloget indgå som et naturligt led i  

 AF's informations- og vejledningsarbejde.
Efter nærmere aftale mellem AF-regionschefen og interesserede  

 samarbejdsparter (a-kasser, uddannelsesinstitutioner, kommunale- og  

 amtskommunale institutioner m.v.) kan AF fremstille yderligere eksemplarer af  

 uddannelseskataloget.
Spørgsmål om evt. dækning af omkostningerne herved  

 aftales mellem AF og rekvirenten af kataloget.
AF kan kræve fuld dækning for  

 de økonomiske omkostninger herved.
I samarbejde med de regionale organer til samordning af  

 vejledningsindsatsen, skal det sikres, at der foreligger oplysninger til brug  

 for såvel vejledere som ledige om uddannelsesmuligheder (UTB) også uden for  

 regionen.
Det kan anbefales, at dette som minimum sker ved, at AF rekvirerer  

 nærliggende regioners uddannelseskataloger og heriblandt udvælger  

 beskrivelser af UTB til det regionale uddannelseskatalog, som vurderes at  

 kunne være af interesse for regionens UTB-målgrupper.
 Arbejdsmarkedsstyrelsen vil snarest mulig etablere et kursusregister på  

 AF-Match således, at AF fremover vil kunne trække oplysninger ud om de  

 uddannelsestilbud, der gives i alle regioner via et kursusregister.
 Det anbefales, at AF - efter indstilling fra UTB-udvalget og i samarbejde  

 med de regionale organer til samordning af vejledningsindsatsen - fremstiller  

 supplerende informationsmaterialer om uddannelsestilbuddene i form af pjecer,  

 video, lokalradio/TV-indslag o.a. rettet mod UTB-målgrupperne.
3. Vejledning og introduktion De ledige skal kunne tilbydes sammenhængende og hensigtsmæssige  

 vejlednings- og introduktionsaktiviteter.
 Som nævnt under afsnit 1 har AF og a-kasserne hovedansvaret for  

 vejledningsindsatsen over for de ledige, men også uddannelsesinstitutionerne  

 o. a. tilbyder vejlednings- og introduktionsaktiviteter (individuel- og  

 gruppevejledning, vejledningskurser, uddannelses- og  

 erhvervsintroduktionskurser). Se evt. rapport nr. 2 om vejlednings- og  

 introduktionsforløb (Udvalget om introduktions- og vejledningsforløb samt  

 uddannelsesmuligheder for langtidsledige, Arbejdsministeriet, februar 1989).
 Det er derfor vigtigt, at AF i samarbejde med de regionale organer til  

 samordning af vejledningsindsatsen og UTB-udvalget så vidt muligt sikrer, at  

 der etableres en konkret samordning af den regionale/lokale  

 vejledningsindsats.
Det skal anbefales, at nævnte samordning for det første sikres via løbende  

 udveksling af informationer om, hvilke typer af vejlednings- og  

 introduktionsaktiviteter for ATB/UTB-målgrupperne de forskellige  

 institutioner tilbyder.
For det andet sikres via afholdelse af  

 tværsektorielle vejlederseminarer om fælles temaer.
For det tredie sikres via  

 fælles planlægning af, hvad de enkelte institutioner med fordel hver især kan  

 tilbyde.
Hermed kan opnåes en bedre viden om og udnyttelse af eksisterende  

 ressourcer til vejlednings- og introduktionsaktiviteter.
 Som en særlig form for vejledningskoordination kan det anbefales, at der  

 gøres forsøg med særlige vejledningscentre, hvor de forskellige  

 institutioner, der tilbyder vejledning til UTB/ATB-målgrupperne, hver især  

 indgår som bidragsydere til vejledningscentrenes aktiviteter.
 Indholdet i aktiviteterne, de enkelte institutioners bidrag til centrenes  

 aktiviteter, organiseringen af arbejdet samt administrationen heraf aftales  

 regionalt/lokalt.
 UTB-udvalget kan indstille, at der i et begrænset omfang anvendes  

 UTB-midler til introduktions- og vejledningsaktiviteter på betingelse af, at  

 de ledige er berettiget til et uddannelsestilbud, og at introduktions- og  

 vejledningselementerne fremtæder som dele af et sammenhængende UTB-forløb,  

 hvori indgår minimum 3 måneders egentlig uddannelse.
 UTB-udvalgene indstiller til AF-regionschefen hvilke  

 vejledningsaktiviteter m.v., der evt. i et mindre omfang kan medfinansieres  

 af UTB-midler.
 Uddannelsestilbuddenes indhold, varighed  

 m.v.
 Sigtet med uddannelsestilbuddene (UTB) er at forbedre de lediges  

 muligheder for at opnå beskæftigelse.
 Uddannelsestilbuddene skal tilrettelægges med udgangspunkt i de lediges  

 ønsker og forudsætninger samt arbejdsmarkedets behov.
 Det skal tilstræbes, at uddannelsestilbuddene eller dele heraf kan  

 godskrives som en del af en ordinær uddannelse.
Uddannelsestilbuddene skal fortrinsvis rettes mod beskæftigelse i den  

 private sektor.
Uddannelsestilbud kan imidlertid også rettes mod den  

 offentlige sektor, hvis det på baggrund af Arbejdsmarkedsnævnets vurdering af  

 de lediges forudsætninger og ønsker og arbejdsmarkedets behov kan  

 sandsynliggøres, at UTB rettet mod beskæftigelse i den offentlige sektor  

 synes relevant set i forhold til uddannelsernes beskæftigelsesmæssige sigte.
Ansvaret for uddannelsernes faglige indhold og anvendte pædagogiske  

 metoder påhviler uddannelsesudbyderne, d.v.s. uddannelsesinstitutionerne og  

 evt. andre uddannelsesarrangører, som afholder godkendte UTB-kurser.
Det er  

 således også uddannelsesudbyderne, der skal sikre de nødvendige godkendelser  

 af uddannelsestilbuddene, jf.
Arbejdsministeriets cirkulære af 6. juli 1989,  

 § 3 stk. 5. Godkendelse af kursernes indhold og kompetence fastlægges gennem  

 nærmere retningslinier inden for de respektive uddannelsesområder.
 Det er AF, der tilbyder den enkelte UTB-berettigede et konkret UTB-forløb.
Pr. 1. januar 1990 kan AF tilbyde den UTB-berettigede et uddannelsestilbud  

 inden for nedenstående typer af kurser/uddannelser, som skal være af mindst  

 13 ugers varighed.
I de fleste tilfælde vil uddannelsestilbuddet være af 3-6  

 månders varighed.
 Uddannelsestilbuddet kan gives inden for følgende typer af  

 kurser/uddannelser:
 Det skal understreges, at et påbegyndt eller gennemført uddannelsesforløb  

 ikke efterfølgende kan godkendes som et UTB.
Det afgørende, for hvorvidt et uddannelsesforløb kan godkendes som et  

 uddannelsestilbud, er ikke, om tilbuddet er finansieret af de 1,8 mia. kr.
En  

 uddannelsesplads finansieret af de ordinære uddannelsesmidler vil også kunne  

 godkendes og tilbydes som UTB.
Det afgørende er, om AF på baggrund af gældende retningslinier for  

 UTB-indsatsen vurderer, at der er tale om et rimeligt UTB i forhold til den  

 lediges forudsætninger og ønsker og arbejdsmarkedets behov.
Hermed opnåes  

 større flexibilitet og bedre anvendelse af eksisterende  

 uddannelsesmuligheder/-pladser.
Samtidig gives AF bedre muligheder for at  

 tilbyde UTB inden for en bred vifte af kursus- og uddannelsesmuligheder,  

 herunder tilbud om UTB som enkeltpladser og som uddannelser, som den ledige  

 selv fremskaffer.
 Hvis en uddannelsesinstitution optager en UTB-berettiget person på et  

 ordinært kursus eller en ordinær uddannelse, kan uddannelsesinstitutionen  

 forlange en pris for den (de) etablerede uddannelsesplads(er). AF kan betale  

 herfor af den regionalt tildelte UTB-pulje.
 Uddannelsesinstitutionen skal som betingelse for betaling kunne godtgøre,  

 at der er sket en aktivitetsudvidelse.
For nyledige er adgangen til uddannelse med uddannelsesydelse begrænset  

 til uddannelse inden for en økonomisk ramme på 50 mio. kr. om året.
For disse  

 ledige kan pladser på ordinære uddannelser kun godkendes som UTB ved  

 etablering af uddannelsespladser godkendt af AF inden for rammen af de 1.8  

 mia. (jf.
Arbejdsmarkedsstyrelsens bekendtgørelse af 18. december 1989 om  

 kvoteordning m.m. for uddannelse med uddannelsesydelse før 1. arbejdstilbud).
1. Indhold Uddannelsestilbuddene skal som nævnt udarbejdes med udgangspunkt i de  

 lediges ønsker og forudsætninger samt arbejdsmarkedets behov.
UTB-målgrupperne varierer med hensyn til alder, køn, skolebaggrund,  

 erhvervsmæssig og uddannelsesmæssig kompetence, nationalitet/ sprog,  

 familiemæssige og økonomiske forhold.
De UTB-berettigede personer vil derfor  

 også have meget forskellige forudsætninger for og ønsker til et  

 uddannelsestilbud.
 Det er afgørende for UTB-indsatsens succes, at der ved tilrettelæggelsen  

 af UTB tages højde for ovennævnte forskelligheder i forudsætninger og ønsker.
Det er erfaringen, at en betydelig del af de UTB-berettigede er kvinder og  

 ikke-faglærte.
Dette skal der tages højde for både ved den mere generelle  

 planlægning af UTB-indsatsen og ved den konkrete tilrettelæggelse af de  

 enkelte uddannelsestilbud.
I regioner med mange indvandrere viser erfaringen, at et forholdsmæssigt  

 stort antal af disse er UTB-berettigede.
Da rene danskkurser for indvandrere  

 ikke kan godkendes som uddannelsestilbud, må den del af gruppen, som ikke har  

 de basale dansksproglige forudsætninger, henvises til amtskommunernes  

 grundlæggende danskundervisning etableret i henhold til lov nr. 355 af 4.  

 juni 1986 om undervisning af voksne indvandrere.
For den del af indvandrerne,  

 som nok har de basale sproglige forudsætninger i orden, men ikke har  

 tilstrækkelige danskkundskaber til at gennemføre uddannelsestilbud  

 tilrettelagt for danskere, må uddannelsesinstitutionerne tilrettelægge  

 UTB-forløb, som forbedrer indvandrernes forudsætninger, herunder  

 dansksproglige forudsætninger, for at opnå beskæftigelse.
 For at fremme den beskæftigelsesmæssige effekt af UTB-indsatsen skal  

 indholdet i uddannelsestilbuddene afspejle udviklingen på arbejdsmarkedet og  

 tilrettelægges med udgangspunkt i regionale erhvervs- og  

 arbejdsmarkedsforhold og i forventninger om mulige jobfunktioner for de  

 forskellige UTB-målgrupper.
Uddannelsestilbuddene skal indholdsmæssigt holde sig de UTB-berettigedes  

 fremtidige jobfunktioner for øje.
Disse funktioner forudsætter en række  

 specifikke og almene kvalifikationer:
 Vægtningen, omfanget, indholdet og niveauet af de fire kvalifikationstyper  

 skal tilpasses både UTB-målgruppernes forudsætninger og ønsker og det  

 fastlagte jobperspektiv.
 Det er af afgørende betydning for uddannelsestilbuddenes kvalitet og  

 værdi, at uddannelsernes indhold kan identificeres og beskrives og at  

 kompetencegivende moduler o.lign. er anerkendt generelt på arbejdsmarkedet  

 og/eller i det formelle uddannelsessystem.
2. Varighed og omfang Et uddannelsestilbud skal som minimum have en varighed på 13 uger.
De  

 fleste uddannelsestilbud, der tilbydes de ledige, vil have en varighed på  

 mellem 3 og 6 måneder.
Der er mulighed for, at et uddannelsestilbud kan være af længere varighed.  

 Uddannelsestilbud før 1. ATB kan vare op til 1 1/2 år med mulighed for  

 forlængelse i yderligere 1 år.
Uddannelsestilbud efter 1. ATB kan have en  

 varighed på op til 2 år.
 Det ugentlige timetal for et uddannelsestilbud følger de afstukne regler  

 for heltidsundervisning for pågældende uddannelsesinstitution under  

 Undervisningsministeriet, Arbejdsministeriet og Kulturministeriet.
 For øvrige uddannelser gælder, at det ugentlige timetal for  

 fuldtidsforsikrede ikke kan være mindre end 20 undervisningstimer.
 For deltidsforsikrede, kan det ugentlige timetal ikke være under 15  

 undervisningstimer.
3. Praktik i kursusforløbene Praktik vil ofte være et værdifuldt element i et UTB-forløb.
Omfanget af  

 UTB med praktik vil afhænge af de konkrete muligheder for etablering af  

 pladserne.
 For at arbejdspladspraktik kan godkendes som en del af et UTB, under  

 hvilken den ledige modtager uddannelsesydelse, skal praktikken være en  

 integreret del af uddannelsen.
Formålet med at indlægge praktik i et uddannelsestilbud er for det første  

 at forøge tilbuddets beskæftigelsesmæssige sigte via den konkrete kontakt med  

 en arbejdsplads.
For det andet at give den ledige mulighed for at afprøve det  

 på uddannelsesinstitutionen indlærte i praksis.
 Det samlede UTB-forløb skal have en sådan varighed, at den del af  

 undervisningen, der foregår på uddannelsesinstitutionen, udgør mindst 13 uger  

 excl. praktikperioden.
 Praktikken kan normalt have en varighed af 4 uger.
 Da det er uddannelsesudbyderen, der er ansvarlig for indholdet i og  

 tilrettelæggelsen af det samlede UTB-forløb, er det også  

 uddannelsesudbyderen, der som udgangspunkt er ansvarlig for praktikkens  

 indhold og drager omsorg for at praktikken iværksættes.
 Uddannelsesinstitutionerne skal ved ansøgning om midler til et UTB-forløb  

 beskrive, hvorledes en evt. praktikperiode indgår i det samlede  

 uddannelsesforløb, samt hvor og hvordan de fornødne antal praktikpladser er  

 tænkt tilvejebragt.
 Praktik kan etableres hos såvel private virksomheder som hos offentlige  

 virksomheder/myndigheder.
4. Sammenhæng mellem ATB og UTB Lov om arbejdstilbud til ledige indeholder en række konkrete muligheder og  

 tilbud til den enkelte ledige:
Som udgangspunkt skal det præciseres, at det er det enkelte tilbuds formål  

 i sig selv at bringe den ledige i (varig) beskæftigelse såvel efter et  

 arbejdstilbud, efter et uddannelsestilbud som efter afslutning af en  

 selvvalgt uddannelse med uddannelsesydelse.
Et sammenhængende forløb mellem  

 et UTB og det efterfølgende ATB må derfor ikke udelukke, at der formidles  

 arbejde mellem de to tilbud.
 Ovennævnte hensigt skal imidlertid ikke hindre, at der for ledige, for  

 hvem det ikke lykkes at komme i beskæftigelse, søges opnået en sådan  

 sammenhæng mellem et ATB og et UTB, at der hermed samlet set opnåes bedre  

 mulighed for efterfølgende beskæftigelse.
Hensynet til den lediges ønsker og forudsætninger og arbejdsmarkedets  

 behov skal derfor så vidt muligt kombineres således, at et konkret ATB  

 tilrettelægges, så det har en naturlig sammenhæng med det netop gennemførte  

 UTB eller omvendt.
Hermed sikres det vigtige perspektiv i en uddannelse, at  

 den er relevant for et konkret arbejde.
 Ved AF's samtaler med den enkelte ledige om afgivelse af et ATB  

 henholdsvis et UTB bør AF derfor tilstræbe en indholdsmæssig sammenhæng  

 mellem det kommende tilbud og det forudgående tilbud med henblik på, at  

 forbedre den lediges muligheder for at opnå (varig) beskæftigelse.
 Ledige, der har afsluttet et 1. ATB, har ret til at modtage  

 uddannelsesydelse til selvvalgt uddannelse (UDY) i op til 2 år.
5. Godkendelse af kursernes (UTB) indhold Det er uddannelsesudbyderen, der er ansvarlige for, at indholdet i de  

 udbudte uddannelsestilbud har den beskrevne kvalitet og værdi, og at det i  

 kursus/uddannelsesbeskrivelsen angivne sigte med kurset med hensyn til  

 kompetence kan opnåes som angivet i kursusbeskrivelsen.
 Det er uddannelsesudbyderen, der er ansvarlig for, at de kompetencegivende  

 elementer, moduler, kurser o.lign. er godkendt i de kompetente organer  

 (uddannelsesudvalg m.v.), inden der kan indgås bindende aftale mellem AF og  

 uddannelsesudbyderen.
 De nærmere retningslinier for godkendelsesproceduren udarbejdes af  

 uddannelsesdirektoraterne og Arbejdsmarkedsstyrelsen i overensstemmelse med  

 de generelle retningslinier inden for de respektive uddannelsesområder.
6. Bevis for opnået kompetence/deltagelse i UTB Uddannelsesudbyderen udsteder deltagerbevis for det samlede forløb til  

 UTB-kursisten, hvori står beskrevet kursets indhold samt hvilken formel  

 kompetence eller andre kvalifikationer, der er opnået.
 For gennemførelsen af en ordinær uddannelsesaktivitet udstedes ordinært  

 uddannelsesbevis efter de regler, der gælder for den pågældende  

 uddannelsesaktivitet.
Det er frivilligt for den enkelte, om hun/han vil indstille sig til evt.  

 prøve.
Det skal dog gøres klart for deltagerne, at bestået modul eller  

 eksamen vil styrke mulighederne for beskæftigelse og/eller fortsat  

 uddannelse.
7. Beskrivelse af udbuddet af UTB-forløb  

 (uddannelseskatalog) Når kurserne er godkendt som UTB, påhviler det regionschefen at samle et  

 uddannelseskatalog til brug for AF's, a-kassernes og andres vejledning af de  

 langtidsledige.
 Uddannelsesinstitutionerne har ansvaret for, at der tilgår regionschefen  

 de fornødne oplysninger om de enkelte UTB-forløb i en sådan form, at de  

 umiddelbart kan indgå i et uddannelseskatalog (se herom under kapitel 3  

 afsnit 2.). Regionschefen kan efter indstilling fra UTB-udvalget udstikke  

 nærmere retningslinier herfor for at sikre en ensartet information.
8. Uddannelseskapacitet Uddannelseskapaciteten fastlægges inden for rammerne af de årligt centralt  

 udmeldte økonomiske rammer og retningslinier.
Uddannelsespladserne skal gives  

 med en tilstrækkelig geografisk, tidsmæssig og branchemæssig spredning.
Planlægning I § 7 i Arbejdsministeriets cirkulære af 6. juli 1989 om den regionale  

 administration af UTB er fastlagt, at det påhviler AMN/AF i samarbejde med  

 uddannelsesinstitutionerne at tilvejebringe oplysninger til brug for  

 UTB-udvalgene.
Der skal tilvejebringes og formidles oplysninger, der har betydning for de  

 enkelte uddannelsesinstitutioners planlægningsgrundlag.
AMN/AF afgiver  

 redegørelse om de samlede uddannelsesbehov på baggrund af oplysninger om de  

 lediges forudsætninger og ønsker samt om arbejdsmarkedets behov.
 Med arbejdsmarkedets behov skal der forstås, at de ledige skal uddannes  

 til områder, der er beskæftigelsesmæssigt perspektivrige i forhold til den  

 regionale arbejdsmarkedsstruktur og erhvervspolitik.
 AMN/AF's behovsplaner skal som minimum indholde følgende:
Det beslutningsgrundlag, der ligger bag AMN's og AF's vurderinger af  

 uddannelsesbehovene, består af flere elementer.
Det drejer sig for det første  

 om forventninger til den konjunkturelle og strukturelle udvikling på det  

 regionale arbejdsmarked.
Kendskab hertil fås bl.a. via arbejdsmarkedsnævnenes  

 kvartalsvise prognoser og AF's strukturelle arbejdsmarkedsbeskrivelser (med  

 udgangspunkt i RIMO, brancheanalyser m.v.). For det andet om mere målrettede  

 analyser af jobmobilitet på arbejdsmarkedet, kvalifikationsbehov på tværs af  

 brancher og lignende emner, som er interessante set i forhold til jobåbninger  

 for UTB-personer.
For det tredie om kendskab til målgruppens  

 uddannelsesønsker og uddannelsesmæssige baggrund.
 AMN/AF's redegørelser for det samlede uddannelsesbehov skal halvårligt  

 formidles videre til det regionale UTB-udvalg.
Uddannelsesinstitutionerne skal ligeledes oplyse om uddannelsesmuligheder  

 til det regionale UTB-udvalg.
Uddannelsesinstitutionerne repræsenterer dermed  

 udbudssiden i UTB-planlægningen.
 På baggrund af de således tilvejebragte oplysninger etablerer  

 UTB-udvalgene en samlet planlægning af uddannelsestilbuddene i regionen efter  

 følgende principper:
 Senest 1. november opstilles en plan for det kommende års UTB-aktiviteter,  

 som er bindende for perioden 1. januar- 30. juni og af skitsemæssig karakter  

 for perioden 1. juli-31. december.
 Senest 1. maj opstilles tilsvarende en bindende plan for perioden 1.  

 juli-31. december og skitsemæssig for perioden 1. januar-30. juni.
Koordinering Der skal - under hensyn til allerede etablerede styringssystemer på  

 arbejdsmarkeds- og uddannelsesområdet - tilstræbes en høj grad af  

 koordinering og samarbejde i den samlede UTB-indsats.
 For yderligere at styrke koordinationen og samarbejdet anbefales det, at  

 AF-regionschefen i et samarbejde med UTB-udvalget bidrager til afholdelse af  

 tværsektorielle konferencer, seminarer og kurser for uddannelsesplanlæggere,  

 vejledere, lærere m.v. i regionen.
 Formålet med disse aktiviteter er at øge den gensidige viden om og  

 forståelse for de forskellige systemers/kursusudbyderes tilbud og muligheder  

 og at udvikle og tilrettelægge tværsektorielle vejlednings- og  

 uddannelsesaktiviteter for UTB-målgrupperne.
 Disse aktiviteter skal som udgangspunkt finansieres over de ordinære  

 bevillinger, men UTB-udvalget kan indstille til AF-regionschefen, at  

 UTB-midler i et mindre omfang kan anvendes til at medfinansiere afholdelse af  

 ovennævnte typer af aktiviteter.
 Hvad angår koordinering af tilmeldingssystemer i forbindelse med de  

 lediges valg af uddannelsestilbud, er det AF, der i samarbejde med  

 uddannelsesinstitutioner og a-kasser er ansvarlig for koordineringen heraf.  

 Der henvises til AF-cirkulære nr. 11 af 5. juli 1989, hvor procedure i  

 forbindelse med tilmelding til UTB er beskrevet.
 En grundlæggende betingelse for at koordinationen og samarbejdet i den  

 samlede UTB-indsats kan fungere er, at der udvikles en procedure for  

 UTB-udvalgets arbejde, som sikrer overblik over og indsigt i hvilke  

 muligheder, der er for udvikling af UTB.
 Følgende elementer bør som udgangspunkt indgå i beslutningsprocessen om  

 den regionale UTB -kapacitet:
 Vedrørende rapportering af UTB-indsatsen se kapitel 8.
De økonomiske rammer, herunder rammer for  

 midlernes anvendelse 1. Den økonomiske ramme Den økonomiske ramme for den samlede uddannelsesindsats er på ialt 1,8  

 mia. kr. i perioden 1989 - 1992. Rammen er fordelt med 475 mill. kr. i hvert  

 af årene 1989 og 1990, 400 mill. kr. i 1991 og 450 mill. kr. i 1992 (pris- og  

 lønniveau 1989).
 De aktiviteter, der gennemføres som led i UTB-indsatsen, skal afholdes af  

 den fastsatte ramme på ialt 1,8 mia. kr.
 Den afsatte bevilling skal dække udgifter ved følgende aktiviteter:
 Fordelingen af den årlige bevilling på de nævnte aktiviteter foretages af  

 arbejdsministeren efter indstilling fra Udvalget om introduktions- og  

 vejledningsforløb samt uddannelsesmuligheder for langtidsledige.
 Bevillingen under pkt. 1) og 2) fordeles mellem regionerne efter årligt  

 fastlagte fordelingskriterier.
 Til formålene pkt. 3) -7) afsættes der forlods midler til central  

 fordeling og anvendelse.
 Nærmere regler om en regional kvoteordning m.v. (pkt. 3) fastsættes  

 særskilt i Arbejdsmarkedsstyrelsens bekendtgørelse af 18. december 1989 om  

 kvoteordning m.m. for uddannelse med uddannelsesydelse før 1. arbejdstilbud.
Med hensyn til midlerne vedr. pkt. 4), 5) og 6) fordeles de via  

 Arbejdsmarkedsstyrelsen til AMU-centrene, idet godtgørelserne dog  

 administreres af styrelsen.
Udbetaling sker via a-kasserne i overensstemmelse  

 med Arbejdsministeriets bekendtgørelse nr. 516 af 20. juni 1989. Midlerne  

 vedr. pkt. 7 a) administreres af Arbejdsministeriet.
De centrale uddannelsesmyndigheder og de regionale UTB-administrationer  

 kan ansøge om at få del i midler afsat til de under pkt. 7 b-d anførte  

 aktiviteter.
Udvalget om introduktions- og vejledningsforløb samt  

 uddannelsesmuligheder for langtidsledige indstiller om midlernes anvendelse.  

 Ved ansøgning fra de regionale UTB-administrationer, høres  

 uddannelsesdirektoraterne og Arbejdsmarkedsstyrelsen.
 En mindre del af de regionale bevillinger kan anvendes af de regionale  

 UTB-administrationer til vejledningsaktiviteter jf. kapitel 3, afsnit 3.
2. Kriterier for fordeling af UTB-midlerne til  

 regionerne Bevillingen til kursusudgifter for uddannelsestilbud fordeles på grundlag  

 af den forventede regionale fordeling af nyledige og mellemgruppen af ledige,  

 opgjort i absolutte antal, jf. henholdsvis § 31 og § 32 i Arbejdsministeriets  

 bekendtgørelse nr. 403 af 30. maj 1989.
 I 1990 fordeles den samlede bevilling således, at de nyledige indgår med  

 den halve vægt i forhold til mellemgruppen af ledige.
 Fra 1. januar 1991 indgår de to grupper med samme vægt i fordelingen.
Der tilbageholdes en mindre reserve af de samlede regionale bevillinger  

 til at udjævne konsekvenserne af evt. ændringer i planlægningsgrundlaget for  

 2. halvår i et bevillingsår.
Reserven administreres af  

 Arbejdsmarkedsstyrelsen og fordeles senest 1. august i et bevillingsår - og  

 efter ansøgning fra regionerne.
 De regionale UTB-administrationer kan overføre evt. uforbrugte midler til  

 efterfølgende bevillingsår.
3. Aftaleprincipper for prisfastsættelsen mellem den  

 regionale UTB-administration og uddannelsesinstitutionerne Hvad angår rammerne for prisfastsættelsen skal den regionale  

 UTB-administration i den årlige planlægning af indsatsen sammensætte og  

 tilrettelægge aktiviteter på en sådan måde, at de kan gennemføres inden for  

 den enkelte regions samlede årlige bevilling.
 Priserne for de særligt udviklede UTB-forløb skal fastsættes som en  

 deltager-ugepris, uanset om det samlede forløb udbydes af een  

 uddannelsesinstitution (»hovedentreprenørmodellen«) eller om flere  

 uddannelsesinstitutioner står som udbydere af hver deres andel af det samlede  

 forløb (»andels-modellen«).
 Ved prisfastsættelsen skal der søges dækning for følgende udgifter:
 Principperne for fastsættelse af priserne for UTB-forløbene er forskellige  

 afhængig af hvilke uddannelsesinstitutioner, der står som udbydere af  

 forløbene:
For UTB-forløb, der gennemføres i regi af Arbejdsmarkedsstyrelsen (AMU) og  

 Direktoratet for Folkeoplysning m.v., fastsætter styrelsen/direktoratet faste  

 priser pr. deltager-uge fordelt på kursustyper.
De faste priser lægges til  

 grund for aftaler mellem den regionale UTB-administration og  

 uddannelsesinstitutionerne.
 De fastsatte priser er som udgangspunkt beregnet som gennemsnitspriser med  

 henblik på at dække de enkelte institutioners samlede gennemsnitlige udgifter  

 ved at gennemføre UTB - aktiviteter.
 For UTB-forløb, der gennemføres i regi af Direktoratet for  

 Erhvervsuddannelserne, fastsættes prisen pr. deltager-uge efter konkret  

 aftale mellem den regionale UTB-administration og uddannelsesinstitutionerne.
 Direktoratet for Erhvervsuddannelserne udarbejder vejledende  

 taxameterpriser pr. elev-uge for repræsentative kurser.
Undervisningsinstitutionerne under Direktoratet for Erhvervsuddannelserne  

 vil herefter - ud fra de vejledende taxameterpriser pr. elevuge - kunne  

 tilbyde regionerne kurser, tilpasset regionens og UTB-kursisternes særlige  

 behov.
Denne forhandlingsmodel indebærer, at regionen og  

 uddannelsesinstitutionen kan aftale, enten at regionen køber et kursus, hvor  

 regionen ikke binder sig til et bestemt antal kursusdeltagere, men hvor  

 prisen afhænger af det visiterede deltagerantal, eller at regionen køber et  

 kursus med et max. antal deltagere til en fast pris, eller at prisen afhænger  

 af antal fremmødte deltagere, dog mod betaling til undervisningsinstitutionen  

 for minimum antal deltagere på det aftalte kursus.
 Tilsvarende model kan anvendes på området under Direktoratet for de  

 Videregående Uddannelser.
 For UTB-forløb, der udbydes af institutioner m.v., som ikke henhører under  

 et af de nævnte uddannelsesdirektorater, herunder UTB-forløb iværksat i regi  

 af Kulturministeriets departement, fastsættes prisen pr. deltager-uge ved  

 konkret aftale mellem den regionale UTB-administration og  

 uddannelsesudbyderen.
De enkelte regionale UTB-administrationer køber de nødvendige  

 uddannelsespladser direkte hos uddannelsesudbyderne, uanset om disse er  

 beliggende i eller uden for regionen.
Andet kan dog aftales mellem  

 AF-regionscheferne indbyrdes.
 De regionale UTB-administrationers køb af uddannelsesforløb, der  

 sammensættes af elementer fra flere uddannelsessektorer, kan ske på to måder:
 Gennemføres et uddannelsesforløb efter »andelsmodellen«, skal AF  

 sikre den fornødne sammenhæng mellem de enkelte uddannelseselementer i  

 forhold til den ledige.
I forbindelse med indgåelse af bindende aftale mellem AF-regionschefen og  

 en uddannelsesudbyder om levering af UTB-pladser, aftales samtidig  

 betingelser for eventuel afbestilling af UTB-plads/forløb herunder spørgsmål  

 om afmeldingsgebyr.
Gebyrets størrelse bør fastlægges således, at  

 uddannelsesudbyderen i tilfælde af aflysning motiveres til at udnytte  

 ressourcerne optimalt, så aktivitetsforudsætningerne kan opfyldes i de  

 kommende år.
 (I bilag 3 er anført deltagerugeprisen for de særligt udviklede UTB-forløb  

 pr. 1. januar 1990).
Rapportering For at få overblik over udviklingen i arbejdet med uddannelsestilbud, for  

 at tilvejebringe sammenhæng mellem den centrale koordination og den regionale  

 indsats, og for at kunne evaluere den samlede indsats, skal der rapporteres  

 efter nedenstående retningslinier.
 Senest en måned efter at et UTB-forløb er gennemført, aflyst eller  

 afbrudt, skal uddannelsesudbyderen redegøre for forløbet til  

 AF-regionschefen/UTB-udvalget.
Redegørelsen skal indeholde information om antal tilmeldte  

 UTB-berettigede, heraf antal gennemførte/afbrudte forløb og begrundelsen for  

 afbrud.
Oplysningerne skal være personidentificerbare.
 Derudover skal der redegøres for evt. ændringer i det aftalte forløb samt  

 evt. forslag til fremtidige forbedringer og evt. forslag til nye UTB-forløb.
Hvert halve år sammenfattes ovenstående til en UTB-redegørelse.
Denne  

 sendes til UTB-udvalget, der herefter kan anvende aktivitetetsredegørelsen  

 som delgrundlag for efterfølgende beslutninger om UTB-indsatsen sammen med  

 nye planlægningsgrundlag og forslag fra uddannelsesudbyderne.
Derudover udarbejder AF-regionschefen hvert halve år en kortfattet  

 UTB-rapportering til arbejdsmarkedsstyrelsen.
UTB-udvalget får rapporten til  

 udtalelse inden den sendes til Arbejdsmarkedsstyrelsen.
Udtalelsen vedlægges  

 rapporten.
 Tidsterminerne for udarbejdelsen er ultimo januar og medio juli.
Den halvårlige rapportering består af to dele.
Den ene del vedrører  

 planlagte aktiviteter (plan- og budgetrapportering) og den anden del vedrører  

 gennemførte aktiviteter (aktivitets- og økonomirapportering.) Planrapporteringen omhandler hvilke UTB-uddannelser og dertil knyttede  

 informations- og vejledningsaktiviteter, som AF-regionschefen på baggrund af  

 UTB-udvalgets indstilling har planlagt/planlægger for det kommende halve og  

 hele år frem (rullende helårsplanlægning).
Aktivitetsrapporteringen vedrører de faktiske aktiviteter inden for det  

 seneste halve år.
I redegørelsen pr. ultimo januar gives dog også en kort  

 status for aktiviteterne det seneste år.
 Plan- og budgetrapporteringen skal indeholde følgende:
 Aktivitets- og økonomirapporteringen skal indeholde følgende:
 For at sikre standardiserede, sammenlignelige rapporteringer, der  

 efterfølgende kan indgå i en evaluering af UTB-indsatsen, udarbejder  

 Arbejdsmarkedsstyrelsen et standardrapporteringsskema til brug for  

 UTB-administrationens halvårlige rapportering.
 Nærmere retningslinier for rapporteringen vil blive udmeldt fra  

 Arbejdsmarkedsstyrelsen.
Klageadgang Klager over AF's sagsbehandling kan på sædvanlig vis indbringes for  

 Arbejdsmarkedsstyrelsen.
 Klager over uddannelsestilbud, arbejdstilbud, uddannelsesydelse og  

 iværksætterydelse følger reglerne i kapitel 24 i bekendtgørelse nr. 403 af  

 30. maj 1989 om ATB m.v.
Ikrafttræden Dette cirkulære træder i kraft den 1. januar 1990.
Arbejdsmarkedsstyrelsen, den 14.  

 december 1989 Erik Stig Jørgensen Styrelseschef / Kirsten Møller fg. kontorchef Bilag 1 Indholdsfortegnelse:
Kapitel 1. Indledning Kapitel 2. Den regionale UTB-administrations opgaver Kapitel 3. Information, vejledning, introduktion Kapitel 4. Uddannelsernes indhold, varighed m.v.
Kapitel 5. Planlægning Kapitel 6. Koordinering Kapitel 7. Økonomiske rammer Kapitel 8. Rapportering Kapitel 9. Klageadgang Kapitel 10. Ikrafttræden Bilag 1: Indholdsfortegnelse Bilag 2: Oversigt over gældende regler i henhold til ATB-lovgivningen Bilag 3: Oversigt over deltagerugepris for de særligt udviklede UTB-forløb  

 pr. 1. januar 1990.
Bilag 2 Oversigt over gældende regler i henhold til ATB-lovgivningen Udsendt af Arbejdsministeriet:
1. Lov nr. 840 af 21. december 1988 om ændring af lov  

 om arbejdstilbud til ledige, af lov om arbejdsformidling og  

 arbejdsløshedsforsikring m.v. og af lov om arbejdsmarkedsuddannelsesfond.  

 (Forstærket indsat mod langvarig ledighed.) 2. Lovbekendtgørelse nr. 122 af 24. februar 1989 om  

 arbejdstilbud til ledige.
 3. Bekendtgørelse nr. 292 af 2. maj 1989 om  

 arbejdstilbud og uddannelsesydelse til ledige, der har afsluttet seneste  

 arbejdstilbud i perioden 1. juli 1986 til 30. juni 1987, og som kan miste  

 dagpengeretten i 1989 (overgangsordning).
 4. Bekendtgørelse nr. 403 af 30. maj 1989 om  

 arbejdstilbud m.v.
 5. Arbejdsministeriets cirkulære af 6. juli 1989 om  

 den regionale administration af uddannelsestilbud (UTB).
 6. Arbejdsministeriets bekendtgørelse nr. 516 af 20.  

 juli 1989 om befordringstilskud til personer der i medfør af lov om  

 arbejdstilbud til ledige modtager uddannelsestilbud (UTB) med  

 uddannelsesydelse.
 Udsendt af Direktoratet for Arbejdsløshedsforsikringen:
 1. Bekendtgørelse nr. 315 af 17. maj 1989 om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed. (Med vejledning af samme dato).
 2. Bekendtgørelse nr. 316 af 18. maj 1989 om en  

 a-kasses vejledningspligt over for dens medlemmer.
 3. Bekendtgørelse nr. 461 af 27. juni 1989 om  

 supplerende (nedsatte) dagpenge til et arbejdsløshedskassemedlem, der er  

 lønmodtager og har nedsat arbejdstid. (Med vejledning af samme dato).
Udsendt af Arbejdsmarkedsstyrelsen (tidl.
Arbejdsdirektoratet):
 1. AF-cirkulære nr. 20/88 af 28. november 1988 om  

 indberetning af ledige, som kan miste dagpengeretten i 1989.
 2. AF-cirkulære nr. 22/88 af 22. december 1988 om ret  

 til iværksætterydelse før 1. arbejdstilbud.
 3. AF-cirkulære nr. 24/88 af 28. december 1988 om  

 indberetning af ledige, der kan miste dagpengeretten i 2. kvartal i 1989.
 4. AF-cirkulære nr. 5/89 af 10. marts 1989 om  

 indberetning af ledige,, som kan miste dagpengeretten i 3. kvartal i 1989.
 5. AF-cirkulære nr. 8/89 af 30. maj 1989 om  

 indberetning og vejledning af ledige medlemmer, som har afsluttet seneste  

 arbejdstilbud efter den 30. juni 1987, og som har ret til et  

 uddannelsestilbud.
 6. AF-cirkulære nr. 9/89 af 8. juni 1989 om  

 indberetning af ledige, som kan miste dagpengeretten i 4. kvartal i 1989.
 7. AF-cirkulære nr. 11/89 af 5. juli 1989 om AF's  

 administration som følge af ændringerne i lovgivningen om ATB m.v. pr. 1.  

 januar 1989.
 8. AF-cirkulære nr. 14/89 af 26. juli 1989 om  

 indberetning og vejledning af ledige medlemmer, som har afsluttet seneste  

 arbejdstilbud efter den 30. juni 1987, og som har ret til et  

 uddannelsestilbud.
9. Bekendtgørelse nr. 605 af 15. september 1989 om  

 arbejdstilbud til arbejdsløshedskassemedlemmer, der mister retten til  

 supplerende (nedsatte) dagpenge, og som har ret til et arbejdstilbud. (Med  

 tilhørende vejledning.) 10. Bekendtgørelse af 18. december 1989 om  

 kvoteordning m.m. for uddannelse med uddannelsesydelse før 1. arbejdstilbud.
Bilag 3 Oversigt over deltagerugepris for de særligt udviklede UTB-forløb I forbindelse med de i cirkulærets kapitel 7 anførte aftaleprincipper for  

 prisfastsættelsen mellem den regionale UTB-adnministration og  

 uddannelsesinstitutionerne, er der i nedenstående tabel anført de af  

 Arbejdsmarkedsstyrelsen og uddannelsesdirektoraterne fastsatte UTB-priser for  

 1990.
 UTB-priser pr. 1. januar 1990:
Den gennemsnitlige deltagerugepris er beregnet under forudsætning af de  

 anførte holdstørrelser.
I det omfang de faktiske holdstørrelser afviger fra  

 de anførte holdstørrelser, kan der mellem den regionale UTB-administration og  

 uddannelsesinstitutionen, aftales en deltagerugepris, der afviger fra de  

 anførte gennemsnitspriser.
 (* 1) For kursusforløb, hvor materialeudgifterne overstiger 10.000 kr. pr.  

 kursusuge opkræves den fulde udgift hertil.
 (* 2) Priserne er vejledende, dvs. den konkrete pris på et UTB-kursus kan  

 i hvert enkelt tilfælde forhandles.
 (* 3) Der opereres med enkeltpladser.
