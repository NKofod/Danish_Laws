Fremsat den 22. marts 2006 af økonomi- og erhvervsministeren (Bendt Bendtsen) Forslag til lov  

 om kommuners udførelse af opgaver for andre offentlige  

  

 myndigheder og kommuners og regioners deltagelse i  

  

 selskaber (Lov om kommuners og regioners  

  

 erhvervsaktiviteter) Kapitel 1 Lovens anvendelsesområde § 1.  

  

 Denne lov finder anvendelse på kommuners udførelse af opgaver for andre  

 offentlige myndigheder samt kommuners og regioners deltagelse i selskaber,  

 medmindre andet er bestemt i anden lovgivning.
Kapitel 2 Kommuners udførelse af opgaver for andre offentlige  

 myndigheder § 2.  

  

 Kommuner kan udføre sådanne opgaver for andre offentlige myndigheder, som  

 kommunerne kan løse for sig selv.
Dette gælder dog ikke, hvis en opgaves  

 værdi  

 overstiger den for kommuner gældende tærskelværdi for offentlige  

 tjenesteydelser i direktivet om samordning af fremgangsmåderne ved indgåelse  

 af  

 offentlige tjenesteydelsesaftaler.
Stk. 2.  

  

 Kommuner  

 kan kun udføre opgaver som nævnt i stk. 1 for andre offentlige  

 myndigheder, hvis opgaverne forinden har været udbudt.
En kommune kan  

 endvidere  

 kun få udført sådanne opgaver af andre kommuner, hvis disse opgaver forinden  

 har været udbudt.
 Stk. 3.  

  

 Stk. 2  

 gælder dog ikke, hvis opgavens værdi ikke overstiger ét beløb, der fastsættes  

 af økonomi- og erhvervsministeren.
Stk. 4.  

  

 Kommunalbestyrelser skal, forinden de afgiver tilbud på og indgår aftale om  

 udførelse af en opgave for en anden offentlig myndighed, foretage en  

 beregning  

 af de samlede omkostninger, der vil være forbundet med kommunens varetagelse  

 af  

 opgaven.
Kommunalbestyrelser må ikke afgive tilbud på eller indgå aftale om  

 udførelse af opgaver, der indebærer en betaling, som er lavere end det  

 beregnede beløb.
 Stk. 5.  

  

 Stk. 1  

 finder ikke anvendelse på opgaver, som kommunale fællesskaber, jf. § 60  

 i  

 lov om kommunernes styrelse, udfører for de kommuner, der deltager i  

 fællesskabet.
 Stk. 6.  

  

 Økonomi- og  

 erhvervsministeren fastsætter efter forhandling med Indenrigs- og  

 Sundhedsministeren  

 regler om kommuners adgang til at udføre opgaver efter stk. 1 for andre  

 offentlige  

 myndigheder og om kommuners adgang til at få udført sådanne opgaver af andre  

 kommuner, herunder om udbud, jf. stk. 2 og 3, og om  

 omkostningsberegning,  

 jf. stk. 4.
Kapitel 3 Kommuners og regioners deltagelse i selskaber § 3.  

  

 Kommuner og regioner kan efter bestemmelserne i §§ 4-6 deltage  

 finansielt  

 og ledelsesmæssigt i selskaber, der driver virksomhed med henblik på salg af  

 produkter og tjenesteydelser, som bygger på kommunal eller regional viden,  

 der  

 er oparbejdet i kommunen eller regionen i forbindelse med løsning af  

 kommunale  

 eller regionale opgaver, eller videreudvikling af sådan viden.
Regionerne må  

 dog alene deltage i selskaber, som bygger på regional viden, der er  

 oparbejdet  

 i regionen i forbindelse med løsning af regionale opgaver inden for  

 sundhedsområdet,  

 trafikområdet og det sociale område.
Den kommunale eller regionale opgave som  

 nævnt i 1. pkt. må kommunalbestyrelsen eller regionsrådet ikke tidligere have  

 overladt til private, medmindre særlige omstændigheder taler herfor.
 Stk. 2.  

  

 De selskaber,  

 hvori der foretages indskud efter stk. 1, kan ud over den i stk. 1  

 nævnte viden afsætte dermed nært sammenhængende privat viden samt produkter  

 og  

 tjenesteydelser, der bygger på sådan viden, men må ikke derudover drive anden  

 virksomhed.
 Stk. 3.  

  

 Økonomi- og  

 erhvervsministeren kan give tilladelse til, at kommuner og regioner kan  

 deltage  

 i selskaberne indirekte via de kommunale henholdsvis regionale organisationer  

 og selskaber m.v., herunder via kommunale fællesskaber oprettet i henhold til  

 § 60 i lov om kommunernes styrelse.
 Stk. 4.  

  

 En kommune  

 eller region må ikke ved sin deltagelse i selskaber efter denne lov opnå  

 bestemmende  

 indflydelse.
 Stk. 5.  

  

 Kommuner og  

 regioner kan kun deltage finansielt og ledelsesmæssigt i aktieselskaber,  

 anpartsselskaber  

 og andre virksomheder med begrænset ansvar.
 Stk. 6.  

  

 Kommuner og  

 regioner kan ikke efter stk. 1 indskyde midler i selskaber omfattet af  

 loven, hvis vedtægter giver andre end selskabsorganerne ret til at udpege  

 medlemmer af selskabernes ledelse.
 § 4.  

  

 I  

 selskaber omfattet af loven skal der være private ejere, som besidder minimum  

 25 pct. af selskabets kapital og stemmerettigheder.
 Stk. 2.  

  

 Den  

 forholdsmæssige kommunale og regionale andel af kapitalen og  

 stemmerettighederne i et selskab omfattet af loven kan ikke forøges.
 Stk. 3.  

  

 Økonomi- og  

 erhvervsministeren kan fastsætte regler om, at visse typer af selskaber er  

 undtaget  

 fra kravet i stk. 1 og 2.
 Stk. 4.  

  

 Erhvervs-  

 og Selskabsstyrelsen kan under ganske særlige omstændigheder give et selskab  

 tilladelse til at fravige fra stk. 1 og 2.
§ 5.  

  

 I  

 selskaber omfattet af loven, hvor der deltager kommuner, må højst 25 pct. af  

 selskabets omsætning gennemsnitligt over 3 år stamme fra salg til andre end  

 kommuner.
I selskaber omfattet af loven, hvor der deltager regioner, må højst  

 25  

 pct. af selskabets omsætning gennemsnitligt over 3 år stamme fra salg til  

 andre  

 end regioner.
I selskaber omfattet af loven, hvor der deltager kommuner og  

 regioner, må højst 25 pct. af selskabets omsætning gennemsnitligt over 3 år  

 stamme fra salg til andre end kommuner og regioner.
Stk. 2.  

  

 Hvis mere  

 end 25 pct. af selskabets omsætning gennemsnitligt over 3 år stammer fra salg  

 til andre, jf. stk. 1, skal en kommune eller region afhænde sine  

 ejerandele i selskabet.
En eller flere af de private ejere, jf. § 4,  

 stk. 1, har ret til at bestemme, at kommunen eller regionen skal lade  

 sig  

 indløse af disse ejere.
De private ejere i et selskab, jf. § 4,  

 stk. 1, skal købe kommunen eller regionens ejerandele, hvis det ikke har  

 været muligt for kommunen eller regionen at afhænde sine ejerandele på anden  

 måde, medmindre der træffes beslutning om opløsning af selskabet.
Stk. 3.  

  

 Indløsningen i medfør af stk. 2, 2. og 3. pkt., skal ske til  

 markedspris.  

 Hvis der ikke kan opnås enighed om indløsningskursen, fastsættes denne af en  

 uvildig, sagkyndig vurderingsmand, jf. aktieselskabslovens § 6 b.  

 Vurderingsmandens afgørelse kan indbringes for domstolene.
Sag herom skal  

 være  

 anlagt senest 3 måneder efter modtagelsen af vurderingsmandens erklæring.
 Stk. 4.  

  

 Økonomi- og  

 erhvervsministeren kan fastsætte regler om, at visse typer af selskaber er  

 undtaget  

 fra kravet i stk. 1-3.
 Stk. 5.  

  

 Erhvervs-  

 og Selskabsstyrelsen kan under ganske særlige omstændigheder give et selskab  

 tilladelse til at fravige fra stk. 1-3.
§ 6.  

  

 I  

 selskaber omfattet af loven skal der føres en fortegnelse over ejerne af  

 selskabet.
Fortegnelsen skal indeholde oplysning om navn og bopæl for alle  

 ejerne samt om størrelsen af ejerandelens kapital og stemmer.
Stk. 2.  

  

 Enhver, der  

 har erhvervet eller besidder ejerandele i et selskab omfattet af loven, skal  

 give meddelelse herom til selskabet.
Enhver, der erhverver henholdsvis  

 besidder  

 ejerandele i et selskab omhandlet i § 3 skal endvidere meddele  

 ejerskifte  

 og andre ændringer vedrørende aktiebesiddelsen til selskabet med oplysning om  

 de ændrede forhold eller den nye ejers navn, bopæl samt størrelsen af  

 ejerandelen.
Kapitel 4 Tilsyn og kontrol med selskaber efter denne lov § 7.  

  

 Selskaber omfattet af denne lov skal en gang årligt indsende oplysninger til  

 Erhvervs- og Selskabsstyrelsen om selskabernes overholdelse af denne lovs  

 §§ 3-5. Kommuner og regioner skal herudover en gang årligt indsende en  

 redegørelse til Erhvervs- og Selskabsstyrelsen for deres deltagelse  

 finansielt  

 eller ledelsesmæssigt i øvrige erhvervsdrivende selskaber, herunder kommunale  

 fællesskaber, jf. § 60 i lov om kommunernes styrelse.
 Stk. 2.  

  

 Erhvervs-  

 og Selskabsstyrelsen fastsætter nærmere regler om indsendelsen af oplysninger  

 efter stk. 1.
 § 8.  

  

 Erhvervs- og Selskabsstyrelsen skal stikprøvevis udtage og undersøge  

 oplysninger om selskaber omfattet af denne lov.
 Stk. 2.  

  

 Erhvervs-  

 og Selskabsstyrelsen kan forlange, at selskabet indsender:
1)  

 	  

 selskabets seneste  

 årsrapport i godkendt og eventuelt revideret stand, 2)  

 	  

 selskabets vedtægter  

 og 3)  

 	  

 selskabets  

 ejerfortegnelse, jf. § 6, stk. 1.
 Stk. 3.  

  

 Erhvervs-  

 og Selskabsstyrelsen kan af selskaber omfattet af denne lov forlange de  

 oplysninger,  

 som er nødvendige for, at der kan tages stilling til, om loven er overholdt.
§ 9.  

  

 Erhvervs- og Selskabsstyrelsen kan give påbud om, at et selskab skal bringe  

 overtrædelser af denne lovs §§ 3  5 til ophør.
Erhvervs- og  

 Selskabsstyrelsen kan fastsætte en frist for overtrædelsens ophør.
 Stk. 2.  

  

 Erhvervs-  

 og Selskabsstyrelsen kan beslutte, at et selskab omfattet af loven, der  

 senest  

 ved udløbet af en frist, der fastsættes af Erhvervs- og Selskabsstyrelsen,  

 undlader at efterkomme påbud efter stk. 1, skal opløses.
 § 10.  

  

 Erhvervs- og Selskabsstyrelsen kan pålægge medlemmerne af selskabernes  

 ledelse  

 daglige eller ugentlige tvangsbøder, hvis de undlader at efterkomme en  

 anmodning i henhold til § 8 eller § 9.
 Stk. 2.  

  

 Tvangsbøder  

 efter stk. 1 kan inddrives ved udpantning.
Kapitel 5 Straf og administrative bestemmelser § 11.  

  

 Overtrædelser af lovens § 6, stk. 2, straffes med bøde.
 Stk. 2.  

  

 Der kan efter  

 stk. 1 pålægges selskaber mv. (juridiske personer) strafansvar efter  

 reglerne i straffelovens 5. kapitel.
 § 12.  

  

 Økonomi- og erhvervsministeren kan overlade sine beføjelser i henhold til  

 denne  

 lov til Erhvervs- og Selskabsstyrelsen.
 § 13.  

  

 Afgørelser truffet i henhold til lovens § 4, stk. 4, § 5,  

 stk. 5, og § 9, stk. 1, kan indbringes for Erhvervsankenævnet  

 senest 4 uger efter, at afgørelsen er meddelt den pågældende.
Kapitel 6 Ikrafttræden og overgang § 14.  

  

 Loven træder i kraft den 1. januar 2007.
 Stk. 2.  

  

 Samtidig  

 ophæves lov om kommuners og amtskommuners udførelse af opgaver for andre  

 offentlige myndigheder, jf. lov nr. 378 af 14. juni 1995, og lov om kommuners  

 og amtskommuners samarbejde med aktieselskaber m.v., jf. lovbekendtgørelse  

 nr.  

 608 af 28. juni 1996, jf. dog stk. 3 - 5.
 Stk. 3.  

  

 For  

 selskaber, hvori den kommunale og amtskommunale deltagelse er etableret inden  

 denne lovs ikrafttræden, finder de gældende regler, herunder § 4, i lov om  

 kommuners og amtskommuners samarbejde med aktieselskaber m.v., jf.  

 lovbekendtgørelse nr. 608 af 28. juni 1996, som ændret ved § 2 i lov nr.  

 355 af 2. juni 1999 og § 2 i lov nr. 601 af 24. juni 2005, dog fortsat  

 anvendelse.
 Stk. 4.  

  

 For aftaler  

 om en kommunes eller en amtskommunes udførelse af en opgave for en anden  

 offentlig  

 myndighed, der er indgået inden denne lovs ikrafttræden, finder de gældende  

 regler i lov om kommuners og amtskommuners udførelse af opgaver for andre  

 offentlige myndigheder, jf. lov nr. 378 af 14. juni 1995 som ændret ved lov  

 nr.  

 475 af 1. juli 1998, § 3 i lov nr. 355 af 2. juni 1999, lov nr. 213 af  

 28.  

 marts 2001 og § 83 i lov nr. 537 af 24. juni 2005, dog fortsat  

 anvendelse  

 for kommuners og regioners udførelse af opgaven.
 Stk. 5.  

  

 Selskaber,  

 der er etableret inden denne lovs ikrafttræden, kan vælge at være underlagt  

 denne  

 lov.
 Stk. 6.  

  

 Denne lovs  

 kapitel 4 og de fastsatte forskrifter, der er fastsat i medfør heraf, finder  

 tilsvarende anvendelse på selskaber omfattet af stk. 3.
 Stk. 7.  

  

 Forskrifter  

 udstedt i medfør af lov om kommuners og amtskommuners udførelse af opgaver  

 for  

 andre offentlige myndigheder, jf. lov nr. 378 af 14. juni 1995 som ændret ved  

 lov nr. 475 af 1. juli 1998, § 3 i lov nr. 355 af 2. juni 1999, lov nr.  

 213 af 28. marts 2001 og § 83 i lov nr. 537 af 24. juni 2005, forbliver  

 i  

 kraft, indtil de ophæves eller afløses af regler udstedt i medført af denne  

 lov.
 § 15.  

  

 Hvis en kommune eller en region som led i kommunalreformen får bestemmende  

 indflydelse i et selskab omfattet af denne lov, skal kommunen og regionen  

 senest den 1. januar 2012 have bragt sin ejerandel i overensstemmelse med  

 denne  

 lovs § 3, stk. 4.
 § 16.  

  

 De  

 kommunale og amtskommunale organisationer kan direkte eller indirekte deltage  

 finansielt og ledelsesmæssigt i selskaber, der eksisterer ved denne lovs  

 vedtagelse, og som ikke er omfattet af § 14, stk. 3. Disse selskaber skal  

 senest den 1. januar 2012 opfylde betingelserne i kapitel 3, jf. dog  

 stk. 2 og 3. Kravene i § 4 og § 5 skal i disse tilfælde  

 opfyldes  

 på koncernniveau.
 Stk. 2.  

  

 Økonomi- og  

 erhvervsministeren kan i særlige tilfælde dispensere fra tidsfristen i  

 stk. 1, og fra kravene i lovens §§ 4 og 5.
 Stk. 3.  

  

 Økonomi- og  

 erhvervsministeren kan under særlige omstændigheder tillade, at eksisterende  

 selskaber, jf. stk. 1, kan omorganisere sig og fortsat være omfattet af  

 stk. 1.
 Stk. 4.  

  

 Denne lovs  

 kapitel 4 og de forskrifter, der er fastsat i medfør heraf, finder  

 tilsvarende  

 anvendelse på selskaber og de kommunale organisationer omfattet af  

 stk. 1.
 § 17.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning 1.1. Baggrund for lovforslaget Det fremgår af regeringsgrundlaget »Nye mål« fra 2005 samt  

 det supplerende regeringsgrundlag »Vækst, velfærd og fornyelse II« fra 2003,  

 at  

 »regeringen ønsker at stramme og præcisere reglerne for kommunernes adgang  

 til  

 at agere på markedet«.
Regeringen nedsatte i 2003 et udvalg under Økonomi- og  

 Erhvervsministeriet med repræsentanter fra Økonomi- og Erhvervsministeriet  

 (fmd.), Finansministeriet, Indenrigs- og Sundhedsministeriet, de kommunale  

 parter  

 og erhvervsorganisationerne.
Udvalget skulle ifølge sit kommissorium komme  

 med  

 forslag til at stramme og præcisere reglerne for kommunernes adgang til at  

 agere på markedet.
 Dette lovforslag bygger overordnet på overvejelserne i det  

 pågældende udvalg.
Der har i udvalget været principiel tilslutning til, at  

 kommuners deltagelse i fælles selskaber med private kan medvirke til, at  

 offentlige opgaver kommer i udbud på markedet.
De fælles selskaber kan  

 derudover ses som et led i en privatisering, idet den private part efter  

 nogle  

 år kan overtage hele selskabet.
Dette understøttes af en undersøgelse  

 udarbejdet af revisionsfirmaet KPMG om erfaringerne med selskaber oprettet  

 med  

 hjemmel i lov om kommuners og amtskommuners deltagelse i aktieselskaber  

 (384-selskaber). Samtidig er det blevet fremhævet som en målsætning i  

 udvalget,  

 at offentlig erhvervsaktivitet ikke må understøtte ubillig konkurrence.
På baggrund af udvalgets drøftelser er der formuleret en  

 række forslag til stramninger af de gældende regler i lov om kommuners og  

 amtskommuners samarbejde med aktieselskaber m.v. og lov om kommuners og  

 amtskommuners udførelse af opgaver for andre offentlige myndigheder.
KL og  

 Amtsrådsforeningen har ikke kunnet bakke op om de samlede forslag til  

 stramninger.
 På baggrund af udvalgets drøftelser er det regeringens  

 opfattelse, at kommuner og regioner også fremover skal have mulighed for at  

 engagere sig i erhvervsaktivitet i et vist omfang.
Generelt kan samarbejde mellem det offentlige og private  

 virksomheder være en central vej til at sikre en effektiv opgavevaretagelse  

 og  

 en løbende udvikling af de offentlige ydelser.
Et formaliseret  

 offentlig-privat  

 samarbejde kan bidrage til en bedre udnyttelse af henholdsvis de offentlige  

 og  

 de private ressourcer og medvirke til at skabe nye kompetente leverandører af  

 offentlig service.
Offentlig-private selskaber kan desuden medvirke til at  

 opbygge de forretningsmæssige kompetencer i den kommune eller region, der  

 deltager i selskabet, mens privat deltagelse i fælles selskaber fremmer  

 sandsynligheden  

 for, at de offentlige ideer for erhvervsaktivitet er forretningsmæssigt  

 bæredygtige.
Et øget samspil mellem det offentlige og private virksomheder  

 kan  

 medføre en effektiviseringsgevinst samt forbedret service for borgere og  

 virksomheder.
På områder, hvor der ikke umiddelbart er velfungerende  

 konkurrence, kan offentlig-private selskaber være et første skridt til at få  

 offentlige opgaver ud på markedet Det offentlige skal imidlertid ikke kunne agere på markedet  

 i forhold til en hvilken som helst opgave.
Det skal alene være i forhold til  

 opgaver, der ikke tidligere har været udliciteret til private virksomheder.  

 Selskaber anses således for at være et alternativ til, at kommuner og  

 regioner  

 varetager opgaven i eget regi.
Derfor skal der alene kunne dannes selskaber  

 med  

 en reel privat deltagelse, og det skal alene være i selskaber, der ikke i  

 væsentlig grad afsætter produkter på det private marked.
Med loven skabes der et målrettet instrument til offentligt  

 privat samarbejde, som kan bidrage til, at samarbejde mellem det offentlige  

 og  

 private virksomheder kan ske på mange forskellige måder.
Generelt finder  

 regeringen, at det er vigtigt, at der er en bred vifte af forskellige former  

 for offentligt/privat samarbejde, for eksempel traditionel udlicitering,  

 partnerskaber, OPP, frit valg og fælles selskaber.
Dermed skabes der mulighed  

 for, at offentlige opgaver kan organiseres på en måde, så der sikres størst  

 mulig service og kvalitet for borgere og virksomheder til den bedste pris.
 Regeringen ønsker på den baggrund at stramme og præcisere  

 reglerne for kommunernes adgang til at udføre erhvervsaktiviteter, jf.  

 regeringsgrundlaget Nye mål fra 2005.
1.2. Gældende ret Dette lovforslag træder i stedet for to centrale love, der  

 regulerer kommunernes og amtskommuners erhvervsaktiviteter, og som således  

 udvider de almindelige retsgrundsætninger om kommunernes opgavevaretagelse  

  de  

 såkaldte kommunalfuldmagtsregler.
 På Økonomi- og Erhvervsministeriets område findes lov nr.  

 384 af 20. maj 1992 om kommuners og amtskommuners samarbejde med  

 aktieselskaber  

 mv., jf. lovbekendtgørelse nr. 608 af 28. juni 1996. På Indenrigs- og  

 Sundhedsministeriets område findes lov nr. 378 af 14. juni 1995 med senere  

 ændringer om kommuners og amtskommuners udførelse af opgaver for andre  

 offentlige  

 myndigheder.
Lov nr. 384 af 20. maj 1992 om kommuners og amtskommuners  

 samarbejde med aktieselskaber m.v. giver kommuner adgang til at deltage i  

 selskaber, hvis aktiviteter bygger på videreudvikling af kommunal knowhow  

 eller  

 salg af varer og tjenesteydelser baseret på kommunal knowhow og dermed  

 sammenhængende privat viden, jf. lovens § 1 og § 2. Selskaberne kan  

 sælge varer og tjenesteydelser til andre end kommuner, herunder private.
Der  

 er  

 i loven opstillet nogle yderligere krav til disse selskaber.
Det drejer sig  

 blandt andet om, at en kommune maksimalt kan indskyde i alt 10 mio. kr. i  

 selskaber dannet efter loven, at en kommune ikke kan have bestemmende  

 indflydelse i selskabet, at vedtægterne ikke må give andre end  

 selskabsorganerne ret til at udpege bestyrelsesmedlemmerne, og at det ikke er  

 muligt for en kommune at deltage indirekte i et selskab, for eksempel via et  

 helejet kommunalt selskab eller kommunale fællesskaber efter den kommunale  

 styrelseslovs § 60.
Selskaberne behandles i øvrigt som alle andre sædvanlige  

 selskaber, og kommunen skal behandles som øvrige ejere.
Den almindelige  

 selskabsretlige lovgivning gælder som følge heraf også for disse selskaber.  

 De  

 almindelige udbudsretlige, konkurrenceretlige og statsstøtteretlige regler  

 vil  

 fortsat gælde for kommuner, regioner og selskaber omfattet af loven.
For  

 selskaber med en omsætning på over 40 mio. euro og en privat ejerandel på  

 mindre end 50 pct. gælder transparensdirektivet, direktiv  

 80/723/EØF med  

 senere ændringer også.
På Indenrigs- og Sundhedsministeriets område findes lov nr.  

 378 af 14. juni 1995 med senere ændringer om kommuners og amtskommuners  

 udførelse af opgaver for andre offentlige myndigheder.
Loven giver kommuner  

 og  

 amtskommuner hjemmel til at udføre sådanne opgaver for andre offentlige  

 myndigheder, som kommuner og amtskommuner lovligt kan løse for sig selv.  

 Loven  

 giver således hjemmel til at udføre kommunale og amtskommunale opgaver for  

 andre offentlige myndigheder, men ikke for private.
Loven giver ikke mulighed  

 for at udføre opgaverne i selskabsform.
2. Lovforslagets indhold Regeringen ønsker som nævnt i afsnit 1.1. at stramme og  

 præcisere reglerne for kommunernes adgang til at udføre erhvervsaktiviteter,  

 jf. regeringsgrundlaget Nye mål fra 2005.
Det offentlige skal imidlertid ikke kunne agere på markedet  

 i forhold til en hvilken som helst opgave.
Det skal alene være i forhold til  

 opgaver, der ikke tidligere har været udliciteret til private virksomheder.  

 Det  

 skal alene være i selskaber med en reel privat deltagelse, og det skal  

 desuden  

 være i selskaber, der ikke i væsentlig grad afsætter produkter på det private  

 marked.
Regeringen har endvidere en generel målsætning om at sørge  

 for, at regler er klare og gennemsigtige, således at reglerne er så lette at  

 administrere som muligt for de berørte, idet regelforenkling kan bidrage til  

 at  

 skabe bedre betingelser for blandt andet erhvervslivet.
Lovforslaget vil  

 således endvidere indeholde visse regelforenklinger og lempelser.
 Da der er tale om en helt ny lov, der i væsentligt omfang  

 bygger på to eksisterende love, vil lovens anvendelse løbende blive vurderet.  

 Det vil i den forbindelse blive vurderet, hvorvidt anvendelsen stemmer  

 overens  

 med formålet med loven.
 Hovedelementerne i lovforslaget er:
Én lovgivning for al kommunal og regional erhvervsaktivitet Det foreslås, at lov om kommuners og amtskommuners  

 samarbejde med aktieselskaber m.v. og lov om kommuners og amtskommuners  

 udførelse af opgaver for andre offentlige myndigheder ophæves, og at området  

 fremover reguleres i én lov, der administreres af Økonomi- og  

 Erhvervsministeriet.
De gældende love ændres endvidere på en række punkter,  

 hvilket gennemgås nærmere nedenfor.
I foråret 2005 blev lov om kommuners og amtskommuners  

 samarbejde med aktieselskaber m.v. ændret som følge af kommunalreformen,  

 således at amtskommuner blev skrevet ud af loven med virkning fra januar  

 2007,  

 hvor kommunalreformen træder i kraft.
Regionerne blev ikke i samme  

 forbindelse  

 skrevet ind i loven.
Det vurderes imidlertid som hensigtsmæssigt, at regionerne  

 får mulighed for at deltage i fælles selskaber på samme vilkår som  

 kommunerne.  

 Det understreges dog, at regionerne kun må deltage i selskaber om de  

 vigtigste  

 af regionernes positivt definerede driftsopgaver, såsom sundhedsområdet,  

 trafikområdet og det sociale område.
I forhold til regionernes øvrige opgaver  

 vurderes det, at samarbejde mellem det offentlige og private virksomheder  

 ikke  

 vil bidrage til en bedre udnyttelse af de offentlige og private ressourcer  

 eller medvirke til at skabe nye kompetente leverandører af offentlige  

 service.
Kommunal/regional erhvervsaktivitet skal ske i  

 selskabsform med privat deltagelse Det foreslås, at der stilles krav om privat deltagelse i  

 selskaber oprettet med hjemmel i den fremtidige lov, således at de private  

 ejere skal besidde mindst 25 pct. af såvel selskabets aktiekapital som  

 stemmerettighederne i selskabet.
 Selskabets etablering skal ske i overensstemmelse med de  

 almindelige udbuds- og konkurrenceretlige regler.
I ganske særlige tilfælde kan der dog være behov for, at  

 kommunen eller regionen kan indgå i selskaber, der alene har en offentlig  

 ejerkreds.
Det foreslås derfor, at der fastsættes hjemmel til, at økonomi- og  

 erhvervsministeren  

 generelt kan undtage visse typer selskaber for dette krav.
Bemyndigelsen  

 tænkes  

 på nuværende tidspunkt udmøntet i forhold til regionernes (de offentlige  

 sygehuses) mulighed for at indgå i selskaber om teknologioverførsel  

 (§ 8-selskaber) sammen med aktieselskaber stiftet efter § 4 i lov  

 om  

 teknologioverførsel m.v. ved offentlige forskningsinstitutioner (lov nr. 483  

 af  

 9. juni 2004).).
 Endvidere kan der i ganske særlig tilfælde undtages fra  

 kravet om privat deltagelse, eksempelvis hvis det kan godtgøres, at der ikke  

 findes private ejere, der vil deltage i det pågældende selskab.
Kravet om selskabsdannelse sikrer en klar adskillelse fra  

 kommunernes og regionernes øvrige virke, mens den private deltagelse bidrager  

 til markedsgørelse og til, at selskaberne er forretningsmæssigt bæredygtige.  

 Samtidig kan den private deltagelse medvirke til at opbygge de  

 forretningsmæssige  

 kompetencer i den kommune eller region, der deltager i selskabet.
I den  

 eksisterende lovgivning om kommuners og amtskommuners samarbejde med  

 selskaber er  

 der ikke krav om privat deltagelse i kommunal erhvervsaktivitet, og for  

 378-opgaver er der ikke krav om selskabsdannelse.
Bagatelgrænse for selskabsdannelse Det foreslås, at kommuner fortsat skal kunne udføre mindre  

 opgaver for hinanden op til en grænse, uden at der stilles krav om  

 selskabsdannelse.
Grænsen foreslås f.eks. fastsat til EUs udbudsgrænse  

 for  

 tjenesteydelser.
Tærskelværdien er i 2006 og 2007 på 1.570.203 kr.
 Det er som hidtil en betingelse, at det drejer sig om en  

 opgave, kommunen lovligt kan løse for sig selv, at opgaven, hvis den  

 overstiger  

 en af økonomi- og erhvervsministeren fastsat værdi (500.000 kr.), forinden  

 har  

 været udbudt, og at den udførende kommune har foretaget en kalkulation af de  

 samlede omkostninger ved varetagelse af opgaven.
 Overstiger den enkelte opgaves værdi EU's udbudsgrænse for  

 tjenesteydelser, vil der alene være mulighed for at udføre opgaver for andre  

 i  

 selskabsform.
Er den enkelte opgaves værdi mindre end EUs udbudsgrænse  

 for tjenesteydelser, vil kommunen kunne vælge mellem enten at udføre de  

 opgaver, kommunen lovligt kan udføre for sig selv, for andre offentlige  

 myndigheder, under de nærmere betingelser herfor, eller at udføre opgaven for  

 såvel private som andre offentlige myndigheder i selskabsform.
Baggrunden er,  

 at det er ressourcekrævende at danne et selskab.
Regioner er ikke omfattet af bagatelgrænsen.
Regioner kan  

 således alene udføre opgaver for andre offentlige myndigheder, hvis det  

 foregår  

 i selskabsform, eller hvis der er hjemmel i anden lovgivning.
Det skyldes, at  

 regionerne i eget regi alene skal kunne udføre de positivt definerede  

 driftsopgaver for sig selv, men ikke for andre myndigheder.
Kommunal/regional erhvervsaktivitet i selskabsform  

 efter denne lov skal bygge på kommunal/regional viden Det foreslås, at kommuner og regioner fremover må deltage i  

 fælles selskaber med private, der bygger på kommunal eller regional viden i  

 det  

 omfang, ydelserne ikke hidtil har været varetaget af private virksomheder.  

 Dermed sikres, at etableringen af fælles selskaber om kommunale og regionale  

 opgaver sker i forhold til opgaver, der tidligere alene har været varetaget  

 af  

 det offentlige.
Dette bidrager til at få flere opgaver ud i konkurrence på  

 markedet.
 Undtagelsesvist kan dette krav om, at opgaven ikke  

 tidligere må have været løst af private, vise sig uhensigtsmæssigt.
Det foreslås således, at kommuner og regioner ikke kan  

 etablere fælles selskaber om løsning af kommunale og regionale opgaver der  

 tidligere har været løst af private, medmindre særlige omstændigheder taler  

 herfor.
Det kan eksempelvis være, at kommunen eller regionen for eksempel  

 godtgør,  

 at opgaven efterfølgende er blevet hjemtaget til kommunen eller regionen som  

 følge af, at opgaven ikke blev løst tilfredsstillende på markedet, og at der  

 ikke eksisterer et velfungerende privat marked for denne type opgaver.
Henlæggelse af opgaver til et fælles selskab skal som  

 hidtil ske under hensyn til EU's udbudsregler og de EU-retlige principper om  

 ligebehandling og ikke-diskrimination.
Principielt kan tildelingen af en  

 opgave  

 til et sådant selskab i etableringsfasen ske på to måder.
Enten ved at  

 opgaven udbydes  

 med et kontraktvilkår om, at den private aktør, som vinder kontrakten,  

 indtræder i selskabet, eller ved at selskabet etableres og herefter deltager  

 i  

 konkurrencen om opgaven på lige fod med andre aktører.
Øvre grænse for salg til andre Denne lov skal bidrage til, at kommuners og regioners  

 deltagelse i fælles selskaber med private medvirker til, at offentlige  

 opgaver,  

 der tidligere har været varetaget af det offentlige, kommer ud på markedet Det er derfor rimeligt, at kommuner og regioner, der  

 deltager i fælles selskaber, trækker sig ud af det ved at sælge deres aktier  

 af  

 selskabet, hvis selskabets salg til andre end kommuner/regioner overstiger en  

 vis grænse.
Det foreslås som følge heraf, at den kommunale part skal  

 trække sig ud af et selskab, hvis over 25 pct. af selskabets omsætning  

 stammer  

 fra salg til andre end kommuner, og at en regional part på tilsvarende vis  

 skal  

 trække sig ud af et selskab, hvis over 25 pct. af selskabets omsætning  

 stammer  

 fra salg til andre end regioner.
Hvis der både deltager kommuner og regioner  

 i  

 et selskab foreslås det, at det afgørende skal være selskabets salg til andre  

 end kommuner og regioner.
Herved sikres det, at de pågældende selskaber  

 hovedsagligt sælger til den samme type offentlige myndigheder, som den der  

 deltager i selskabet.
Samtidig med at der åbnes op for, at de fælles  

 selskaber  

 kan danne rammerne om udvikling af nye produkter, som selskabet kan sælge fx  

 med henblik på eksport.
 Inden for visse typer selskaber kan der være et særligt  

 perspektiv i, at kommunen eller regionen fortsat kan deltage i selskabet,  

 uanset at selskabets salg til andre overstiger den fastsatte procentgrænse på  

 25 pct. af selskabets omsætning.
Det foreslås derfor, at der fastsættes hjemmel til, at  

 økonomi- og erhvervsministeren generelt kan undtage visse typer selskaber for  

 dette krav.
Bemyndigelsen tænkes på nuværende tidspunkt udmøntet i forhold  

 til  

 regionernes (de offentlige sygehuses) deltagelse i selskaber med private om  

 kommercialisering af opfindelser vedrørende lægemidler, udstyr,  

 behandlingsmetoder  

 mv. med henblik på erhvervsmæssig nyttiggørelse (forskningsselskaber). Med  

 forskningsselskaber forstås i denne lov både produktions- og  

 udviklingsselskaber samt selskaber om teknologioverførsel  

 (§ 8-selskaber)  

 sammen med aktieselskaber stiftet efter § 4 i lov om teknologioverførsel  

 m.v. ved offentlige forskningsinstitutioner.
Der er tale om en type  

 selskaber,  

 som alene har salg til private som formål.
Et sådant salg er en forudsætning  

 for, at opfindelserne kan komme ud på markedet og bringes i produktion af  

 private.
Det anses for helt afgørende af hensyn til en fortsat udvikling af  

 sundhedsvæsenet og ny viden inden for sektoren, at de offentlige sygehuse får  

 mulighed for og incitament til at deltage i udviklingen af de nævnte ydelser.  

 Dertil kommer, at der er tale om et område, hvor der normalt ikke er et  

 marked,  

 og hvor det offentlige således ikke er i konkurrence med private.
Det foreslås endvidere, at Erhvervs- og Selskabsstyrelsen i  

 ganske særlige tilfælde konkret kan undtage et selskab fra dette krav.
Hermed  

 sikres der fleksibilitet i forhold til dette krav.
Der skal være tale om selskaber, hvor der ikke på det  

 pågældende tidspunkt er et velfungerende privat marked, eller hvor der af  

 andre  

 grunde, f.eks. hensynet til en fortsat udvikling af de offentlige ydelser, er  

 et særligt behov for, at selskabet i videre omfang kan afsætte sine produkter  

 til andre, herunder private.
Der skal endvidere være en særlig grund til, at  

 netop et selskab med offentlig deltagelse i videre omfang afsætter sine  

 produkter  

 til andre, herunder private.
Selskabets opgaveløsning må være baseret på  

 opgaver, kommunen eller regionen har oparbejdet særlige forudsætninger for at  

 løse, og som private normalt ikke vil være i besiddelse af.
Selskaber, der  

 løser opgaver, hvor der eksisterer velfungerende private markeder om, f.eks.  

 rengøring,  

 vask, almindelig lønadministration og almindelig revisionsvirksomhed, kan  

 ikke  

 få dispensation til i videre omfang at afsætte deres produkter til andre,  

 herunder private.
Det offentliges indskud i selskaber Det foreslås, at der ikke kan ske en forøgelse af det  

 kommunale eller regionale engagement, dvs. kommunernes eller regionernes  

 andel  

 af kapitalen og stemmerettigheder, uden en tilsvarende forøgelse af det  

 private  

 engagement.
De private parter skal derimod godt kunne øge deres engagement  

 uden  

 en tilsvarende forøgelse af det offentlige engagement.
Baggrunden er, at  

 formålet med selskaberne er en markedsforberedelse med henblik på at få flere  

 offentlige opgaver ud på markedet.
Det skal derfor ikke være muligt at forøge  

 det kommunale engagement i selskabet efterfølgende.
Hertil kommer, at en  

 mulighed for at forøge det kommunale eller regionale engagement uden en  

 tilsvarende forøgelse af den private deltagelse kunne medføre, at der blev  

 tilført yderligere kommunale penge, dvs. skattekroner, i et nødlidende  

 selskab,  

 hvor den private part ikke ønsker at indskyde flere penge.
I ganske  

 ekstraordinære tilfælde kan der undtages fra dette krav, for eksempel hvis  

 den  

 private aktionær går konkurs eller på anden vis opløses.
I den nuværende lovgivning er der et 10 mio. kr.s loft for  

 kommuners indskud i selskaber omfattet af lov om kommuners og amtskommuners  

 samarbejde med aktieselskaber m.v.
Der er dog givet dispensation i alle  

 fortilfælde, hvor der er blevet søgt om det.
I lyset heraf foreslås det at  

 fjerne loftet for kommuners indskud.
 I henhold til lov om kommuners og amtskommuners samarbejde  

 med aktieselskaber har kommuner ikke kunnet deltage i et selskab via for  

 eksempel et kommunalt ejet selskab, et kommunalt fællesskab, jf. § 60 i  

 lov om kommunernes styrelse, eller de kommunale organisationer.
 Forbudet mod indirekte deltagelse har bevirket, at nogle  

 projekter med offentlig-privat samarbejde ikke var omfattet af lov om  

 kommuners  

 og amtskommuners samarbejde med aktieselskaber og dermed ikke mulige at  

 gennemføre.
 Det vurderes imidlertid, at det vil være uhensigtsmæssigt  

 generelt at åbne op for indirekte deltagelse.
 Det foreslås derfor, at økonomi- og erhvervsministeren  

 konkret under særlige omstændigheder kan give tilladelse til indirekte  

 deltagelse via de kommunale organisationer og andre selskaber m.v.
 Den foreslåede tilladelse vil kunne blive anvendt i forhold  

 til de kommunale organisationers deltagelse i tværoffentlige  

 digitaliseringsprojekter, hvor der er store perspektiver, og hvor et  

 offentligt  

 privat samarbejde vurderes at have store positive konsekvenser for den  

 offentlige sektors opgaveløsning og effektivitet.
Øget kontrol Tilsyn med kommuners og amtskommuners overholdelse af lov  

 om kommuners og amtskommuners samarbejde med aktieselskaber m.v. og lov om  

 kommuners og amtskommuners udførelse af opgaver for andre offentlige  

 myndigheder varetages af de almindelige kommunale tilsynsmyndigheder, dvs. de  

 fem tilsynsførende statsamtmænd og Indenrigs- og Sundhedsministeriet.
Det  

 bemærkes, at det almindelige kommunale tilsyn med kommuner og regioner fra  

 den  

 1. januar 2007 varetages af de fem regionale statsforvaltninger og Indenrigs-  

 og Sundhedsministeriet.
Efter de gældende regler i lov om kommuners og amtskommuners  

 samarbejde med aktieselskaber m.v. har Erhvervs- og Selskabsstyrelsen på  

 vegne  

 af økonomi- og erhvervsministeren udarbejdet en årlig redegørelse til  

 Folketingets Erhvervsudvalg.
Erhvervs- og Selskabsstyrelsen har imidlertid  

 ikke  

 været tillagt en kontrolfunktion i forbindelse med modtagelsen af de årlige  

 indberetninger fra kommuner, og har som følge heraf ved udarbejdelsen af  

 redegørelserne lagt kommunernes indberetninger til grund.
 Det foreslås, at Erhvervs- og Selskabsstyrelsen også  

 fremover skal udarbejde en årlig redegørelse til Folketingets Erhvervsudvalg.  

 Det foreslås, at Erhvervs- og Selskabsstyrelsen får hjemmel til at fastsætte  

 nærmere regler herom, således som det også er tilfældet i henhold til den  

 gældende lov om kommuners og amtskommuners samarbejde med aktieselskaber m.v.
De foreslåede stramninger i denne lov vil imidlertid  

 betyde, at indberetningspligten vedrørende selskaber omfattet af loven vil  

 blive udvidet, så den omfatter oplysninger om ejerforhold, kapitalindskud og  

 omsætning mv., der er nødvendige for at påse, om reglerne i dette lovforslag  

 er  

 overholdt.
Det foreslås videre, at der indføres en stikprøvekontrol fra  

 Erhvervs- og Selskabsstyrelsen af indberetninger vedrørende selskaber  

 omfattet  

 af loven.
Formålet med stikprøvekontrollen er at konstatere eventuelle  

 overtrædelser af dette lovforslag.
For at give Erhvervs- og Selskabsstyrelsen de fornødne  

 midler til at sikre kontrollen med stramningerne i denne lov foreslås det, at  

 Erhvervs- og Selskabsstyrelsen kan give et selskab påbud om at bringe  

 overtrædelser  

 af denne lov til ophør, og hvis påbuddet ikke efterkommes beslutte at  

 tvangsopløse selskabet.
Det foreslås endvidere, at Erhvervs- og  

 Selskabsstyrelsen kan give medlemmerne af selskabets ledelse tvangsbøder,  

 hvis  

 de undlader at efterkomme påbuddet eller en anmodning om at give de  

 oplysninger, Erhvervs- og Selskabsstyrelsen beder om.
Disse sanktioner vil  

 kun  

 blive anvendt, hvor det er nødvendigt.
Overførsel af amtskommunernes ejerandele af  

 eksisterende selskaber med amtskommunal deltagelse samt amtskommunernes  

 aftaler  

 efter lov nr. 378 til andre myndigheder ved amtskommunernes nedlæggelse Kommunerne og amtskommunerne deltager i i alt 18 selskaber  

 med hjemmel i den eksisterende lov om kommuners og amtskommuners samarbejde  

 med  

 aktieselskaber, jf. kommunernes og amtskommunernes indberetning for 2005 (21  

 selskaber i 2004). Kommunerne deltager i 11 selskaber (15 selskaber i 2004),  

 mens amtskommunerne deltager i 5 selskaber (9 selskaber i 2004). Kommuner og  

 amtskommuner må gerne deltage i det samme selskab og gør det i 2 tilfælde (3  

 selskaber i 2004).
Det er efter de gældende regler i procedureloven (lov nr.  

 539 af 24. juni 2005) sikret, at de samtlige amtskommunens aktiver og  

 passiver,  

 herunder de enkelte amtskommuners ejerandele i aktieselskaber, som  

 amtskommunen  

 deltager i med hjemmel i lov om kommunernes og amtskommuners samarbejde med  

 aktieselskaber, ved amtskommunens nedlæggelse med udgangen af 2006 vil blive  

 overført til en eller flere af de myndigheder, der modtager opgaver fra  

 amtskommunen  

 ved kommunalreformen.
Procedurelovens regler sikrer således, at  

 amtskommunernes  

 nedlæggelse ikke i sig selv indebærer, at de aktieselskaber, som  

 amtskommunerne  

 deltager i med hjemmel i lov om kommuners og amtskommuners samarbejde med  

 aktieselskaber, må ophøre.
De af amtskommunens aktier i de omhandlede aktieselskaber,  

 der udelukkende knytter sig til opgaver, som ved kommunalreformen overføres  

 til  

 f.eks. kommunerne, vil efter procedurelovens regler skulle overføres til  

 kommunerne i amtet.
Tilsvarende vil de af amtskommunens aktier, der knytter  

 sig  

 til opgaver, som ved kommunalreformen overføres til f.eks. regionen, efter  

 procedurelovens regler skulle overføres til regionen, jf. procedurelovens  

 § 3.
 Hvis amtskommunens ejerandele i et af de omhandlede  

 aktieselskaber ikke udelukkende har tilknytning til en bestemt opgave, der  

 overføres ved kommunalreformen, vil amtskommunens ejerandel som udgangspunkt  

 i  

 overensstemmelse med procedurelovens regler skulle fordeles ved aftale mellem  

 de myndigheder, der modtager opgaver fra amtskommunen, dvs. kommunerne,  

 regionen eller staten, jf. procedurelovens § 3, stk. 3. Regionen  

 vil  

 dog i så fald kun kunne overtage aktierne, hvis regionen i henhold til  

 lovgivningen, herunder de regler der følger af dette lovforslag, lovligt vil  

 kunne varetage den eller de opgaver, som aktieselskabet varetager.
I henhold til såvel den gældende lov som dette lovforslag  

 må en kommune eller en region ikke have bestemmende indflydelse over et  

 selskab.
Herved sikres, at kommunalbestyrelsen/regionsrådet ikke samtidig  

 bevarer rådigheden over en opgaver, som kommunen/regionerne har udskilt og  

 herved bringer sin virksomhed uden for reglerne i styrelseslovgivningen og  

 den  

 øvrige lovgivning, der gælder for kommunal eller regional forvaltning.
 Der er derimod efter den gældende lov intet til hinder for,  

 at to kommuner eller en amtskommune og en kommune ejer 50 pct. af et selskab  

 hver, idet ingen af de to deltagere så har bestemmende indflydelse.
Kommunalreformen betyder bl.a., at en række kommuner sammenlægges,  

 og at amtskommunerne nedlægges.
Kommunalreformen kan således betyde, at en  

 kommune eller en region vil kunne få bestemmende indflydelse.
Det vil for  

 eksempel være tilfældet, hvis en amtskommune og en kommune har ejet 50. pct.  

 af  

 aktierne i et selskab hver, og kommunen ved amtskommunens nedlæggelse  

 overtager  

 amtskommunens ejerandel, eller hvis tre kommuner, der hver har ejet 1/3 af  

 aktierne i et selskab, slås sammen til en ny kommune.
 Det foreslås, at kommunen eller regionen i disse tilfælde  

 senest den 1. januar 2012 skal have nedbragt sin ejerandel i selskabet,  

 således  

 at kommunen eller regionen ikke længere har bestemmende indflydelse.  

 Alternativt  

 må selskabet sælges til private eller opløses.
 Overgangsbestemmelsen i § 14, stk. 4, indebærer  

 blandt andet, at regionerne kan overtage eksisterende aftaler efter lov nr.  

 378  

 om kommuners og amtskommuners udførelse af opgaver for andre offentlige  

 myndigheder,  

 der er indgået af amtskommunerne inden denne lovs ikrafttræden, og som  

 udelukkende vedrører opgaver, som ved kommunalreformen overføres til  

 regionen.
 Kommunal deltagelse i henhold til lov om kommuners og  

 amtskommuners samarbejde med aktieselskaber m.v. kan udelukkende ske ved  

 direkte deltagelse i et aktie-, anparts- eller andelsselskab, medmindre der  

 er  

 tale om et selskab, der er omfattet af overgangsordningen i lovens § 4.
Efter lovens § 4 kan bl.a.
KL deltage finansielt og  

 ledelsesmæssigt i selskaber med hjemmel i loven, hvis selskabet eksisterede  

 ved  

 lovens vedtagelse.
Det er endvidere en betingelse, at deltagelsen ikke må  

 påføre medlemskommunerne hæftelse for selskabernes forpligtelser.
 Selskaber med indirekte deltagelse stiftet forud for den  

 eksisterende lov vil være omfattet af den eksisterende lovs § 4 og vil  

 dermed kunne fortsætte uændret også efter dette lovforslag vedtagelse.
 Der er i dag enkelte selskaber, der på nuværende tidspunkt  

 ikke er omfattet af den eksisterende lovs § 4, og hvor der således i dag  

 ikke er hjemmel til indirekte kommunale deltagelse, medmindre de pågældende  

 selskaber  

 er omfattet af kommunalfuldmagtsreglerne.
Det foreslås derfor, at der i lovforslaget medtages en  

 bestemmelse svarende til § 4 i lov om kommuner og amtskommuners  

 samarbejde  

 med aktieselskaber m.v.
Den foreslåede bestemmelse medfører, at selskaber,  

 der  

 eksisterer ved lovens vedtagelse, og som de kommunale organisationer deltager  

 i  

 blandt andet KMD A/S og Kommune Holding A/S, samt disses eksisterende  

 datterselskaber omfattes af loven.
Disse eksisterende selskaber, der ikke er omfattet af § 4 i  

 lov om kommuners og amtskommuners samarbejde med aktieselskaber m.v., skal  

 senest den 1. januar 2012 opfylde lovens øvrige betingelser i kapitel 3, dvs.  

 25 pct. privat kapital og maksimalt 25 pct. salg til andre end kommuner.  

 Kravet  

 om, at de eksisterende selskaber senest den 1. januar 2012 skal opfylde  

 lovens  

 øvrige betingelser, kan i visse særlige tilfælde vise sig uhensigtsmæssigt.  

 Det  

 foreslås som følge heraf, at der indsættes en hjemmel til, at økonomi- og  

 erhvervsministeren  

 i særlige tilfælde kan dispensere fra tidsfristen samt fra kravene i lovens  

 § 4 om 25 pct. privat deltagelse og § 5 om maksimalt 25 pct. salg  

 til  

 andre, hvis særlige forhold taler herfor, herunder hensynet til at undgå  

 værditab for det offentlige i forbindelse med for eksempel frasalg af  

 aktiviteter eller en hel eller delvis privatisering.
På tilsvarende vis  

 foreslås der indsat en hjemmel i lovforslaget til, at økonomi- og  

 erhvervsministeren under særlige omstændigheder kan tillade, at eksisterende  

 selskaber kan omorganisere sig.
3. Økonomiske og administrative konsekvenser for  

 stat, kommuner og amtskommuner Loven er en stramning og præcisering i forhold til det  

 hidtidige regelsæt for kommuner og amtskommuners erhvervsaktiviteter.  

 Lovforslaget indeholder dog også enkelte lempelser i forhold til det  

 hidtidige  

 regelsæt, herunder muligheden for regional deltagelse i selskaber samt  

 ophævelse af 10 mio. kr. grænsen for det offentlige indskud.
Lovforslaget indebærer indførelsen af en stikprøvekontrol  

 af indberetningerne vedrørende selskaber efter denne lov.
Det skønnes, at  

 merudgiften vil udgøre 0,2 mio. kr. årligt i lønudgift, der afholdes inden  

 for  

 egne rammer.
Lovforslaget vil endvidere betyde, at indberetningspligten  

 vedrørende selskaber omfattet af denne lov vil blive skærpet.
Denne del af  

 lovforslaget medfører behov for ændring af Erhvervs- og Selskabsstyrelsens  

 elektroniske indberetningssystem og styrelsens system til udtræk af data fra  

 de  

 modtagne indberetninger.
Det skønnes, at engangsudgiften hertil vil være 0,3  

 mio. kr., der afholdes inden for egne rammer.
4. Økonomiske og administrative konsekvenser for  

 erhvervslivet Lovforslaget indeholder en række stramninger og  

 præciseringer for selskaber, hvori kommuner eller regioner deltager i medfør  

 af  

 denne lov.
Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges et af Økonomi- og Erhvervsministeriets  

 virksomhedspaneler.  

 Styrelsen vurderer ikke, at forslaget indeholder administrative konsekvenser  

 for erhvervslivet i et omfang, der berettiger, at det bliver forelagt et  

 virksomhedspanel.
Forslaget bør derfor ikke forelægges et af Økonomi- og  

 erhvervsministeriets virksomhedspaneler 5. Økonomiske og administrative konsekvenser for  

 borgerne Lovforslaget vurderes ikke at have konsekvenser for  

 borgerne.
6. Konsekvenser for miljøet Lovforslaget har ingen konsekvenser for miljøet.
7. Forholdet til EU-retten Lovforslaget vil bygge på fællesskabsrettens regler for  

 offentlige kontrakter.
Herudover har lovforslaget ikke EU-retlige aspekter.
8. Høring Lovforslaget har været sendt i høring hos Advokatrådet,  

 Amtsrådsforeningen, Danmarks Nationalbank, Danmarks Rederiforening, Danmarks  

 Statistik, Dansk Aktionærforening, Dansk Arbejdsgiverforening, Dansk Byggeri,  

 Dansk Handel og Service, Dansk Industri, Danske Andelsselskaber,  

 Datatilsynet,  

 Det Kommunale Kartel, Det Kooperative Fællesforbund, Finansforbundet,  

 Finansrådet, Forbrugerrådet, Foreningen af Statsautoriserede Revisorer,  

 Foreningen Danske Revisorer, Foreningen Registrerede Revisorer FRR,  

 Frederiksberg  

 Kommune, Funktionærernes og Tjenestemændenes Fællesråd, HK Handel, HTS   

 Handel, Transport og Serviceerhvervene, Hovedstadens Sygehusfællesskab,  

 Hovedstadens Udviklingsråd, Håndværksrådet, KL, Kommunernes Revision,  

 Kommunale  

 tjenestemænd og overenskomstansatte, Konkurrencerådet, Københavns Fondsbørs  

 A/S, Københavns Kommune, Landsorganisationen i Danmark, Lønmodtagernes  

 Dyrtidsfond, Realkreditrådet, REVIFORA, Foreningen for revision, økonomi og  

 ledelse, Rigsrevisionen, Statsadvokaturen for særlig økonomisk kriminalitet,  

 Værdipapircentralen.
9. Oversigt over konsekvenser af lovforslaget Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Tilretning af Erhvervs- og Selskabsstyrelsens  

 edb-system, der skønnes at beløbe sig til en engangsudgiften på 0,3 mio. kr.,  

 der afholdes inden for egne rammer, og merudgift på 0,2 mio. kr. årligt i  

 lønudgift som følge af indførelsen af en stikprøvekontrol, der ligeledes  

 afholdes inden for styrelsens egne rammer.
Administrative konsekvenser for stat, kommuner og  

 amtskommuner Ophævelse af grænse for kommunalt indskud og dertil  

 knyttet dispensationsadgang.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Lovforslaget vil betyde en række stramninger og præciseringer  

 for selskaber, hvori kommuner eller regioner deltager i medfør af denne lov.
Miljømæssige konsekvenser Ingen Ingen Forholdet til EU-retten Lovforslaget vil bygge på fællesskabsrettens regler for  

 offentlige kontrakter.
Bemærkninger til lovforslagets enkelte bestemmelser Til § 1 I foråret 2005 blev den eksisterende lov om kommuners og  

 amtskommuners samarbejde med aktieselskaber mv. ændret som følge af  

 kommunalreformen  

 ved § 2 i lov nr. 601 af 24. juni 2005. Det betød, at amtskommuner blev  

 skrevet ud af loven med virkning fra januar 2007, hvor kommunalreformen  

 træder  

 i kraft.
Regionerne blev ikke i samme forbindelse skrevet ind i loven.
 Det vurderes imidlertid som hensigtsmæssigt, at regionerne  

 får mulighed for at deltage i fælles selskaber på samme vilkår som  

 kommunerne.  

 Det understreges dog, at regionerne kun må deltage i selskaber om de  

 vigtigste  

 af regionernes positivt definerede driftsopgaver, såsom sundhedsområdet,  

 trafikområdet og det sociale område.
 Det foreslås derimod ikke, at regionerne får mulighed for  

 at udføre opgaver for andre offentlige myndigheder, således som kommunerne  

 også  

 herudover vil have mulighed for at gøre.
 Efter den foreslåede bestemmelse finder loven således  

 anvendelse på kommuners udførelse af opgaver for andre offentlige  

 myndigheder,  

 jf. kapitel 2, og på kommuners og regioners deltagelse i selskaber, jf.  

 kapitel  

 3, medmindre andet er bestemt i lovgivningen.
Den foreslåede bestemmelse medfører, at opgaver, som det i  

 øvrigt i lovgivningen er bestemt eller forudsat, at kommuner kan udføre for  

 andre offentlige myndigheder, falder uden for denne lovs anvendelsesområde.  

 Dette gælder både opgaver, som kommuner kan udføre for andre offentlige  

 myndigheder  

 med hjemmel i skreven lov, og opgaver, som kommuner i visse særlige tilfælde  

 kan udføre for såvel andre offentlige myndigheder som private efter de  

 almindelige retsgrundsætninger om kommunernes opgavevaretagelse  de  

 såkaldte  

 kommunalfuldmagtsregler.
Den adgang, kommunerne har i et vist begrænset  

 omfang  

 på ulovbestemt grundlag til at indgå betjeningsoverenskomster med en anden  

 kommune om benyttelse af dennes institutioner og indretninger, foreslås  

 således  

 endvidere ikke berørt af dette lovforslag.
 Anden lovgivning kan dog regulere kommuners adgang til at  

 løse opgaver for andre offentlige myndigheder på en sådan måde, at  

 opgaveløsning for andre offentlige myndigheder er afskåret.
Det kan f.eks. i lovgivningen være bestemt eller forudsat,  

 at opgaver skal varetages af den pågældende offentlige myndighed selv.  

 Myndighedsudøvelse kan således i henhold til almindelige forvaltningsretlige  

 regler  

 normalt ikke overlades til andre myndigheder uden særlig lovhjemmel.
Uden for  

 de tilfælde, hvor der er tale om egentlig myndighedsudøvelse, kan det i  

 lovgivningen være bestemt eller forudsat, at en opgave ikke kan overlades til  

 en anden offentlig myndighed.
Anden lovgivning kan endvidere give en videre adgang til,  

 at kommuner og regioner kan samarbejde om varetagelse af opgaver.
Sådanne  

 bestemmelser bliver heller ikke berørt af denne lov.
Visse af lovens bestemmelser kan endvidere være fraveget i  

 særlovgivning.
Som eksempel kan nævnes, at de foreslåede bestemmelser i denne  

 lovs §§ 4 og 5 ikke medfører nogen indskrænkning i forhold til  

 regionernes  

 mulighed for at erhverve aktier efter § 16, stk. 2, i  

 forskerpatentloven.
 Loven berører heller ikke regionernes adgang til at indgå i  

 samarbejder med eller anvende offentlige myndigheder og private i  

 opgavevaretagelsen i henhold til sundhedsloven (lov nr. 546 af 24. juni  

 2005),  

 herunder i medfør af sundhedslovens § 78, stk. 3. Efter  

 sundhedslovens § 78, stk. 3, kan et regionsråd efter indenrigs- og  

 sundhedsministerens godkendelse samarbejde med offentlige myndigheder og  

 private  

 virksomheder, herunder i selskabsform, om løsning af de i bestemmelsen  

 nærmere  

 angivne fælles opgaver og påtage sig dermed forbundne udgifter.
Til § 2 Det foreslås i  

  

 § 2,  

 stk. 1, 1. pkt., at kommuner kan løse sådanne opgaver for andre  

 offentlige myndigheder, som kommunerne kan løse for sig selv.
 Den foreslåede bestemmelse er en videreførelse af den  

 tilsvarende bestemmelse i lov om kommuners og amtskommuners udførelse af  

 opgaver for andre offentlige myndigheder, idet der dog foreslås den  

 begrænsning,  

 at værdien af opgaven ikke må overstige tærskelværdien for udbud efter  

 EUs  

 tjenesteydelsesdirektiv, jf.  

  

 § 2,  

 stk. 1, 2. pkt.
 Kommuners adgang efter lovforslagets  

  

 § 2, stk. 1  

  

 , til at udføre opgaver for andre offentlige  

 myndigheder er således betinget af, at der er tale om opgaver, som kommuner  

 efter gældende regler kan løse i eget regi.
 Afgrænsningen af, hvilke opgaver kommuner kan udføre for  

 sig selv, beror på såvel skreven som uskreven ret.
Inden for det område, der traditionelt betegnes faktisk  

 forvaltningsvirksomhed, og som går ud på at stille ydelser af typisk mere  

 servicebetonet karakter til rådighed for borgerne, vil en lang række opgaver  

 være omfattet af lovforslaget.
Som eksempler på faktisk  

 forvaltningsvirksomhed  

 kan nævnes undervisning af voksne, pasning og pleje af børn og ældre m.v.
 Den foreslåede bestemmelse indebærer blandt andet, at  

 kommuner fortsat har hjemmel til at udføre de pågældende opgaver for enhver  

 anden offentlig myndighed.
Regioner er ikke omfattet af bagatelgrænsen.
Regioner kan  

 således alene udføre opgaver for andre offentlige myndigheder efter denne  

 lov,  

 hvis det foregår i selskabsform.
Faktisk forvaltningsvirksomhed omfatter derimod ikke den  

 virksomhed, som tager sigte på at træffe retligt bindende afgørelser,  

 herunder  

 sådanne afgørelser, hvorved der træffes beslutning om, hvorvidt en  

 servicebetonet  

 ydelse skal stilles til rådighed for borgeren.
En sådan virksomhed vil  

 normalt  

 ikke kunne overlades af den kompetente myndighed til andre offentlige  

 myndigheder.
 Lovens foreslåede bestemmelse indeholder ikke hjemmel til  

 delegation til andre offentlige myndigheder af myndighedsudøvelse eller af  

 opgaver, hvor det i øvrigt i lovgivningen er bestemt eller forudsat, at  

 opgaven  

 ikke kan overlades til en anden offentlig myndighed, jf. bemærkningerne til  

 lovforslagets § 1.
Begrebet offentlige myndigheder omfatter først og fremmest  

 forvaltningsmyndigheder, hvad enten de henhører under den statslige eller  

 kommunale forvaltning, og uanset om der er tale om almindelige  

 forvaltningsmyndigheder,  

 særlige nævn og råd eller særlige forvaltningsenheder og lignende.
Afgørende  

 er  

 således, om den pågældende myndighed kan henregnes til den offentlige  

 forvaltning i formel betydning, uanset om den funktion, som udøves, er dækket  

 af begrebet forvaltning i materiel forstand.
Et væsentligt kriterium herfor  

 vil  

 være, hvorvidt den pågældende myndighed er omfattet af offentlighedslovens  

 anvendelsesområde, jf. offentlighedslovens § 1, stk. 1. Omfattet af  

 begrebet offentlige myndigheder er endvidere domstolene, Folketinget og de  

 myndigheder, der kan henregnes til Folketinget.
Kommunale fællesskaber, jf. § 60 i lov om kommunernes  

 styrelse, er ligeledes omfattet af denne afgrænsning af begrebet offentlige  

 myndigheder.
Dette gælder, uanset om fællesskabet er etableret som et  

 interessentskab,  

 andelsselskab eller lignende.
Selskaber, der er organiseret på privatretligt grundlag, er  

 ikke offentlige myndigheder, og opgaver, der udføres for disse selskaber, vil  

 ikke være omfattet af loven.
Dette gælder uanset størrelsen af den kommunale  

 eller offentlige ejerandel af selskabet.
 For at undgå unødige omkostninger i forbindelse med  

 kommuners udførelse af opgaver for andre i selskabsform, foreslås det i  

  

 § 2, stk. 1  

  

 , at der indføres  

 en bagatelgrænse for, hvilke opgaver kommunen kan udføre for andre offentlige  

 myndigheder, uden at der stilles krav om selskabsdannelse.
Overstiger den enkelte opgaves værdi EU's udbudsgrænse for  

 kommuners udbud af tjenesteydelser, vil der alene være mulighed for at udføre  

 opgaver for andre i selskabsform.
Er den enkelte opgaves værdi mindre end  

 EUs  

 udbudsgrænse for tjenesteydelser, vil kommunen kunne vælge mellem enten selv  

 at  

 udføre de opgaver, kommunen lovligt kan udføre for sig selv, for andre  

 offentlige myndigheder under de nærmere betingelser herfor, eller at udføre  

 opgaven for såvel private som andre offentlige myndigheder i selskabsform.
Under bagatelgrænsen vil kommunerne således som hidtil  

 kunne udføre alle opgaver, som de lovligt kan udføre for sig selv, for andre  

 offentlige myndigheder - uden at etablere et selskab.
Opgaven vil dog fortsat  

 som i den hidtidige lov skulle sendes i udbud, medmindre værdien er under  

 grænsen efter § 1, stk. 3. Det vil for eksempel være mindre opgaver  

 som at fortsætte snerydningen på tværs af kommunegrænserne.
Det foreslås i  

  

 § 2,  

 stk. 1, 2. pkt., at den foreslåede bagatelgrænse fastsættes til EU's  

 udbudsgrænse for kommuners udbud af tjenesteydelser.
Tærskelværdien efter  

 tjenesteydelsesdirektivet er for 2006 og 2007 på 1.570.203 kr.
Denne  

 bagatelgrænse gælder også, selv om det ikke er en tjenesteydelse, en kommune  

 udfører for andre offentlige myndigheder.
Bagatelgrænsen foreslås som nævnt målt i forhold til den  

 enkelte kontrakt.
Den enkelte kontrakt kan maksimalt løbe over et begrænset  

 antal år.
For at undgå, at sådanne kontrakter varigt afskærmes fra markedet,  

 bør kontrakterne efter konkurrenceretlig praksis højst have en løbetid på 3-5  

 år.
 Hvis en kontrakt opsplittes i mindre delkontrakter for at  

 omgå bagatelgrænsen, for eksempel i form af kortvarige kontrakter med en  

 udtrykkelig eller underforstået automatisk forlængelse, må værdien af alle  

 hidtidige  

 og forudseelige delkontrakter lægges sammen i forhold til bagatelgrænsen.
 De foreslåede bestemmelser berører ikke kommuners løsning  

 af opgaver for sig selv.
 Efter den foreslåede bestemmelse i  

  

 § 2, stk. 2  

  

 , er adgangen for en kommune til at udføre de  

 i stk. 1 nævnte opgaver for andre offentlige myndigheder eller få udført  

 sådanne opgaver af andre kommuner betinget af, at opgaven forinden har været  

 udbudt.
 Det er såvel den tilbudsgivende som den ordregivende  

 kommune, der skal sikre, at udbudspligten opfyldes.
Reglerne om udbud skal sikre, at aftaler om udførelse af  

 opgaver for andre offentlige myndigheder indgås i åben konkurrence.
Reglerne  

 har endvidere til formål at sikre, at der tilvejebringes åbenhed og  

 gennemskuelighed  

 omkring aftaleindgåelsen om opgaven.
Efter bestemmelsen i lovforslagets  

  

 § 2, stk. 3  

  

 , gælder kravet om udbud dog ikke, hvis den  

 enkelte kontrakts værdi ikke overstiger et af økonomi- og erhvervsministeren  

 fastsat beløb.
Det forventes, at den nuværende grænse på 500.000 kr., som  

 indenrigs- og sundhedsministeren har fastsat ved bekendtgørelse nr. 566 af  

 27.  

 juni 2002, videreføres, jf. forslagets § 12, stk. 5.
Det skal bemærkes, at EU-traktatens almindelige  

 bestemmelser om ligebehandling og ikke-diskrimination også gælder for  

 kommunernes udførelse af opgaver for andre offentlige myndigheder.
Dette  

 gælder  

 også, selv om opgaven ikke skal udbydes.
 Efter den foreslåede bestemmelse i lovforslagets  

  

 § 2, stk. 4  

  

 , skal en kommune,  

 forinden der afgives tilbud på og indgås aftale om udførelse af opgaver efter  

 bestemmelsen i stk. 1, foretage en omkostningskalkulation.
Omkostningskalkulationen skal omfatte de samlede  

 omkostninger, der vil være forbundet med opgavevaretagelsen.
Det vil gælde  

 såvel direkte som indirekte omkostninger.
Omkostningsbegrebet skal forstås bredt.
Som omkostninger  

 skal som hidtil medtages alle gennemsnitlige, langsigtede omkostninger ved at  

 producere den pågældende ydelse, herunder omkostninger, der ikke knytter sig  

 direkte  

 til den udførende enhed.
Det kan f.eks. være omkostninger til  

 lønadministration, der i budgettet er opført under kommunens  

 centralforvaltning.
Omkostninger, der ikke indgår i kommunens budget - f.eks.  

 omkostninger ved benyttelse af kommunens ejendomme - skal endvidere indgå i  

 omkostningskalkulationen som beregnede omkostninger, når de er forbundet med  

 varetagelsen af den pågældende opgave.
Kommuner må som hidtil ikke afgive tilbud på eller indgå  

 aftale om udførelse af en opgave for en anden offentlig myndighed, der  

 indebærer en vederlæggelse, der er lavere end det kalkulerede beløb.
Reglerne  

 om omkostningskalkulation og vederlæggelse vil gælde uafhængigt af, om  

 opgaven  

 er af en sådan størrelse, at den skal udbydes.
 Reglerne om en omkostningskalkulation skal sikre, at der  

 ikke sker konkurrenceforvridning i forhold til det private erhvervsliv.
 Den foreslåede bestemmelse i lovforslagets  

  

 § 2, stk. 5  

  

 , indebærer, at  

 § 2, stk. 1, ikke finder anvendelse ved kommunale fællesskabers  

 udførelse af opgaver for de kommuner, der deltager i fællesskabet.
Lovforslaget vil derimod finde anvendelse ved kommunale  

 fællesskabers udførelse af opgaver for kommuner, der ikke deltager i  

 fællesskabet, og ved kommuners udførelse af opgaver for kommunale  

 fællesskaber  

 - uanset om kommunen deltager i fællesskabet.
I sådanne tilfælde gælder  

 reglerne om udbud og om omkostningskalkulation m.v. i § 2,  

 stk. 2-6.
Det foreslås i lovforslagets  

  

 § 2, stk. 6  

  

 , at økonomi- og erhvervsministeren får  

 hjemmel til efter forhandling med indenrigs- og sundhedsministeren at  

 fastsætte  

 regler om kommuners adgang til at udføre opgaver for andre offentlige  

 myndigheder og om kommuners adgang til at få udført sådanne opgaver af andre  

 offentlige myndigheder, herunder om udbud, jf. stk. 2 og 3, og om  

 omkostningskalkulation,  

 jf. stk. 4. Disse regler er nu fastsat i Indenrigs- og  

 Sundhedsministeriets bekendtgørelse nr. 533 af 28. juni 1995 som senest  

 ændret  

 ved bekendtgørelse nr. 566 af 27. juni 2002 om kommuners og amtskommuners  

 udførelse af opgaver for andre offentlige myndigheder.
Det forventes, at  

 disse  

 regler videreføres, jf. den foreslåede bestemmelse i § 12, stk. 5.
De foreslåede bestemmelser i lovforslagets § 2,  

 stk. 2 til 6, bygger på de eksisterende bestemmelser i § 2,  

 stk. 2 til 5, i lov om kommuners og amtskommuners udførelse af opgaver  

 for  

 andre offentlige myndigheder.
Det foreslås dog, at kompetencerne i  

 stk. 3  

 og 5 overgår fra indenrigs- og sundhedsministeren til økonomi- og  

 erhvervsministeren.
Til § 3 I henhold til den gældende bestemmelse i § 1 i lov om  

 kommuners og amtskommuners samarbejde med aktieselskaber kan kommuner og  

 amtskommuner deltage finansielt eller ledelsesmæssigt i selskaber, der med  

 henblik på salg forarbejder og videreudvikler viden samt produkter og  

 tjenesteydelser byggende på kommunal viden, som er oparbejdet i kommunen og  

 amtskommunen i forbindelse med løsning af kommunale eller amtskommunale  

 opgaver.
 Kommuner og amtskommuner kan endvidere efter samme lovs  

 § 2 deltage finansielt eller ledelsesmæssigt i selskaber, der udover at  

 varetage kommunale og amtskommunale opgaver vedrørende forsyning af kommuner  

 og  

 amtskommuner med varer og tjenesteydelser driver virksomhed med henblik på  

 salg  

 af varer og tjenesteydelser baseret på kommunal viden til andre end kommuner  

 og  

 amtskommuner.
Det fremgår af lovbemærkningerne til den gældende lovs  

 § 2, at det ikke er et krav for kommunal/amtskommunal deltagelse i et  

 selskab oprettet efter bestemmelsen, at selskabet ikke varetager andre  

 opgaver  

 end dem, som begrunder den kommunale/amtskommunale deltagelse.
Bemærkningerne  

 opstiller endvidere ikke betingelser for, hvor stor en andel af selskabets  

 opgaver der må være andre opgaver end dem, som begrunder den  

 kommunale/amtskommunale deltagelse.
 Det foreslås i  

  

 § 3,  

 stk. 1  

  

 , at kommuner og regioner fremover må deltage i fælles  

 selskaber, der bygger på kommunal eller regional viden.
Inden for det område, der traditionelt betegnes faktisk  

 forvaltningsvirksomhed  som går ud på at kommunerne stiller ydelser  

 typisk af  

 mere servicebetonet karakter til rådighed for borgerne  må en række  

 opgaver  

 siges at bygge på kommunal viden.
Det forhold, at der vil være private, der i  

 begrænset omfang tilbyder løsning af de pågældende opgaver, vil ikke  

 udelukke,  

 at kommunen har oparbejdet en kommunal viden gennem sin opgavevaretagelse.
Lovbundne opgaver kan også i et vist omfang udføres i  

 offentlig-private selskaber.
Planlægning og byudvikling - udvikling af  

 bydele,  

 ombygning af gamle fabriksområder eller opførelse af parkanlæg eller andet  

 kan  

 være eksempler herpå.
Efter den foreslåede bestemmelse i  

  

 § 3, stk. 1, 3. pkt. er det endvidere en betingelse, at  

 kommunen eller regionen ikke tidligere må have overladt opgaven til private.  

 Etableringen af et offentligt-privat selskab er alene udelukket, hvis det er  

 den samme opgave, der tidligere var udliciteret.
Delelementer af opgaven kan  

 godt have været udliciteret.
Etableringen af et offentligt-privat selskab vil  

 være udelukket, uanset hvor mange år tilbage udliciteringen ligger.
Hvis  

 udliciteringen ligger en årrække tilbage, vil det dog alt andet lige have  

 formodningen imod sig, at udliciteringen vedrører den samme opgave.
Dermed sikres, at etableringen af fælles selskaber om  

 kommunale og regionale opgaver sker i forhold til opgaver, der tidligere  

 alene  

 har været varetaget af det offentlige.
Dette bidrager til at få flere opgaver  

 ud i konkurrence på markedet.
Hvis der er flere deltagende kommuner eller  

 regioner i et selskab, er det afgørende i henhold til bestemmelsens 1. pkt.,  

 at  

 flertallet af de deltagende kommuner eller regioner ikke tidligere har haft  

 udliciteret opgaven til private.
 Et sådant krav kan i konkrete tilfælde vise sig  

 uhensigtsmæssigt.
Det foreslås således, at kommuner og regioner ikke kan  

 etablere fælles selskaber om løsning af kommunale opgaver, der tidligere har  

 været løst af private, medmindre særlige omstændigheder taler herfor.
Dette  

 vil  

 særligt være tilfældet, hvis en kommune eller region godtgør, at opgaven  

 efterfølgende er blevet hjemtaget til kommunen eller regionen som følge af,  

 at  

 opgaven ikke blev løst tilfredsstillende på markedet, og at den tidligere  

 private opgavevaretagelse ikke kan tages til udtryk for, at der er et  

 velfungerende privat marked.
Det foreslås i  

  

 § 3,  

 stk. 1, 2. pkt.  

  

 , at regionerne udelukkende må deltage i selskaber, der  

 bygger på regional viden, som er oparbejdet i regionen i forbindelse med  

 løsningen af de vigtigste af regionernes positivt definerede driftsopgaver,  

 såsom sundhedsområdet, trafikområdet og det sociale område, jf. herved  

 § 5, stk. 1, nr. 1, 3 og 5, i lov nr. 537 af 24. juni 2005 om  

 regioner  

 og om nedlæggelse af amtskommunerne, Hovedstadens Udviklingsråd og  

 Hovedstadens  

 Sygehusfællesskab En kommune kan ikke undgå at konkurrenceudsætte en opgave  

 ved at lægge opgaven direkte over i et fælles selskab.
Henlæggelse af opgaver  

 til et fælles selskab skal som hidtil ske under hensyn til EU's udbudsregler  

 og  

 de EU-retlige principper om ligebehandling og ikke-diskrimination.  

 Principielt  

 kan tildelingen af en opgave til et sådant selskab i etableringsfasen ske på  

 to  

 måder.
Enten ved at opgaven udbydes med et kontraktvilkår om, at den private  

 aktør, som vinder kontrakten, indtræder i selskabet, eller ved at selskabet  

 etableres  

 og herefter deltager i konkurrencen om opgaven på lige fod med andre aktører.
Det foreslås desuden præciseret, at selskabet skal drive  

 virksomhed med henblik på salg af produkter eller tjenesteydelser.
Dette  

 udelukker ikke, at selskabets hovedaktivitet i for eksempel den indledende  

 fase  

 er opsøgning eller oparbejdning af et marked og produktion.
Den kommunale og regionale deltagelse kan være i såvel  

 nystiftede selskaber som allerede eksisterende selskaber.
Hvis der er tale om  

 eksisterende selskaber, skal selskabets opgaver opfylde lovens betingelser,  

 herunder kravet om kommunal viden.
 Desuden foreslås det i  

  

 § 3,  

 stk. 2,  

  

 at selskaberne som hidtil kan afsætte produkter og  

 tjenesteydelser, der bygger på dermed nært sammenhængende privat viden.
 Det vil efter bestemmelsen være et krav, at den private  

 viden, produktet eller tjenesteydelsen bygger på, er nært sammenhængende med  

 den viden, kommunen eller regionen har oparbejdet, jf. stk. 1.
 I henhold til lov om kommuners og amtskommuners samarbejde  

 med aktieselskaber kan kommuner og amtskommuner ikke deltage i et selskab via  

 for eksempel et kommunalt ejet selskab, et kommunalt fællesskab, jf.  

 § 60  

 i lov om kommunernes styrelse, eller de kommunale organisationer.
 Forbudet mod indirekte deltagelse har bevirket, at nogle  

 projekter med offentlig-privat samarbejde ikke var omfattet af lov om  

 kommuners  

 og amtskommuners samarbejde med aktieselskaber og dermed ikke mulige at  

 gennemføre.
 Det vurderes imidlertid samtidigt, at det vil være  

 uhensigtsmæssigt generelt at åbne op for indirekte deltagelse.
 Det foreslås derfor i  

  

 § 3,  

 stk. 3  

  

 , at økonomi- og erhvervsministeren konkret under særlige  

 omstændigheder kan give tilladelse til indirekte deltagelse via de kommunale  

 og  

 regionale organisationer og andre kommunale selskaber m.v.
 Den foreslåede tilladelse i stk. 3 vil kunne blive  

 anvendt i forhold til de kommunale og regionale organisationers deltagelse i  

 tværoffentlige digitaliseringsprojekter, hvor der er store perspektiver, og  

 hvor et offentligt privat samarbejde vurderes at have store positive  

 konsekvenser for den offentlige sektors opgaveløsning og effektivitet.
 I forhold til eksisterende selskaber, som de kommunale og  

 amtskommunale organisationer deltager i, henvises til lovforslagets §§ 14,  

 stk.  

 3, og 16.
Efter de gældende regler i lov om kommuners og  

 amtskommuners samarbejde med aktieselskaber må den enkelte kommune ikke have  

 bestemmende indflydelse i et selskab omfattet af loven, jf. lovens § 3,  

 stk. 3. Herved sikres, at kommunalbestyrelsen ikke bevarer rådigheden  

 over  

 en fra kommunen udskilt opgave og herved bringer sin virksomhed uden for  

 reglerne i styrelseslovgivningen og den øvrige lovgivning, der gælder for  

 kommunal forvaltning.
Kommunen/regionen vil have bestemmende indflydelse i et  

 aktie- eller anpartsselskab, såfremt kommunen/regionen ejer mere end 50 pct.  

 af  

 aktierne, eller hvis kommunen/regionen på anden måde, f.eks. ved indgåelse af  

 aktionæroverenskomst herom, har en bestemmende indflydelse på selskabet.  

 Dette  

 forbud foreslås opretholdt, jf. den foreslåede  

  

 § 3, stk. 4.
For at begrænse kommunernes og regionernes risiko ved  

 deltagelse i virksomheder foreslås det i lovforslagets  

  

 § 3, stk. 5  

  

 , at kommuner og regioner udelukkende kan  

 deltage i aktieselskaber, anpartsselskaber og virksomheder med begrænset  

 ansvar, således at blandt andet den kommunale og regionale hæftelse begrænses  

 til indskuddet i selskabet.
En kommune eller region kan som følge heraf for  

 eksempel ikke deltage finansielt i et interessentskab med hjemmel i denne  

 lov.
 Den foreslåede bestemmelse i § 3, stk. 5, er en  

 videreførelse af den eksisterende bestemmelse i lov om kommuners og  

 amtskommuners samarbejde med aktieselskaber § 3, stk. 6.  

 Bestemmelsen  

 foreslås dog udvidet til også at omfatte regioner.
 Reglerne finder anvendelse på selskaber, der virker i  

 Danmark eller i udlandet.
 Aktionærer og anpartshavere udøver deres beføjelser,  

 herunder valg af bestyrelsesmedlemmer ved beslutninger truffet på  

 generalforsamlingen, jf. aktieselskabslovens § 65 og  

 anpartsselskabslovens  

 § 46.
For at sikre, at der er tale om en kompetent og uafhængig  

 forretningsmæssig bestyrelse, foreslås det i lovforslagets  

  

 § 3, stk. 6  

  

 , at kommuner og regioner ikke må deltage i  

 selskaber efter denne lov, hvis selskabets vedtægter giver andre end  

 selskabsorganerne ret til at udpege medlemmer af selskabernes ledelser.
Den  

 foreslåede  

 bestemmelse i § 3, stk. 5, er således til hinder for  

 vedtægtsbestemte  

 udpegningsrettigheder.
 Den foreslåede bestemmelse i § 3, stk. 6, svarer  

 materielt til den eksisterende bestemmelse i lov om kommuners og  

 amtskommuners samarbejde  

 med aktieselskaber m.v. § 3, stk. 7. Bestemmelsen foreslås dog  

 udvidet  

 til også at omfatte regioner.
Til § 4 Det foreslås, at det stilles som betingelse for kommunal  

 eller regional deltagelse i selskaber, der driver erhvervsaktivitet efter  

 denne  

 lov, at der deltager private ejere i selskabet.
Det foreslåede krav kan dog være fraveget i anden  

 lovgivning.
Det kan således være forudsat i særlovgivning, at dette krav ikke  

 skal gælde i forhold til en konkret type selskaber.
I lov om kommuners og amtskommuners samarbejde med  

 aktieselskaber m.v. er der ikke krav om privat deltagelse i selskaber  

 oprettet  

 med hjemmel i loven.
Et selskab omfattet af den eksisterende lov kan således  

 dannes alene mellem kommuner.
Der er dog i § 3, stk. 4, i lov om kommuners og  

 amtskommuners samarbejde med aktieselskaber m.v. en bestemmelse om, at  

 kommuner  

 maksimalt kan indskyde i alt 10 mio. kr. i selskaber omfattet af loven.
Dette  

 loft gælder det samlede engagement i alle de selskaber omfattet af lov om  

 kommuners og amtskommuners samarbejde med aktieselskaber m.v., som kommunen  

 eller  

 amtskommunen er engageret i. Økonomi- og erhvervsministeren kan dispensere  

 fra  

 loftet på de 10 mio. kr.
Det foreslås i  

  

 § 4,  

 stk. 1  

  

 , at der som hovedregel stilles krav om, at der skal være  

 private ejere, der besidder mindst 25 pct. af såvel selskabets kapital som  

 stemmerettighederne i selskabet.
Herved bliver den private deltagelse reel og  

 samtidig sættes kravet ikke så højt, at dette krav vil blive svært at  

 opfylde.
Det foreslås i  

  

 § 4,  

 stk. 2,  

  

 at den private deltagelse i selskabet ikke løbende kan  

 mindskes, hvis det betyder, at den kommunale eller regionale deltagelse  

 forøges.  

 Baggrunden herfor er, at formålet med selskaberne oprettet i henhold til  

 denne  

 lov er en markedsforberedelse, og at der derfor ikke er begrundelser for, at  

 det skal være muligt at forøge det kommunale eller regionale engagement i  

 selskabet efterfølgende.
Dette gælder, uanset om den kommunale eller  

 regionale  

 deltagelse er maksimumsgrænsen på 75 pct., eller om deltagelsen er mindre.
Et  

 yderligere kommunalt eller regionalt indskud i et selskab forudsætter som  

 følge  

 heraf som udgangspunkt, at der sker en tilsvarende forøgelse af det private  

 engagement.
Hvis en ny kommune eller region ønsker at deltage i et  

 eksisterende  

 selskab, forudsætter dette en udvidelse af den samlede kommunale og regionale  

 ejerkreds således, at den private ejerandel samtidig forøges tilsvarende.
De  

 private parter kan derimod investere yderligere i selskabet uden tilsvarende  

 offentligt indskud.
I ganske særlige tilfælde kan der dog være behov for, at  

 kommunen eller regionen kan indgå i selskaber, der alene har en offentlig  

 ejerkreds.
Det foreslås derfor i  

  

 § 4,  

 stk. 3  

  

 , at der fastsættes hjemmel til, at økonomi- og  

 erhvervsministeren generelt kan undtage visse typer selskaber for kravet om  

 privat deltagelse.
Bemyndigelsen tænkes på nuværende tidspunkt udmøntet i  

 forhold til regionernes (de offentlige sygehuses) mulighed for at indgå i  

 selskaber om teknologioverførsel (§ 8-selskaber) sammen med  

 aktieselskaber  

 stiftet efter § 4 i lov om teknologioverførsel m.v. ved offentlige  

 forskningsinstitutioner (lov nr. 483 af 9. juni 2004). Bemyndigelsen vil  

 alene  

 omfatte nogle ganske særlige tilfælde.
Udkastet til bekendtgørelse vil blive  

 sendt i høring hos blandt andet ministerier med henblik på at få vurderet,  

 hvorvidt bekendtgørelsen skal omfatte andet end forskningsselskaber.
Dette  

 vurderes dog umiddelbart ikke at være tilfældet.
Det kan endvidere ikke udelukkes, at det i nogle ganske  

 særlige situationer kan ske, at det ikke er muligt at finde en privat  

 investor,  

 uanset at en selskabsdannelse må anses for fornuftig.
Der kan også opstå helt  

 ekstraordinære situationer, hvor kravet om, at den private deltagelse ikke må  

 nedbringes i forhold til den offentlige deltagelse, må anses for  

 uhensigtsmæssigt.
Som eksempel kan nævnes, hvis en privat deltager i et  

 selskab  

 pludseligt opløses eller går konkurs.
Det foreslås derfor i  

  

 § 4,  

 stk. 4  

  

 , at Erhvervs- og Selskabsstyrelsen under ganske særlige  

 omstændigheder kan give tilladelse til fravigelse af stk. 1 og 2. Ved  

 styrelsens behandling af en sådan anmodning fra en kommune eller region skal  

 styrelsen navnlig lægges vægt på selskabets størrelse, og hvorvidt selskabet  

 skal sælge til både private og andre kommuner eller regioner eller  

 udelukkende  

 til kommuner, regioner og andre offentlige myndigheder samt hvorvidt der i  

 forvejen eksisterer et velfungerende privat marked med private virksomheder,  

 som vil kunne varetage opgaven.
Det vil endvidere være et væsentligt hensyn,  

 der taler for, at styrelsen kan undtage fra kravene, at den pågældende  

 kommune  

 eller region godtgør, at kommunen eller regionen i tilstrækkeligt omfang har  

 forsøgt at finde en privat deltager til selskabet, jf. for eksempel igennem  

 en  

 udbudsrunde.
Der kan også efter en konkret vurdering i ganske særlige  

 tilfælde  

 lægges vægt på, om det offentlige har særlige interesser i at have offentlig  

 indflydelse i selskabet, f.eks. hvis selskabet skal privatiseres inden for en  

 kortere årrække.
Med private ejere forstås i lovforslaget fysiske eller  

 juridiske personer, der ikke kan betragtes som offentlige myndigheder.
Staten  

 vil for eksempel ikke kunne betragtes som en privat deltager i denne  

 situation.  

 Med private ejere forstås således blandt andet selvstændige juridiske  

 personer,  

 der er oprettet på et privatretligt grundlag.
Dette gælder dog ikke ved  

 kommunal eller regional deltagelse via et kommunalt fællesskab, eller via et  

 selskab, hvor en eller flere kommuner, regioner eller offentlige myndigheder  

 i  

 øvrigt samlet set har bestemmende indflydelse i selskabet.
Til § 5 Det foreslås i bestemmelsen i  

  

 § 5, stk. 1  

  

 , at der fastsættes en maksimumsgrænse for,  

 hvor stor en andel af omsætningen i et selskab med kommunal eller regional  

 deltagelse omfattet af lovforslagets § 3 der må hidrøre fra salg til  

 andre.
Den foreslåede bestemmelse indebærer, at deltagende kommuner skal  

 trække  

 sig ud af et selskab, såfremt selskabets salg til andre end kommuner når op  

 over en vis andel af omsætningen målt som et gennemsnit af de tre foregående  

 regnskabsår, og at en deltagende region skal trække sig ud af selskabet, hvis  

 selskabets salg til andre end regioner når op over denne grænse.
Hvis der  

 både  

 deltager kommuner og regioner i et selskab foreslås det, at det afgørende  

 skal  

 være selskabets salg til andre end kommuner og regioner.
 Den foreslåede bestemmelse i stk. 1, indebærer, at  

 eksempelvis selskaber med kommunal deltagelse maksimalt må sælge i alt 25  

 pct.  

 til staten, regioner og private.
Det foreslås, at grænsen skal måles som et gennemsnit af de  

 tre forudgående regnskabsår.
Det er dog samtidigt klart, at hvis et selskabs  

 omsætning et år tydeligt viser, at selskabets omsætning også i de kommende år  

 i  

 videre omfang vil stamme for salg til andre end kommuner/regioner, bør de  

 deltagende kommuner og regioner allerede på dette tidspunkt overveje deres  

 videre deltagelse i selskabet.
Den foreslåede bestemmelse i § 5, stk. 1, kan  

 være fraveget i anden lovgivning.
Det kan således være forudsat i  

 særlovgivning, at dette krav ikke skal gælde i forhold til en konkret type  

 selskaber.
 Grænsen foreslås fastsat til 25 pct. af selskabets  

 omsætning, idet en sådan andel må antages at være en indikator på, at  

 selskabet  

 ikke er omfattet af hensynet bag loven, og at selskabet bevæger sig ud på et  

 egentligt privat marked, hvor det offentlige som udgangspunkt ikke skal  

 agere.  

 Det må derfor anses for rimeligt, at kommuner og regioner, der deltager i  

 selskabet, trækker sig ud af det ved at sælge deres andel af selskabet  

 eventuelt til den eller de private deltagere i selskabet.
Herved sikres det, at de pågældende selskaber hovedsagligt  

 sælger til andre kommuner og regioner.
Der åbnes dog samtidig op for, at  

 fælles  

 selskaber kan danne rammerne om udvikling af nye produkter, som selskabet kan  

 sælge f.eks. med henblik på eksport.
En stor afsætning til andre end  

 kommuner/regioner kan således være en indikation på, at ydelsen snarere  

 skulle  

 produceres på et privat marked.
En grænse for denne del af omsætningen  

 betyder,  

 at kommuners og regioners adgang til at udføre opgaver med et stort privat  

 marked begrænses.
 Den eksisterende lov om kommuners og amtskommuners  

 samarbejde med aktieselskaber m.v. har ikke opstillet betingelser til, hvor  

 stor en andel af de omfattede selskabers omsætning der skal stamme fra salg  

 til  

 henholdsvis andre kommuner/regioner og private.
 Begrebet omsætning skal forstås i overensstemmelse med  

 sædvanlig regnskabsmæssig definition af dette begreb.
 Nettoomsætning er i årsregnskabsloven, jf.  

 lovbekendtgørelse nr. 196 af 23. marts 2004, defineret som:  

 Salgsværdien af  

 produkter og tjenesteydelser m.v., der henhører under selskabets ordinære  

 aktiviteter med fradrag af prisnedslag, merværdiafgift og anden skat, der er  

 direkte forbundet med salgsbeløbet«, jf. årsregnskabslovens bilag 1.
I den foreslåede  

  

 § 5,  

 stk. 2, 1 pkt.  

  

 , er det fastsat, at hvis mere end 25 pct. af selskabets  

 omsætning gennemsnitligt over 3 år stamme fra salg til andre end  

 kommuner/regioner, skal en kommune eller region afhænde sine ejerandele i  

 selskabet.
Det foreslås, at dette skal ske på markedet, medmindre den private  

 deltager ønsker at erhverve de offentlige ejerandele, jf.  

  

 2. pkt.
Kommunen skal derfor tilbyde den private deltager, at den  

 pågældende kan købe kommunens ejerandele, og hvis den private deltager ikke  

 ønsker at benytte sig af denne forkøbsret, skal kommunen forsøge at afhænde  

 ejerandelene på markedet.
Hvis det ikke er muligt at afhænde kommunens eller  

 regionens ejerandele på markedet, foreslås det i bestemmelsens  

  

 3. pkt.  

  

 , at den private deltager skal  

 købe kommunens eller regionens ejerandele, medmindre der træffes beslutning  

 om  

 opløsning af selskabet.
Det er klart som følge af byrderne forbundet med  

 dette,  

 at den private part skal gives et rimeligt varsel hertil.
 Indløsning er en kendt beføjelse inden for selskabsretten.
 Aktieselskabsloven indeholder såvel en  

 indløsningsrettighed, hvor en aktionær kan forlange sig indløst, hvis der er  

 en  

 storaktionær, som ejer mere end 90 % af aktierne og af stemmerne i selskabet,  

 og en lovbestemt hjemmel til, at en storaktionær i fællesskab med selskabets  

 bestyrelse kan bestemme, at de øvrige aktionærer skal lade sig indløse, jf.  

 aktieselskabslovens § 20 b og § 20 d.
 Endvidere kan en aktionær, som har stemt imod visse  

 vedtagne vedtægtsændringer, ligeledes kræve sig indløst, jf.  

 aktieselskabslovens § 81 a, sammenholdt med § 79, stk. 2, nr.  

 1  

 til 4.
En indløsning er karakteriseret ved, at selskabet bliver  

 ved med at bestå, mens selskabets aktionærkreds ændres.
Indløsning betyder  

 således i modsætning til for eksempel tvangsopløsning, at selskabet kan  

 fortsætte virksomhedsdriften.
 Et meget væsentligt punkt ved indløsninger er fastsættelsen  

 af den kurs, som indløsningen skal ske til.
 I  

  

 § 5,  

 stk. 3, 1. pkt.  

  

 , foreslås det, at en indløsning i henhold til  

 stk. 1 skal ske til markedspris.
 Som udgangspunkt kan prisen således aftales frit af  

 parterne.
 Det skal i den forbindelse nævnes, at prisfastsættelsen kan  

 være reguleret i en forudgående aftale mellem selskabets aktionærer, (en  

 aktionæroverenskomst).
Hvis der ikke kan opnås enighed om indløsningskursen,  

 fastsættes prisen af en uvildig vurderingsmand, jf. den foreslåede  

 bestemmelse  

 i lovforslagets  

  

 § 5, stk. 3, 2.  

 pkt.
Afholdelsen af omkostningerne forbundet med en vurderingsmands  

 prisfastsættelse sker i overensstemmelse med de almindelige selskabsretlige  

 regler herom.
 I de tilfælde, hvor en vurderingsmand træffer afgørelse om  

 prisfastsættelsen, kan denne afgørelse efterfølgende indbringes for  

 domstolene,  

 jf. den foreslåede  

  

 § 5, stk. 3,  

 3. pkt.
 Hvis vurderingsmandens afgørelse ønskes indbragt for  

 domstolene, skal sagen herom være anlagt senest 3 måneder efter modtagelsen  

 af  

 skønsmændenes erklæring, således at en overdragelse ikke som følge af for  

 eksempel chikanøse hensigter trækkes unødigt ud, jf. den foreslåede  

  

 § 5, stk. 3, 4. pkt.
 De foreslåede bestemmelser i  

  

 § 5, stk. 2 og 3  

  

 , stemmer overens med  

 selskabslovgivningens regler om indløsning.
 Inden for visse typer selskaber kan der være et særligt  

 perspektiv i, at kommunen eller regionen fortsat kan deltage i selskabet,  

 uanset at selskabets salg til andre end kommuner/regioner overstiger den  

 fastsatte procentgrænse på 25 pct. af selskabets omsætning.
Det foreslås derfor i  

  

 § 5,  

 stk. 4  

  

 , at der fastsættes hjemmel til, at økonomi- og  

 erhvervsministeren generelt kan undtage visse typer selskaber for dette krav.  

 Bemyndigelsen tænkes på nuværende tidspunkt udmøntet i forhold til  

 regionernes  

 (de offentlige sygehuses) deltagelse i selskaber med private om  

 kommercialisering af opfindelser vedrørende lægemidler, udstyr,  

 behandlingsmetoder mv. med henblik på erhvervsmæssig nyttiggørelse  

 (forskningsselskaber). Med forskningsselskaber forstås i denne lov både  

 produktions- og udviklingsselskaber samt selskaber om teknologioverførsel  

 (§ 8-selskaber)  

 sammen med aktieselskaber stiftet efter § 4 i lov om teknologioverførsel  

 m.v. ved offentlige forskningsinstitutioner (lov nr. 483 af 9. juni 2004).  

 Der  

 er tale om en type selskaber, som alene har salg til private som formål.
Et  

 sådant salg er en forudsætning for, at opfindelserne kan komme ud på markedet  

 og bringes i produktion af private.
Det anses for helt afgørende af hensyn  

 til  

 en fortsat udvikling af sundhedsvæsenet og ny viden inden for sektoren, at de  

 offentlige sygehuse får mulighed for og incitament til at deltage i  

 udviklingen  

 af de nævnte ydelser.
Dertil kommer, at der er tale om et område, hvor der  

 normalt ikke er et marked, og hvor det offentlige således ikke er i  

 konkurrence  

 med private.
Bemyndigelsen vil alene blive anvendt i nogle ganske  

 særlige tilfælde.
Udkastet til bekendtgørelse vil blive sendt i høring hos  

 blandt andet ministerier med henblik på at få vurderet, hvorvidt  

 bekendtgørelsen skal omfatte andet end forskningsselskaber.
Dette vurderes  

 dog  

 umiddelbart ikke at være tilfældet.
Det foreslås endvidere i  

  

 § 5, stk. 5  

  

 , at Erhvervs- og Selskabsstyrelsen i ganske  

 særlige tilfælde konkret kan undtage et selskab fra dette krav.
Hermed sikres  

 der fleksibilitet i forhold til dette krav.
Der skal i forhold til Erhvervs- og Selskabsstyrelsens  

 konkrete dispensation være tale om selskaber, hvor der ikke på det pågældende  

 tidspunkt er et velfungerende privat marked, eller hvor der af andre grunde,  

 f.eks. hensynet til en fortsat udvikling af de offentlige ydelser, er et  

 særligt behov for, at selskabet i videre omfang kan afsætte sine produkter  

 til  

 andre end kommuner/regioner.
Der skal endvidere være en særlig grund til, at  

 netop et selskab med offentlig deltagelse i videre omfang afsætter sine  

 produkter til andre end kommuner/regioner.
Selskabets opgaveløsning må være  

 baseret på opgaver, kommunen eller regionen har oparbejdet særlige  

 forudsætninger for at løse, og som private normalt ikke vil være i besiddelse  

 af.
Selskaber, der løser opgaver, hvor der er velfungerende private markeder  

 om  

 f.eks. rengøring, vask, personlig og praktisk hjælp, almindelig  

 lønadministration og almindelig revisionsvirksomhed, kan ikke få dispensation  

 til i videre omfang at afsætte sine produkter til private.
Til § 6 Et selskab omfattet af denne lov har pligt til at føre en  

 fortegnelse over alle dets ejere med angivelse af blandt andet ejerandelen,  

 det  

 vil sige både kapitalandel og stemmeandel, således at det er muligt at  

 kontrollere,  

 hvorvidt kravet til privat deltagelse er opfyldt, jf. den foreslåede  

  

 § 6, stk. 1.
Det skal i den forbindelse nævnes, at aktieselskaber og  

 anpartsselskaber allerede som følge af aktieselskabslovens § 25 og  

 § 25 a samt anpartsselskabslovens § 16 har en pligt til at føre en  

 fortegnelse af selskabets ejere, der ejer mere end 5 % af selskabet.
Pligten  

 til at føre den i § 6, stk. 1, nævnte fortegnelse gælder også andre  

 selskaber med begrænset ansvar, jf. lovforslagets § 3, stk. 6, men  

 også ejere med en andel på mindre end 5 %.
Spørgsmålet om ejerfortegnelsens tilgængelighed følger  

 selskabslovgivningens almindelige regler.
I aktie- og anpartsselskaber er  

 ejerfortegnelsen således som udgangspunkt ikke offentlig tilgængelig.
 I lovforslagets  

  

 § 6,  

 stk. 2  

  

 , foreslås det tilsvarende som noget nyt, at enhver, der  

 besidder ejerandele i et selskab omfattet af § 3, skal meddele det til  

 selskabet, så disse selskaber kan opnå det fornødne overblik over dets ejere  

 og  

 den i loven forudsatte private deltagelse.
Til § 7 Det vurderes, at den hidtidige indberetningspligt som følge  

 af de foreslåede skærpelser i dette lovforslag ikke er tilstrækkelig til at  

 give et samlet overblik over overholdelsen af reglerne i dette lovforslag.  

 For  

 at sikre implementering af ovennævnte stramninger foreslås det derfor i  

  

 § 7, stk. 1, 1. pkt.  

  

 , at der  

 indføres en skærpet indberetningspligt for selskaber omfattet af denne lov.  

 Den  

 foreslåede skærpede indberetningspligt omfatter oplysninger om selskabernes  

 overholdelse af denne lovs kapitel 3, herunder elementer som ejerkreds,  

 kapitalindskud, salgstal mv.
 Det foreslås i  

  

 § 7,  

 stk. 1, 2. pkt.  

  

 , at kommuner og regioner som hidtil en gang årligt  

 skal indsende en redegørelse til Erhvervs- og Selskabsstyrelsen for deres  

 deltagelse finansielt eller ledelsesmæssigt i øvrige erhvervsdrivende  

 selskaber, herunder kommunale fællesselskaber, jf. § 60 i lov om  

 kommunernes styrelse.
 I forslagets  

  

 § 7,  

 stk. 2,  

  

 foreslås det, at der gives Erhvervs- og Selskabsstyrelsen  

 hjemmel til at fastsætte nærmere retningslinier for selskabernes  

 indberetningspligt.
 Erhvervs- og Selskabsstyrelsen vil som hidtil udarbejde en  

 årlig redegørelse til Folketingets Erhvervsudvalg.
Til § 8 Tilsyn med kommuners og amters overholdelse af lov om  

 kommuners og amtskommuners samarbejde med aktieselskaber m.v. og lov om  

 kommuners og amtskommuners udførelse af opgaver for andre offentlige  

 myndigheder varetages af de almindelige kommunale tilsynsmyndigheder, dvs. de  

 fem tilsynsførende statsamtmænd og Indenrigs- og Sundhedsministeriet.
Fra den  

 1. januar 2007 vil det almindelige kommunale tilsyn med kommuner og regioner  

 blive varetaget af de fem regionale statsforvaltninger og Indenrigs- og  

 Sundhedsministeriet.
 Det er en forudsætning for tilsynets kompetence, at særlige  

 klage- eller tilsynsmyndigheder ikke kan tage stilling til den pågældende  

 sag.
 Tilsynsmyndighederne vil som hidtil have kompetence til for  

 eksempel at efterprøve kommuners beslutninger om at udføre opgaver for andre  

 offentlige myndigheder i henhold til dette lovforslags kapitel 2.
 De regnskabsmæssige opgørelser, som skal foretages efter  

 lovforslagets kapitel 2, vil som en del af kommunens årsregnskab være  

 offentligt tilgængelige hos kommunen.
 Reglerne om omkostningskalkulation, om løbende registrering  

 af indtægter og omkostninger forbundet med opgaven og om regnskabsmæssig  

 redegørelse for opgaven i årsregnskabet i det år, hvor en opgave afsluttes,  

 har  

 til formål at sikre en efterfølgende kontrol med, at kommuners udførelse af  

 opgaver efter lovens kapitel 2 ikke bliver konkurrenceforvridende.
I medfør af § 42, stk. 2, i lov om kommunernes  

 styrelse skal den kommunale revision efterprøve om regnskabet er rigtigt, og  

 om  

 de dispositioner, der er omfattet af regnskabsaflæggelsen, er i  

 overensstemmelse med meddelte bevillinger, kommunalbestyrelsens øvrige  

 beslutninger, love og andre forskrifter samt med indgåede aftaler og  

 sædvanlig  

 praksis.
Kommunernes dispositioner er således underkastet en finansiel  

 revision.
Efter § 42, stk. 3, i lov om kommunernes styrelse,  

 påhviler  

 det revisionen regelmæssigt at foretage en kritisk gennemgang af kommunens  

 regnskabsføring og etablerede kontrolforanstaltninger i forbindelse hermed  

 med  

 henblik på at efterprøve, om disse er betryggende.
 Årsregnskabet skal sammen med revisionsberetningen og de  

 afgørelser, som kommunalbestyrelsen har truffet i forbindelse hermed, inden  

 udgangen af december måned sendes til tilsynsmyndigheden.
Den kommunale revision vil omfatte kommuners  

 opgavevaretagelse for andre offentlige myndigheder.
Såfremt der f.eks. begås  

 fejl i forbindelse med udarbejdelsen af en omkostningskalkulation, vil dette  

 kunne blive genstand for en revisionsbemærkning, der vil blive forelagt til  

 kommunalbestyrelsens afgørelse.
Revisionsbemærkningen vil endvidere - tillige  

 med kommunalbestyrelsens afgørelse - blive sendt til tilsynsmyndigheden.
De kommunale tilsynsmyndigheder vil som hidtil bl.a. skulle  

 tage stilling til, om der er tale om en lovlig kommunal opgavevaretagelse, om  

 et krav om udbud er overholdt og om omkostningskalkulationsregler og  

 regnskabsmæssige krav er efterlevet.
De kommunale tilsynsmyndigheder vil  

 endvidere skulle tage stilling til, om fremgangsmåder for udbud og om regler  

 for, hvilke kriterier der kan lægges vægt på ved valg af kontraktspart, er  

 overholdt.
 Selvom kommunalbestyrelserne, ligesom det er tilfældet for  

 statsinstitutioner, i f.eks. omkostningskalkulationen vil kunne foretage et  

 vist  

 skøn vedrørende de forskellige forventede omkostninger, vil  

 tilsynsmyndighederne  

 skulle påse, om kommunalbestyrelsernes skøn har været lovlige og f.eks. ikke  

 hvilet på urigtige faktiske forhold.
 Til brug for tilsynsmyndighedernes vurdering af, om  

 omkostningskalkulationsregler  

 er overholdt, vil tilsynsmyndighederne endvidere - hvis det skønnes  

 nødvendigt  

 - som led i sagsoplysningen indhente en vejledende udtalelse fra  

 Konkurrencerådet eller andre myndigheder, der besidder den fornødne  

 sagkundskab  

 på området.
 Tilsynsmyndighederne vil endvidere i overensstemmelse med  

 de almindelige regler for tilsynets virke kunne føre tilsyn med lovligheden  

 af  

 kommunernes deltagelse i selskaber omfattet af § 3, idet det dog  

 forudsættes,  

 at tilsynsmyndigheden i fornødent omfang vil kunne indhente en vurdering fra  

 Erhvervs- og Selskabsstyrelsen af, om det pågældende selskab er omfattet af  

 reglerne i dette lovforslags kapitel 3. Tilsynets virksomhed i forhold til  

 kommunerne begrænses ikke af det tilsyn, Erhvervs- og Selskabsstyrelsen  

 foreslås tillagt i forhold til selskaber omfattet af reglerne i dette  

 lovforslags kapitel 4.
 Derudover har Konkurrencestyrelsen mulighed for at gribe  

 ind i forhold til konkurrencebegrænsende aftaler, misbrug af dominerende  

 stilling og konkurrenceforvridende erhvervsstøtte.
 Endelig er Klagenævnet for udbud kompetent til at behandle  

 klager over overtrædelser af EU-reglerne for tildeling af offentlige  

 kontrakter, dvs. dels udbudsdirektiverne, dels de traktatbaserede principper  

 om  

 gennemsigtighed og offentlighed, som også gælder for kontrakter, som ikke  

 skal  

 følge direktivernes detaljerede procedureregler.
Efter de gældende regler i lov om kommuners og  

 amtskommuners samarbejde med aktieselskaber m.v. har Erhvervs- og  

 Selskabsstyrelsen på vegne af økonomi- og erhvervsministeren udelukkende  

 udarbejdet en årlig redegørelse til Folketingets Erhvervsudvalg.
Styrelsen  

 har  

 således ikke været tillagt en kontrolfunktion i forbindelse med modtagelsen  

 af  

 de årlige indberetninger fra kommuner, og styrelsen har som følge heraf ved  

 udarbejdelsen af redegørelserne lagt kommunernes og amtskommunernes  

 indberetninger til grund.
For at sikre implementering af stramninger i dette  

 lovforslag foreslås det i  

  

 § 8,  

 stk. 1  

  

 , at der indføres en stikprøvekontrol af modtagne oplysninger  

 vedrørende selskaber omfattet af dette lovforslags § 3.  

 Stikprøvekontrollen  

 foretages af Erhvervs- og Selskabsstyrelsen.
Formålet med stikprøvekontrollen  

 er at konstatere overtrædelser af dette lovforslags §§ 3 - 5.
Den foreslåede  

  

 § 8,  

 stk. 2  

  

 , regulerer, hvilke dokumenter Erhvervs- og Selskabsstyrelsen  

 kan fordre indsendt som led i styrelsens stikprøvekontrol.
Hvis Erhvervs- og  

 Selskabsstyrelsen i forvejen som følge af styrelsens andre funktioner er i  

 besiddelse af de pågældende dokumenter nævnt i § 8, stk. 2, vil  

 styrelsen anvende disse dokumenter.
Styrelsen vil således udelukkende stille  

 krav om indsendelse af de pågældende dokumenter, hvis styrelsen ikke har dem  

 i  

 forvejen.
 En nødvendig forudsætning for at kunne udføre en kontrol,  

 herunder en stikprøvekontrol, er, at det er muligt for den kontrollerende  

 myndighed at indhente de nødvendige oplysninger til afklaring af  

 tvivlstilfælde.
Den foreslåede bestemmelse i lovforslagets  

  

 § 8, stk. 3  

  

 , giver Erhvervs-  

 og Selskabsstyrelsen adgang til at indhente sådanne oplysninger fra et  

 selskab  

 omfattet af lovforslagets § 3, som er nødvendige for, at styrelsen kan  

 konstatere, om der er sket overtrædelse af bestemmelserne i dette lovforslag,  

 eller om en overtrædelse er bragt til ophør.
Forslaget til § 9 betyder  

 således, at Erhvervs- og Selskabsstyrelsen kan få alle oplysninger om  

 selskabet  

 uden hensyn til de oplysninger, der foreslås afgivet efter lovforslagets  

 § 8, stk. 2.
Til § 9 Den foreslåede bestemmelse i  

  

 § 9, stk. 1  

  

 , omhandler Erhvervs- og Selskabsstyrelsens  

 reaktioner på overtrædelser af dette lovforslags §§ 3 - 5. Bestemmelsen  

 giver således hjemmel til, at Erhvervs- og Selskabsstyrelsen kan påbyde  

 selskabet, at overtrædelser af lovens §§ 3-5 skal bringes til ophør.
Det  

 er således vigtigt af hensyn til blandt andet erhvervslivet, at overtrædelser  

 af bestemmelserne i dette lovforslags §§ 3-5 bringes til ophør.
Ved helt  

 bagatelagtige overtrædelser kan påbud undlades.
Det fremgår af § 8,  

 stk. 3, 2. pkt., at Erhvervs- og Selskabsstyrelsen kan fastsætte en  

 frist  

 til, at overtrædelsen skal være bragt til ophør.
 Den foreslåede bestemmelse i  

  

 § 9, stk. 2,  

  

 giver hjemmel til, at Erhvervs- og  

 Selskabsstyrelsen kan beslutte, at et selskab omfattet af denne lov, der  

 senest  

 ved udløbet af en frist, der fastsættes af Erhvervs- og Selskabsstyrelsen,  

 undlader at efterkomme påbud efter stk. 1, skal opløses.
Det forventes, at denne bestemmelse kun i yderst sjældne  

 tilfælde vil finde anvendelse.
Sanktionen vil således udelukkende blive  

 anvendt, hvis det har vist sig, at mindre indgribende midler ikke haft den  

 ønskede effekt.
Det vurderes imidlertid, at det er nødvendigt, at Erhvervs-  

 og  

 Selskabsstyrelsen har hjemmel hertil for at sikre, at eventuelle  

 overtrædelser  

 af bestemmelserne i §§ 3-5 bringes til ophør.
Efter blandt andet årsregnskabsloven og selskabslovene  

 gives selskaberne 4 uger til at få bragt forholdene i orden, før Erhvervs- og  

 Selskabsstyrelsen uden yderligere varsel oversender selskaberne til  

 tvangsopløsning i skifteretterne.
Tilsvarende procedure foreslås anvendt i  

 denne lovs tilfælde.
Til § 10 Den foreslåede bestemmelse i  

  

 § 10, stk. 1  

  

 , giver Erhvervs- og Selskabsstyrelsen  

 hjemmel til at pålægge ledelsen i selskaber omfattet af § 3 tvangsbøder  

 med det formål at gennemtvinge en indsendelse af nødvendige oplysninger, jf.  

 lovforslagets § 9. Der er ikke tale om en straf.
 Personer, der er blevet pålagt tvangsbøder, er parter i  

 sagen om pålæggelsen af tvangsbøder.
Denne sanktion vil udelukkende blive anvendt, hvor det er  

 nødvendigt.
Tvangsbøder vil således navnlig blive anvendt, hvor andre  

 reaktionsmidler ikke har vist sig effektive.
Til § 11 Det foreslås i  

  

 § 11,  

 stk. 1  

  

 , at overtrædelse af § 6, stk. 2, straffes med bøde.
Det foreslås i  

  

 § 11,  

 stk. 2,  

  

 at der efter stk. 1 kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
Det er  

 utvivlsomt sjældent, at disse bestemmelser vil blive brugt.
Imidlertid vil de  

 kunne tjene til et præventivt formål.
Til § 12 Det foreslås i  

  

 § 12  

  

 ,  

 at økonomi- og erhvervsministeren i henhold til de almindelige regler om  

 delegation kan overlade sine beføjelser i henhold til denne lov til Erhvervs-  

 og Selskabsstyrelsen.
Til § 13 Det foreslås i lovforslagets  

  

 § 13,  

  

 at Erhvervs- og Selskabsstyrelsens afgørelser efter  

 § 4, stk. 4, § 5, stk. 5, og § 9, stk. 1, kan  

 indbringes for Erhvervsankenævnet, således som det også kendes fra blandt  

 andet  

 selskabslovene og årsregnskabsloven.
Til § 14 Det foreslås i  

  

 § 14,  

 stk. 1  

  

 , at loven træder i kraft den 1. januar 2007, således at denne  

 lov træder i kraft samtidig med kommunalreformen Samtidig foreslås de eksisterende love, lov om kommuners og  

 amtskommuners udførelse af opgaver for andre offentlige myndigheder, jf. lov  

 nr. 378 af 14. juni 1995, og lov om kommuners og amtskommuners samarbejde med  

 aktieselskaber m.v., jf. lovbekendtgørelse nr. 608 af 28. juni 1996, ophævet,  

 jf. lovforslagets  

  

 § 14, stk. 2.
Det vil kunne give anledning til overgangsproblemer, hvis  

 der blev stillet krav om, at de eksisterende selskaber med kommunal eller  

 amtskommunal deltagelse efter de eksisterende bestemmelser i lov om kommuners  

 og amtskommuners samarbejde med aktieselskaber m.v. skulle omfattes af den  

 foreslåede nye lovgivning, idet der hidtil ikke har været sådanne krav, og at  

 de eventuelle private deltagere i et selskab har involveret sig ud fra disse  

 hidtidige  

 forudsætninger.
Det foreslås som følge heraf i forslagets  

  

 § 14, stk. 3  

  

 , at for eksisterende selskaber gælder lov om  

 kommuners og amtskommuners samarbejde med aktieselskaber m.v. fortsat.  

 Tilsvarende overgangsproblemer gør sig gældende i forhold til eksisterende  

 aftaler om en kommunes eller amtskommunes udførelse af opgaver for andre  

 offentlige myndigheder.
Det foreslås derfor i bestemmelsens  

  

 stk. 4  

  

 , at eksisterende aftaler  

 efter lov om kommuners og amtskommuners udførelse af opgaver for andre  

 offentlige  

 myndigheder, der er indgået inden denne lovs ikrafttræden, fortsat er  

 undergivet reglerne i den eksisterende lov om kommuners og amtskommuners  

 udførelse af opgaver for andre offentlige myndigheder.
Bestemmelsen i  

 § 14, stk. 4, indebærer endvidere, at regionerne kan overtage  

 eksisterende aftaler efter lov nr. 378 om kommuners og amtskommuners  

 udførelse  

 af opgaver for andre offentlige myndigheder, der er indgået af amtskommunerne  

 inden denne lovs ikrafttræden, og som udelukkende vedrører opgaver, som ved  

 kommunalreformen overføres til regionen.
 Hvis et eksisterende selskab ophører som følge af en fusion  

 eller en spaltning, vil det nye fortsættende selskab skulle følge reglerne i  

 denne lov, jf. dog § 16.
Det foreslås endvidere, at de eksisterende selskaber får  

 mulighed for at anvende den nye lovs bestemmelser.
Derfor bestemmes det i  

 forslagets  

  

 stk. 5  

  

 , at  

 eksisterende selskaber, der som udgangspunkt ikke har pligt til at følge  

 denne  

 nye lovs bestemmelser, frivilligt kan overgå til den nye lovs  

 anvendelsesområde.  

 De pågældende selskaber skal i givet fald følge hele denne nye lov og kan  

 således ikke tilvælge visse af lovens elementer og fravælge andre.
Det foreslås desuden i  

  

 stk. 6  

  

 ,  

 at lovforslagets kapitel 4 om tilsyn og kontrol med selskaber efter denne lov  

 og forskrifter fastsat i medfør heraf finder tilsvarende anvendelse på de  

 eksisterende selskaber.
Dette indebærer bl.a., at der en gang årligt skal  

 indsendes oplysninger til Erhvervs- og Selskabsstyrelsen om selskabernes  

 overholdelse af de eksisterende bestemmelser i lov om kommuners og  

 amtskommuners samarbejde med aktieselskaber m.v., og Erhvervs- og  

 Selskabsstyrelsen skal føre tilsyn med, at de eksisterende selskaber  

 overholder  

 dette regelsæt.
Styrelsen kan endvidere som led heri anvende de reaktioner,  

 der  

 er nævnt i kapitel 4 (tvangsbøder, tvangsopløsning).
 Det følger af den foreslåede bestemmelses  

  

 stk. 7  

  

 , at Indenrigs- og  

 Sundhedsministeriets bekendtgørelse nr. 533 af 28. juni 1995 med senere  

 ændringer om kommuners og amtskommuners udførelse af opgaver for andre  

 offentlige myndigheder fortsat finder anvendelse, medmindre økonomi- og  

 erhvervsministeren fastsætter andet.
Til § 15 I henhold til såvel den gældende lov som dette lovforslag  

 må en kommune eller regionen ikke have bestemmende indflydelse over et  

 selskab.  

 Herved sikres, at kommunalbestyrelsen/regionsrådet ikke bevarer rådigheden  

 over  

 en opgave, som er udskilt fra kommunen/regionen, og herved bringer sin  

 virksomhed uden for reglerne i styrelseslovgivningen og den øvrige  

 lovgivning,  

 der gælder for kommunal eller regional forvaltning.
 Der er derimod efter den gældende lov intet til hinder for,  

 at to kommuner eller en amtskommune og en kommune ejer 50 pct. af et selskab  

 hver, idet ingen af de to deltagere så har bestemmende indflydelse.
Kommunalreformen betyder bl.a., at en række kommuner  

 sammenlægges, og at amtskommunerne nedlægges.
Kommunalreformen kan således  

 betyde, at en kommune vil kunne få bestemmende indflydelse.
Det vil for  

 eksempel være tilfældet, hvis en amtskommune og en kommune har ejet 50 pct.  

 af  

 aktierne i et selskab hver, og kommunen ved amtskommunens nedlæggelse  

 overtager  

 amtskommunens ejerandel, eller hvis tre kommuner, der hver har ejet 1/3 af  

 aktierne i et selskab, slås sammen til en ny kommune.
Det foreslås i  

  

 § 15  

  

 ,  

 at kommunen i disse tilfælde senest den 1. januar 2012 skal have nedbragt sin  

 ejerandel i selskabet, således at kommunen ikke længere har bestemmende  

 indflydelse.
Alternativt må selskabet sælges til private eller opløses.
Til § 16 Kommunal deltagelse i henhold til lov om kommuners og  

 amtskommuners samarbejde med aktieselskaber m.v. kan udelukkende ske ved  

 direkte deltagelse i et aktie-, anparts- eller andelsselskab, medmindre der  

 er  

 tale om et selskab, der er omfattet af overgangsordningen i lovens § 4.
Efter lovens § 4 kan bl.a.
KL deltage finansielt og  

 ledelsesmæssigt i selskaber med hjemmel i loven, hvis selskabet eksisterede  

 ved  

 lovens vedtagelse.
Det er endvidere en betingelse, at deltagelsen ikke må  

 påføre medlemskommunerne hæftelse for selskabernes forpligtelser.
 Selskaber med indirekte deltagelse stiftet forud for den  

 eksisterende lov er omfattet af den eksisterende lovs § 4 og vil dermed  

 kunne fortsætte uændret også efter dette lovforslag vedtagelse.
 Der er i dag enkelte selskaber, der på nuværende tidspunkt  

 ikke er omfattet af den eksisterende lovs § 4, og hvor der således i dag  

 ikke er hjemmel til indirekte kommunale deltagelse, medmindre de pågældende  

 selskaber  

 er omfattet af kommunalfuldmagtsreglerne.
 Det foreslås på den baggrund i  

  

 § 16, stk. 1  

  

 , at der i lovforslaget medtages en  

 bestemmelse svarende til § 4 i lov om kommuner og amtskommuners  

 samarbejde  

 med aktieselskaber m.v.
 Det er udelukkende selskaber med begrænset hæftelse, der  

 omfattes af den foreslåede bestemmelse i § 16. Bestemmelsen omfatter  

 således for eksempel ikke interessentskaber og kommanditselskaber.
Den foreslåede bestemmelse i stk. 1 medfører, at  

 selskaber, der eksisterer ved denne lovs vedtagelse, og som de kommunale  

 organisationer deltager i blandt andet KMD A/S og Kommune Holding A/S, og  

 disses eksisterende datterselskaber omfattes af loven.
Den foreslåede  

 bestemmelse omfatter således både de kommunale og amtskommunale  

 organisationers  

 direkte deltagelse i eksisterende selskaber, men også organisationernes  

 indirekte deltagelse via et holdingselskab.
Disse eksisterende selskaber skal senest den 1. januar 2012  

 opfylde lovens øvrige betingelser i kapitel 3, dvs. 25 pct. privat kapital og  

 maksimalt 25 pct. salg til andre end kommuner henholdsvis regioner.
Da  

 bestemmelsen  

 i § 16 omhandler indirekte deltagelse foreslås det i § 16,  

 stk. 1, 3. pkt., at kravene i lovens § 4 og § 5 om 25 pct.  

 privat kapital og maksimalt 25 pct. salg til andre skal opfyldes på  

 koncernniveau.
Det er således koncernen som helhed, der skal opfylde disse  

 krav, og ikke det enkelte selskab.
Kravet om, at de eksisterende selskaber senest den 1.  

 januar 2012 skal opfylde lovens øvrige betingelser, kan i visse særlige  

 tilfælde vise sig uhensigtsmæssigt.
Det foreslås som følge heraf i  

  

 stk. 2  

  

 , at der indsættes en hjemmel  

 til, at økonomi- og erhvervsministeren i særlige tilfælde kan dispensere fra  

 tidsfristen samt fra kravene i lovens § 4 om 25 pct. privat deltagelse  

 og  

 § 5 om maksimalt 25 pct. salg til andre, hvis særlige forhold taler  

 herfor, herunder hensynet til at undgå værditab for det offentlige i  

 forbindelse med for eksempel frasalg af aktiviteter eller en hel eller delvis  

 privatisering.
Det bør således tilstræbes, at der er tilstrækkelig  

 fleksibilitet til at sikre, at sælger kan gennemføre en hensigtsmæssig  

 salgsproces, herunder at sælger kan deltage i selskabet som  

 mindretalsaktionær.
Det er efter den foreslåede bestemmelse stk. 1 et  

 krav, at selskaberne skal eksistere ved denne lovs vedtagelse.
Hvis  

 aktiviteten  

 i et eksisterende selskab omfattet af loven efterfølgende overføres til et  

 nyt  

 selskab, vil det nye selskab ikke kunne anvende den foreslåede bestemmelse.  

 På  

 tilsvarende vis vil en fusion mellem et nyt selskab og et eksisterende  

 selskab  

 omfattet af den foreslåede bestemmelse i § 16, hvor det nye selskab er  

 det  

 fortsættende selskab ikke betyde, at det nye selskab omfattes af § 16.  

 Der  

 vil således som udgangspunkt ikke kunne etableres nye selskaber eller nye  

 datterselskaber til eksisterende selskaber omfattet af § 16.
Under særlige omstændigheder kan der opstå situationer,  

 hvor det vurderes som nødvendigt, at der kan fraviges fra dette krav om, at  

 der  

 skal være tale om eksisterende selskaber.
Det foreslås derfor i  

  

 § 16, stk. 3,  

  

 at der indsættes  

 hjemmel i lovforslaget til, at økonomi- og erhvervsministeren under særlige  

 omstændigheder kan tillade, at eksisterende selskaber kan omorganisere sig.  

 Omorganiseringen vil blandt andet kunne ske ved en fusion eller en spaltning  

 eller ved oprettelse af datterselskaber.
Der vil for eksempel være tale om  

 særlige omstændigheder, hvis det er nødvendigt at omorganisere et  

 eksisterende  

 selskab med henblik på en privatisering af selskabet eller for at få privat  

 kapital ind i selskabet.
Ministerens tilladelse kan eventuelt gøres  

 tidsbegrænset,  

 således at der for eksempel som led i en privatiseringsplan gives tilladelse  

 til at omorganisere et selskab, som inden for en vis periode vil blive solgt  

 fra.
Det foreslås i  

  

 stk. 4  

  

 ,  

 at lovforslagets kapitel 4 om tilsyn og kontrol med selskaber efter denne lov  

 og forskrifter fastsat i medfør heraf finder tilsvarende anvendelse på disse  

 eksisterende selskaber.
Dette indebærer bl.a., at der en gang årligt skal  

 indsendes oplysninger til Erhvervs- og Selskabsstyrelsen om selskabernes  

 overholdelse af bestemmelserne i denne lov.
Indberetningspligten gælder både  

 selskaber omfattet af denne lovs § 16, og selskaber omfattet af § 4  

 i  

 den gældende lov om kommuners og amtskommuners samarbejde med aktieselskaber  

 m.v.
Til § 17 Den foreslåede bestemmelse i lovforslagets  

  

 § 17  

  

 fastslår, at lovens  

 bestemmelser i overensstemmelse med de tidligere love ikke skal gælde for  

 Færøerne og Grønland.
