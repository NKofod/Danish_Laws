Klage  

 over læges vurdering af patients evne til at køre bil Nævnet fandt, at overlægen ikke kunne kritiseres for  

 undersøgelser af patienten i perioden fra den 14. juni til den 1. august 2002  

 på medicinsk afdeling.
Det var nævnets opfattelse, at patienten på  

 indlæggelsesdagen havde fået foretaget en sædvanlig lægelig og neurologisk  

 undersøgelse, som viste normale forhold.
Det var endvidere nævnets  

 opfattelse,  

 at overlægen indgående udspurgte patienten om den passerede episode i Norge.  

 Det var nævnets opfattelse, at overlægen udførte en hurtig neurologisk  

 undersøgelse,  

 som viste normale forhold.
Efterfølgende foretog overlægen indgående  

 undersøgelser med blodprøver, lumbalpunktur, EEG-undersøgelse og MR-scanning  

 af  

 hjernen med angiosekvens.
 Det var endvidere nævnets opfattelse, at overlægen i  

 sin undersøgelse af patienten lagde vægt på en nøje beskrivelse af  

 hændelsesforløbet, hvilket er det væsentligste bidrag til diagnosen  

 glemselsepisode.
Det fremgår af skrivelse af 14. juni 2002 fra overlægen  

 til politiets motorkontor, at overlægen bad kontoret om at tage stilling til  

 kørekortspørgsmålet, hvilket patienten var forberedt på.
Det fremgår af  

 epikrisen den 20. juni 2002, at overlægen havde informeret patienten om, at  

 han  

 havde fået foreløbig kørselskarens, og at spørgsmålet om stillingtagen til  

 erhvervskørsel var fremsendt til vurdering via det lokale motorkontor.
 Det var nævnets opfattelse, at overlægen orienterede  

 patienten om, at han havde et foreløbigt kørselsforbud, og at han således  

 ikke  

 fratog patienten førerbeviset permanent.
