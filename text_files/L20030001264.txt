Bekendtgørelse  

  

 om overenskomst af 9. december 2002 med Forbundsrepublikken Jugoslavien om  

 konsolidering af gæld Den 9. december 2002 undertegnedes i Beograd en overenskomst  

 mellem Danmark og Forbundsrepublikken Jugoslavien om konsolidering af  

 Jugoslaviens statsgaranterede gæld til Danmark.
Aftalen er i overensstemmelse  

 med de retningslinier, hvorom der blev tilvejebragt enighed den 17. november  

 2001 under multilaterale forhandlinger i Paris.
Omlægningen vedrører al gæld med en løbetid på mere end et  

 år kontraheret før den 20. december 2000. I en første fase udsættes alle  

 betalinger frem til iværksættelse af den anden fase, hvor 66 procent af  

 gælden  

 eftergives i to trancher, således at der i den første tranche ydes en  

 gældsreduktion på 51 procent med virkning fra den 23. marts 2002. Den anden  

 tranche af gældsreduktionen op til de 66 procent ydes i 2005.  

 Gældsreduktionen  

 vil udgøre i alt op til 145 mio. kr.
Den resterende del af gælden  

 tilbagebetales over 22 år indledt med seks års afdragsfri periode. 60% af  

 renterne på den omlagte gæld for perioden frem til den 22. marts 2005 vil  

 blive  

 kapitaliseret, den øvrige del af renterne skal betales ved forfald.
 Frem til den 22. marts 2002 forrentes de udestående beløb  

 som følger: DKK 7,0% p.a., USD 5,5% p.a. og DEM 5,5% p.a. og derefter med  

 0,5%  

 over den 6-måneders henholdsvis CIBOR (Copenhagen Interbank Offered Rate),  

 LIBOR (London Interbank Offered Rate) og EURIBOR (Interbankraten for Euro i  

 Bruxelles). Aftalen omfatter i alt ca. 210 mio. kr.
