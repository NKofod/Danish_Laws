 Resume (udarbejdet af Socialministeriet) Børnetilskud modtaget med  

 urette kunne ikke kræves tilbagebetalt, da Kommunen selv havde begået fejl i  

 forbindelse med den uberettigede udbetaling og da ydelsesmodtageren ansås for  

 at være i god tro.
Af kære 7-B. 31/1991 - A (adv.
Henrik Thorstholm, Skjern, e.o.) mod Videbæk kommune (adv.
Paul Johansen, Videbæk) - fremgik, at indkærede nedlagde påstand om, at der blev truffet afgørelse om, at indkærede havde udpantningsret hos kærende for et beløb af 22.854 kr.
Kærende påstod sagen afvist, subsidiært nægtet fremme og mest subsidiært alene fremmet for 6.978 kr.
Ved BRØNDERSLEV FOGEDRETS KENDELSE AF 20. DECEMBER 1990 blev indkæredes  

 påstand taget til følge.
I kendelsen siges bl.a.:
Rekvisita fødte i 1972 en søn ---, til hvem hun siden da har modtaget  

 børnepenge.
Den 17 januar 1984 udvandrede rekvisita og sønnen til Venezuela,  

 hvilket blev meddelt folkeregisteret i Videbæk kommune, hvor hun dengang  

 boede.
 Rekvirenten fortsatte udbetalingen af børnetilskuddet til rekvisita konto  

 i et lokalt pengeinstitut til og med juli kvartal 1986.
I begyndelsen af 1987 rettede rekvirenten henvendelse til rekvisita på  

 hendes daværende bopæl i Spanien.
Rekvirentens afgørelse blev af rekvisita  

 advokat påklaget til amtsankenævnet, som 17. juli 1987 traf afgørelse om, at  

 rekvisita ville have at tilbagebetale det beløb hun havde modtaget i tiden 1.  

 april 1984 til udgangen af juli 1986. Rekvisita advokat indbragte herefter  

 sagen for Den Sociale Ankestyrelse, som ved brev af 12. august 1987 afviste  

 klagen under henvisning til, at Den Sociale Ankestyrelse alene har kompetence  

 til at behandle sager, som er af principiel betydning.
Den 1. november 1989 indvandrede rekvisita til Ribe kommune fra  

 Australien.--- Rekvirenten har under nærværende sag erkendt, at en flyttemeddelelse til  

 folkeregisteret normalt ville have ført til, at det sociale udvalg blev  

 informeret og bidragene standset.
I den foreliggende sag er dette ikke  

 sket.--- Rekvisita oplyste---, at hun ikke erindrer at have modtaget  

 "meddelelse om børnetilskud", Hun forklarede, at børnetilskuddet  

 var gået ind på hendes ægtefælles konto, og at hun ikke havde haft meget med  

 økonomien at gøre.
Hendes nuværende ægtefælle er ikke far til ---, og har ej  

 heller adopteret ham.
Rekvisita har forklaret, at hun ikke vidste at retten til børnetilskud  

 bortfaldt, da hun udvandrede.
I øvrigt troede rekvisita, at det var  

 tilstrækkeligt at meddele udvandringen til folkeregisteret.
Rekvirenten har til støtte for sin påstand gjort gældende, at rekvisita  

 med urette har modtaget børnetilskud dækkende perioden fra 1. april 1984 til  

 udgangen af september 1986, og har herved henvist til den da gældende lov om  

 børnetilskud § 11, stk. 1 og 2. Endvidere har rekvirenten henvist til  

 meddelelser om forandringer skulle ske til det sociale udvalg jfr. dagældende  

 lov om børnetilskud § 34.--- Rekvisita har principalt gjort gældende,---.
Til støtte for sin subsidiære påstand har rekvisita gjort gældende, at hun  

 i god tro modtog pengene.
Rekvisita vidste ikke at retten til børnetilskud  

 bortfalder ved udvandring.
Endvidere troede rekvisita, at hun havde foretaget  

 sig hvad der var fornødent, ved at meddele udvandringen til folkeregisteret.  

 Rekvirenten har derfor ikke udpantningsret for beløbet.--- Fogedretten bemærker,---.
 I henhold til lov nr. 609 af 29. november 1978, efter hvilken lov  

 rekvisita havde modtaget børnetilskud, klart som betingelser for modtagelsen  

 af dette i § 11, stk. 1 stiller, at barnet har hjemsted her i landet, og at  

 den der skal have børnetilskuddet udbetalt har fast bopæl her i landet.  

 Rekvisita og hendes søn opfyldte ingen af de førnævnte betingelser.
 Af samme lovs § 34 fremgår, at underretning om forandringer skal ske til  

 det sociale udvalg.
Da rekvisita således objektivt ikke opfylder betingelserne for at modtage  

 børnetilskud, og da rekvisita har erkendt, at hun alene har underrettet  

 folkeregisteret om udvandringen, findes rekvisita at have modtaget  

 børnetilskuddet under sådanne omstændigheder, at betingelserne i  

 børnetilskudslovens (af 1986) § 24, stk. 3 er opfyldt.--- I V.L.K. 4. JUNI 1991 (Juul-Olsen, Jochimsen, Poul Søgaard (kst) siges:--- For landsretten har kærende A påstået fogedforretningen nægtet fremmet,  

 subsidiært at den alene fremmes for et mindre beløb end krævet.
 Indkærede, Videbæk kommune, har påstået kendelsen stadsfæstet.
 Indkærede har subsidiært påstået fogedforretningen fremmet for et efter  

 landsrettens skøn mindre beløb end 22.854 kr.
 I en skrivelse af 9. februar 1987 fra Social- og sundhedsforvaltningen,  

 Videbæk kommune, til kærende hedder det bl.a.:
 Sagen har den 29.01.1987 været forelagt socialudvalgsformanden og det er  

 blevet besluttet at beløbet kr. 22.854,00 skal tilbagebetales, jfr.  

 ovennævnte.
 I indkæredes fremsendelsesskrivelse til amtsankenævnet i forbindelse med  

 klagesagens behandling hedder det bl.a.:
»--- Familien fraflyttede Videbæk kommune den 17.01.1984 til Venezuela og  

 derfra til Mexico.
Familien er nu bosat i Spanien.
Når en flytning meldes til  

 folkeregisteret vil den automatisk ændre børnetilskudsregisteret.
I dette  

 tilfælde er det imidlertid ikke sket.
Der ses ikke at være en begrundelse  

 herfor.
---» Kærende har forklaret, at hun flyttede til Videbæk kommune i 1982. Hun  

 mener ikke, at hun fik tilsendt regler for udbetaling af børnetilskud fra  

 kommunen.
Da hun flyttede sammen med B i 1982, blev børnetilskuddene indsat  

 på en konto.
Det var B, der rettede henvendelse til Videbæk kommune i  

 forbindelse med flytningen til Venezuela i januar 1984. Hun var ikke klar  

 over, at hun efter flytning til udlandet ikke var berettiget til at modtage  

 børnetilskud.
Kærende og B blev separeret i april 1990. Der var særeje i  

 ægteskabet.
B har forklaret, at han var enkemand, inden han blev gift med kærende den  

 5. juni 1982. Han havde forinden som enlig forsørger selv modtaget  

 børnetilskud.
Det var efter kommunens opfordring, at børnetilskuddet blev  

 indsat på en konto i et pengeinstitut.
I forbindelse med at han meldte  

 flytning til udlandet til folkeregisteret i 1984 spurgte han, om der var  

 andre steder i kommunen, hvor han skulle melde flytning.
Han fik at vide, at  

 det skulle han ikke, idet det var tilstrækkeligt, at han meldte flytningen  

 til folkeregisteret.
Børnetilskuddet gik fortsat ind på deres konto i  

 Danmark.
På et tidspunkt holdt indbetaling af børnepenge op, og han  

 kontaktede i den anledning kommunen, hvor han af en ansat fik at vide, at de  

 ikke havde været berettiget til at modtage børnetilskuddene, men de ville  

 ikke høre mere til sagen, da der var sket en fejl fra kommunens side.
Han  

 havde efter flytningen til udlandet i 1984 jævnlig kontakt med kommunen i  

 forbindelse med spørgsmål om skat, og han var derfor forbavset over, at  

 kommunen reagerede så sent, som den gjorde.
Pantefoged Kjeld Jensen, Videbæk kommune, har forklaret at en  

 flyttemeddelelse normalt skulle blive overført til de systemer, der styrer  

 udbetalinger.
Han kan ikke forklare, hvorfor det ikke er sket i denne sag.
Parterne har i det væsentlige gentaget deres procedure for fogedretten.  

 Kærende har ikke for landsretten gjort gældende, at fogedretten ikke har  

 været kompetent til at træffe afgørelse i sagen.
Kærende har særlig anført,  

 at børnetilskuddene er udbetalt ved en fejl fra kommunens side, og at hun  

 ikke har modtaget beløbene mod bedre vidende.
Indkærede har særligt gjort gældende, at kommunen ingen fejl har begået,  

 idet den manglende indberetning til børnetilskudsregisteret alene må anses  

 som en fejl i det interne sikkerhedssystem.
Kærende skulle have givet det  

 sociale udvalg meddelelse om flytningen.
Det må efter bevisførelsen lægges til grund, at B i forbindelse med  

 flytning til udlandet i 1984 ved henvendelsen til folkeregisteret i Videbæk  

 kommune har fået oplyst, at det var tilstrækkeligt, at han alene meldte  

 flytningen til folkeregisteret.
B's forklaring herom støttes også af det  

 oplyste, om at der ved meddelelse til folkeregisteret automatisk vil ske en  

 ændring i børnetilskudsregisteret.
Da en sådan ændring ikke blev foretaget,  

 finder landsretten, at den fortsatte udbetaling af børnetilskud har beroet på  

 en fejl, som indkærede er ansvarlig for.
Når henses hertil og til, at der  

 ikke er grundlag for at fastslå, at kærende, i den periode udbetalingen af  

 ydelserne har fundet sted, har været klar over, at hun efter flytning til  

 udlandet ikke fortsat har været berettiget til at modtage børnetilskud,  

 finder landsretten, at indkærede ikke kan stille krav om tilbagebetaling af  

 det omhandlede beløb.
Landsretten tager der kærendes påstand til følge om, at  

 fogedforretningen nægtes fremme.--- Sagens omkostninger for fogedretten skal indkærede betale til kærende med  

 6.000 kr. og for landsretten til statskassen med 10.000 kr.--- (* 1) Offentliggjort i Ugeskrift for Retsvæsen 1991, side 723.
