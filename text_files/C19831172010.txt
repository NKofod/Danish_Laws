 På baggrund af forhandlinger mellem justitsministeriet og Danmarks Radio  

 skal justitsministeriet meddele følgende:
 1. DR fremsender til dommerkontoret dels  

 rekvisitioner, hvorpå retsafgiftsgebyret er påført de enkelte rekvisitioner,  

 dels en af DR udarbejdet liste over de udsendte udlægsbegæringer.
2. Hver enkelt sag gives et saglistenummer på den  

 medsendte liste over udlægsbegæringer.
Saglistenummeret påføres af  

 dommerkontoret.
Saglistenumrene til DR, begynder fra et bestemt tal, f.eks.  

 10.000, hvilket hvert år ud fra et skøn over antallet af fogedsager bestemmes  

 af det enkelte embede.
Den medsendte liste gemmes i ringbind, der herefter er  

 sagliste.
3. Afstemplingen af retsafgifter sker på den af DR  

 medsendte liste for samtlige fremsendte beløb samlet.
Listen indsættes som  

 anført under pkt. 2 i et ringbind.
På kassestrimlen anføres 1.  

 fogedsaglistenummer, og man påfører manuelt kassestrimlen sidste  

 saglistenummer med tilføjelse af DR.
 4. Den enkelte rekvisition skal herudover, såfremt  

 denne tilbagesendes eller videresendes til anden retskreds, forsynes med en  

 form for attestation for retsafgiftens betaling, eventuelt et stempel.
 5. Eventuelle øvrige afstemplinger vedrørende  

 retsafgifter foretages på listen, men med det relevante saglistenummer.
 Justitsministeriets cirkulære om kasse- og regnskabsvæsen gælder herefter  

 med de i forhold hertil fornødne lempelser.
 Ordningen træder i kraft den 1. januar 1984.
 Der henvises i øvrigt til referatet af hovedsamarbejdsudvalgets 4. møde  

 den 18. november 1983, som er udsendt ved cirkulæreskrivelse af 2. december  

 1983.
 P.M.V.
 E.B.
