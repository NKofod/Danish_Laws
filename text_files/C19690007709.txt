 (Til de skattelignende myndigheder og  

 kommunalbestyrelserne).
 I.
 Skattedepartementets cirkulære nr. 16 af 22. januar 1969 om regler for  

 skattenedsættelse m.v. ved væsentlig indtægtsnedgang som følge af  

 erhvervsophør på grund af alder, sygdom, svangerskab og fødsel eller under  

 militærtjeneste m.v. ændres under hensyn til, at det ikke skal være en  

 betingelse for skattenedsættelse m.v. ved erhvervsophør på grund af  

 svangerskab og fødsel, at erhvervsophøret er endeligt.
 Punkt 1 i cirkulæret affattes således:
 "1.Ved væsentlig indtægtsnedgang som følge af endelig opgivelse af  

 stilling eller erhverv på grund af alder eller alvorlig sygdom eller ved  

 væsentlig indtægtsnedgang som følge af, at stilling eller erhverv opgives på  

 grund af svangerskab og fødsel, kan der efter andragende bevilges nedsættelse  

 af den skattepligtige indkomst.
Betingelserne herfor omtales i pkt. 2-6." Punkt 9, stk. 1 affattes således:
"I de i pkt.1 nævnte tilfælde af indtægtsnedgang kan der bevilges  

 nedsættelse af pålignede indkomstskatter til stat og kommune samt kirkelige  

 afgifter og folkepensionsbidrag.
Reglerne i pkt. 2-7 finder da tilsvarende  

 anvendelse." Punkt 9, stk. 2 affattes således:
"Vedrører indtægtsnedgangen kun en del af et skatteår, beregnes  

 indtægtsnedgangen, jfr. pkt. 4, ved at sammenholde indtægten i indkomståret  

 med den forventede indtægt regnet fra tidspunktet for indtægtsnedgangen og  

 til udgangen af skatteåret, eventuelt til genoptagelse af stilling eller  

 erhverv på et tidligere tidspunkt, idet denne indtægt afpasses således, at  

 den svarer til et fuldt års indtægt." II.
 I tilfælde af indtægtsnedgang på grund af kortere arbejdsløshed, sygdom,  

 afsoning af straf eller påbegyndelse af en mere kortvarig uddannelse, har man  

 efter praksis ofte bevilget henstand, men ikke skattenedsættelse, fordi de  

 pågældende skatteydere på tidspunktet for afslutningen af uddannelsen osv.  

 som regel vil have lave løbende skatter i forhold til indtægten på dette  

 tidspunkt.
 Hvor man i sådanne tilfælde hidtil ikke har indrømmet skattenedsættelse,  

 bør der, også når det drejer sig om indtægtsnedgang i 1969, fortsat bevilges  

 henstand, men viser det sig ved kildeskattens ikrafttræden den 1. januar  

 1970, at den pågældende i det forløbne år har haft en væsentlig  

 indtægtsnedgang, vil den indrømmede henstand med skatternes betaling kunne  

 ændres til en skattenedsættelse, der afpasses efter indtægtsnedgangen.
 Skattedepartementet, den 22. april 1969.
Hans P.
Gøtrik.
 / Uffe Thau.
