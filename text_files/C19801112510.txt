 I bekendtgørelse nr. 381 af 31. august 1979 om synsfri sammenkobling af  

 lastbiler og sættevogne er det i § 6, stk. 3-5, bl.a. bestemt, at udenlandske  

 sættevogne skal være registreret eller godkendt i hjemlandet, at  

 registreringsattest eller godkendelsesbevis eller kopi heraf skal medbringes  

 under kørslen, samt at sættevognen skal være forsynet med den i hjemlandet  

 udleverede nummerplade, såfremt sættevogne er forsynet med egen nummerplade i  

 hjemlandet.
 Om italienske sættevogne (»Semirimorchio«) kan det oplyses, at  

 disse efter de italienske regler skal registreres, at der udstedes en  

 registreringsattest (»carta di circolazione«) for sættevognene,  

 samt at de på siden skal være forsynet med en særlig hvid/sort  

 registreringsplade (267 x 62 mm). Pladen er forsynet med hvide tal og  

 bogstaver og ordene: »Semirimorchio«.
 P.M.V.
 E.B.
