Fremsat den 24. oktober 2006 af Poul Andersen (S),  

 Klaus Hækkerup  

 (S) og Jytte Wittrock (S) Forslag til folketingsbeslutning om  

 en forstærket indsats for forbedring af jernbanenettet Folketinget opfordrer regeringen til inden den 1. december 2006  

 at fremsætte lovforslag med henblik på at skabe en forbedring af  

 jernbanenettet.
 Lovforslaget skal indeholde følgende fem hovedpunkter:
  

 	  

 Banedanmark omdannes  

 til en selvstændig offentlig virksomhed.
Dette gøres for at forbedre  

 Banedanmarks muligheder for og incitamenter til et højt præstationsniveau,  

 ligesom det kan reducere risikoen for ideologisk betinget indblanding i  

 virksomhedens drift.
   

 	  

 En handlingsplan,  

 svarende til den i Banedanmarks rapport »Beslutningsgrundlag for sporområdet  

 m.v. 2007-2014« fra september 2006 som scenarie 4 omtalte, for fornyelse af  

 jernbanenettet, så der foretages en genopretning af sporene til en god  

 standard.
   

 	  

 En handlingsplan,  

 svarende til den i Banedanmarks rapport »Signalanalysen« fra september 2006  

 som  

 strategi 3 (der indebærer overgang til ERTMS-niveau 2) omtalte, for fornyelse  

 af jernbanenettets signal- og sikringssystemer.
   

 	  

 En handlingsplan for  

 forbedringer vedrørende trafikinformation og perroner svarende til de i  

 Banedanmarks rapport om sporområdet omtalte tilvalgsmuligheder.
   

 	  

 På S-togs-området  

 gennemføres integration af de relevante dele af Banedanmark og DSB S-tog a/s  

 således, at funktionerne operatør og fornyelse/vedligehold placeres i en og  

 samme virksomhed.
Bemærkninger til forslaget Banedanmarks rapport »Beslutningsgrundlag for sporområdet m.v.  

 2007-2014« (omdelt i Trafikudvalget i folketingsåret 2005-06 under TRU alm.  

 del  

  bilag 541) dokumenterer, at kanalregulariteten er markant forværret  

 siden  

 2002. Det bemærkes også i Banedanmarks rapport, at der specielt i perioden  

 2002-2005 er foretaget et utilfredsstillende forebyggende vedligehold.
 Banedanmarks rapport viser endvidere, at man i løbet af en 2-4-årig  

 periode kan bringe regulariteten op på et niveau i nærheden af niveauet før  

 2002. Det dokumenterer, at havde man i løbet af 2002 igangsat de nødvendige  

 investeringer, ville passagererne i dag have haft et rimeligt serviceniveau.  

 Desværre har de politiske beslutninger på området siden 2002 ikke indfriet de  

 forventninger, brugerne med rette måtte have, og passagererne har i stedet  

 oplevet store forsinkelser i togtrafikken på grund af jernbanenettets dårlige  

 standard og på grund af utilfredsstillende sammenhænge mellem operatørens  

 beslutninger og den bane- og signalansvarliges.
Regeringen har været unødigt afventende og har indtil for nylig  

 afvist Banedanmarks udtrykkelige tilkendegivelser om et massivt  

 investeringsbehov med henvisning til, at behovet ikke var dokumenteret.  

 Efterfølgende  

 er regeringen gået til den modsatte yderlighed og anser angiveligt behovet  

 for  

 at have været til stede og dokumenteret i de  

 senest  

 e  

 30 år.
Ud over et ansvar for en indtil i dag diffus vurdering og meget sen  

 erkendelse  

 af behovet for betydelige investeringer i spor og signaler har regeringen  

 også  

 et ansvar for den utilfredsstillende sammenhæng i samarbejdet mellem den  

 største operatør og Banedanmark.
Resultatet af den samlede utilfredsstillende  

 indsats med hensyn til investering og koordinering har været et betydeligt  

 samfundsøkonomisk  

 tab i form af spildtid for passagererne, herunder en svækkelse af mobiliteten  

 på arbejdsmarkedet, og konsekvensen har i almindelighed været store gener for  

 de mange passagerer.
Regeringens  

 senest  

 e initiativ,  

 en ringere service i form af en discountudgave af DSBs køreplan, vil  

 forhåbentlig  

 give passagererne en mere realistisk vurdering af serviceniveauet, men kan  

 efter forslagsstillernes vurdering kun betragtes som en lappeløsning og en  

 udstilling af den hidtidige politiks utilstrækkelighed.
Dette  

 beslutningsforslag vil, hvis det effektueres, kunne resultere i tog til tiden  

 og vel at mærke med rejsetider, der ligger på niveau med de rejsetider, der  

 var  

 gældende inden den  

 senest  

 e devaluering af  

 køreplanerne.
Forslaget vil således kunne sikre bedre regularitet og større  

 kapacitetsudnyttelse i forhold til i dag.
Antallet af passagerer vil vokse,  

 og  

 der vil være en bedre forvaltning af jernbanenettet.
Forbedringerne for  

 eksisterende og potentielle brugere af denne del af den kollektive trafik vil  

 også være med til at afhjælpe trængselsproblemerne på vejene ved de større  

 byer, idet en del trafik flyttes over til den kollektive trafik.
Forholdsvis  

 større brug af kollektiv trafik vil endvidere have positiv effekt på  

 folkesundheden.
 Standarden på det danske jernbanenet skal generelt forbedres,  

 og forslagsstillerne fremhæver fem overordnede indsatsområder: Virksomheden  

 Banedanmark, sporenes tilstand, signal- og sikringsanlæg, forbedringer  

 vedrørende trafikinformation og perroner og integration af de centrale  

 funktioner på S-togs-området.
Banedanmark Virksomheden Banedanmark skal effektiviseres, hvis en optimal  

 vedligeholdelsesstandard af det danske skinnenet skal gennemføres.
Derfor  

 foreslås det, at Banedanmark omdannes til en selvstændig offentlig virksomhed  

 (SOV). Fordelene ved en sådan omdannelse er en mere handlekraftig og entydig  

 ledelsesstruktur.
Banedanmark skal som kerneområder have ejerskab og  

 forvaltning af jernbaneinfrastrukturen, koordinering af trafikken på  

 jernbanenettet samt specifikation og indkøb af materiel til jernbanenettets  

 drift og udvikling.
Banedanmark skal desuden fortsat have sin egen  

 entrepriseafdeling til at udføre vedligeholdelses- og anlægsopgaver i  

 konkurrence med andre entreprenører.
Banedanmark har i de  

 senest  

 e  

 knap 5 år lidt under en ideologisk betinget erodering af virksomhedens  

 kompetencer  

 og aktivitetsniveau.
Konsekvensen har været inoptimal koordinering mellem  

 Banedanmark og den største operatør og deraf afledte yderligere gener for  

 passagererne.
Den inoptimale koordinering mellem varetagerne af de to  

 funktioner  henholdsvis operatør og sporansvarlig  kunne give  

 anledning til  

 at genoverveje denne adskillelse.
Det er imidlertid forslagsstillernes  

 opfattelse, at de senere års problemer primært skyldes, at Banedanmark har  

 været udsat for en ideologisk betinget erodering af sin base, og at en  

 adskillelse  

 af funktionerne kan fungere tilfredsstillende under andre betingelser.  

 Fordelene er traditionelt forbundet med en forventning om, at konstruktionen  

 giver mulighed for at konkurrenceudsætte operatørerne, og forslagsstillerne  

 er  

 enige i, at konkurrenceudsættelse kan være et fornuftigt instrument for at få  

 mest og bedst mulig transport for pengene.
Jernbanesporene Banedanmarks tidligere nævnte rapport opstiller flere  

 scenarier.
Det ene scenarie  benævnt scenarie 4  fjerner  

 efterslæbet på  

 sporområdet, og det er den eneste fremtidssikring af denne del af den  

 kollektive trafik.
Der skal i den forbindelse afsættes ekstra 4,1 mia. kr.  

 fordelt over 8 år til en forbedring af jernbanenettet eller i forbindelse med  

 en eventuel lånefinansiering ydes Banedanmark en statsgaranti for et  

 tilsvarende beløb.
Signal- og sikringsanlæg Banedanmarks rapport »Signalanalysen« (ligeledes omdelt i  

 Trafikudvalget i folketingsåret 2005-06 under TRU alm. del  bilag 541)  

 opstiller flere strategier.
Den ene strategi  benævnt strategi 3   

 medfører  

 den højeste kanalregularitet i et hurtigere tempo og indebærer en høj grad af  

 fremtidssikring, idet den øger kapaciteten på jernbanenettet.
Der skal i den  

 forbindelse for perioden 2007-2014 afsættes yderligere 7,478 mia. kr., idet  

 det  

 noteres, at eventuel EU-støtte vil reducere dette beløb, eller i forbindelse  

 med en eventuel lånefinansiering ydes Banedanmark en statsgaranti for et  

 tilsvarende beløb.
Trafikinformation og perroner Banedanmarks rapport om sporområdet præsenterer flere  

 tilvalgsmuligheder, hvoraf tilvalgspakke 4 ud over en generel forbedring også  

 sikrer bedre tilgængelighed og en samling af fornyelsesscenarier for  

 perronerne.  

 Der skal i den forbindelse afsættes yderligere 619 mio. kr. eller i  

 forbindelse  

 med en eventuel lånefinansiering ydes Banedanmark en statsgaranti for et  

 tilsvarende beløb.
Integration af ansvarlig operatør for spor m.m.  

 på S-togs-området Ovennævnte betragtning vedrørende sammenhæng mellem  

 konkurrenceudsættelse og organisering af relationen mellem operatør og  

 sporansvarlig finder dog ikke anvendelse på S-togs-området, hvor den  

 almindelige  

 opfattelse er, at der ikke bør ske en konkurrenceudsættelse.
For at undgå  

 konflikter og inoptimale høje transaktionsomkostninger foreslås funktionerne  

 på  

 S-togs-området derfor integreret i én virksomhed.
Forslagsstillerne gør  

 endvidere opmærksom på, at idet man accepterer den udbredte opfattelse af, at  

 S-togs-området ikke i en overskuelig fremtid bør konkurrenceudsættes, så  

  

 kan  

  

 også integrerede virksomheder konkurrenceudsættes,  

 og at det fordelagtige ved en sådan konkurrenceudsættelse afhænger af de  

 konkrete forhold og derfor må være genstand for en løbende vurdering.
Finansiering Disse initiativer finansieres ved en fremrykning af offentlige  

 investeringer.
Fremrykningen af trafikinvesteringerne skal ses i sammenhæng  

 med  

 den samlede offentlige investeringsramme.
Det skal være muligt med en  

 lånefinansiering.
Forslagsstillerne vil positivt overveje eventuelle andre  

 forslag til finansieringsmåde.
Skriftlig fremsættelse Poul Andersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en forstærket indsats for forbedring af  

 jernbanenettet.
(Beslutningsforslag nr.
B 14).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
