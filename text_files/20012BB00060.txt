Fremsat den 24. januar 2002 af  

 Ole M.
Nielsen (KRF), Bodil Kornbek (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om straksafskrivning for energiforbedringer i  

 virksomheder Folketinget pålægger regeringen at  

 indføre mulighed for skattemæssige straksafskrivninger for  

 erhvervsmæssigt benyttede driftsmidler og for udgifter til forbedring  

 og vedligeholdelse af erhvervsmæssigt benyttede bygninger, der virker  

 energibesparende.
Regeringen pålægges at foretage de  

 nødvendige ændringer i administrative forskrifter samt  

 fremsætte de lovforslag, som måtte være  

 nødvendige.
 1.	Økonomi- og erhvervsministeren bemyndiges til årligt at  

 udarbejde en liste over, hvilke aktiver der giver ret til straksafskrivning  

 efter dette forslag.
 2.	Der kan ikke gives offentlig støtte til anskaffelse af  

 aktiver, hvortil der er foretaget straksafskrivninger efter dette  

 forslag.
 3.	Ved salg af det straksafskrevne aktiv skal salgssummen medregnes i  

 den skattepligtige indkomst for det indkomstår, hvor leveringen finder  

 sted.
 4.	En virksomhed kan maksimalt straksafskrive 250.000 kr. om året  

 på sine aktiver og kan desuden efter dette forslag restafskrive op til  

 250.000 kr. af årets anskaffelse det efterfølgende år.
 Beløbene reguleres årligt med reguleringspristallet.
 5.	De eksisterende regler om, at der i en række tilfælde  

 uanset den erhvervsmæssige anvendelse ikke kan foretages afskrivning  

 på bygninger, videreføres.
Bemærkninger til forslaget Almindelige bemærkninger Baggrund Beslutningsforslaget er med enkelte justeringer en  

 genfremsættelse af B 111 fra folketingsåret 2000-01. Der henvises  

 vedrørende B 111 til Folketingstidende 2000-01, tillæg A 4461 og  

 4464, tillæg B 1003 og FF 4843 og 7871.
Der kan efter de nuværende regler gives statstilskud  

 til energibesparelser i erhvervsvirksomheder.
Fra år 2001 bevilges der  

 kun nye midler til industrien. Øvrige erhverv kan få del i  

 tilskud fra ordningen, så længe der er midler i restpuljen, der  

 blev etableret i forbindelse med tilbageføring af grønne  

 afgifter til erhvervslivet i 1996. Disse midler vil imidlertid om få  

 år være opbrugt, og herefter kan der ikke gives tilskud til  

 energieffektiviseringsprojekter for andre erhverv end industri.
Forslagsstillerne finder det vigtigt, at erhvervslivet  

 tilskyndes til en miljø- og energivenlig adfærd bl.a. via  

 tilskuds- og fradragsordninger og via grønne afgifter.
Dette forslag  

 har til hensigt at tilskynde virksomhederne til, når de investerer, at  

 vælge mere energibesparende alternativer.
 Endvidere har forslaget til hensigt at sikre, at andre  

 erhverv end industrien fortsat tilskyndes til at foretage energibesparelser,  

 når den nuværende pulje vedrørende statstilskud til  

 erhvervsvirksomheder er opbrugt og der kun er nye midler til industrien.
Med pinsepakken blev virksomhedernes mulighed for at  

 benytte straksfradrag begrænset; bl.a. skal vedligeholdelse indgå  

 i opgørelsen, og det er kun afskrivningsgrundlaget for den bygning,  

 der bygges om, der er beregningsgrundlag.
Endvidere er mulighederne for  

 saldoafskrivning forringet med finanslovaftalerne for 2001. Kristeligt  

 Folkeparti er imod disse forringelser af afskrivningsreglerne, der  

 fører til en likviditetsbelastning for virksomhederne.
Kristeligt  

 Folkeparti finder det derfor fornuftigt, at virksomheder, der opfører  

 sig miljømæssigt rigtigt, får lettet deres likviditet ved  

 give mulighed for straksafskrivninger.
Eksisterende regler for straksafskrivninger Skattemæssige afskrivninger har til formål at  

 give den skattepligtige fradrag for det slid, som et aktiv undergår ved  

 erhvervsmæssig benyttelse.
 Efter afskrivningslovens § 6 kan den skattepligtige  

 vælge at foretage skattemæssig straksafskrivning for  

 følgende driftsmidler:
 1.	Driftsmidler med en fysisk levealder, der ikke overstiger 3  

 år.
2.	Driftsmidler med en anskaffelsessum på et grundbeløb  

 på 10.100 kr. eller derunder (år 2002-niveau). Aktiver, der er  

 bestemt til at fungere samlet, anses for et driftsmiddel.
Aktiver, der er  

 bestemt til at fungere sammen med allerede anskaffede aktiver, kan ikke  

 straksafskrives, såfremt den samlede anskaffelsessum overstiger  

 grundbeløbet.
Forbedringsudgifter sidestilles med udgifter til  

 anskaffelse af aktiver, der er bestemt til at fungere sammen med allerede  

 anskaffede aktiver.
 3.	Driftsmidler og skibe til forsøgs- og forskningsvirksomhed  

 bortset fra driftsmidler og skibe, der anvendes til efterforskning efter  

 råstoffer.
 4.	Edb-software.
 Ved salg at et straksafskrevet aktiv, jf. pkt. 1-4, skal  

 salgsummen som hovedregel medregnes i den skattepligtige indkomst for det  

 indkomstår, hvor leveringen finder sted.
 5.	Efter afskrivningslovens § 18, stk. 2, kan udgifter til forbedring  

 eller ombygning af en afskrivningsberettiget bygning eller en installation i  

 denne fradrages straks i det år, hvor udgiften afholdes (det  

 såkaldte straksfradrag). Det forudsættes, at indkomstårets  

 udgift til vedligeholdelse, ombygning og forbedring ikke overstiger 5 pct. af  

 afskrivningsgrundlaget for den bygning eller installation, som udgifterne  

 vedrører for året forud for afskrivningsåret.
 Ved salg af et aktiv omfattet af § 18, stk. 2,  

 indgår udgiften ikke ved opgørelse af genvundne  

 afskrivninger.
Straksafskrivning for miljøforbedrende investeringer i  

 landbrug Fra 1985 til 1992 eksisterede der i Danmark en ordning for  

 straksafskrivning for miljøforbedrende investeringer i landbruget.  

 Efter ordningen kunne der straksafskrives på investeringer i  

 anlæg til opbevaring af husdyrgødning og lignende  

 miljøforbedrende investeringer i landbrug m.v., når der  

 forelå en miljømæssig godkendelse af investeringerne.
 Inden påbegyndelse af investeringen skulle  

 landmanden udarbejde en projektbeskrivelse, som skulle indsendes til  

 kommunalbestyrelsen til en miljømæssig forhåndsvurdering.  

 Det var en forudsætning for at kunne straksafskrive, at investeringen  

 ikke støttedes efter forbedringsloven eller  

 miljøstøtteloven.
Straksafskrivninger for miljøvenligt udstyr i Holland Siden 1991 har virksomheder i Holland haft mulighed for at  

 straksafskrive deres investeringer i særlig miljøvenligt og  

 energibesparende udstyr, der er specificeret på en særlig  

 liste.
 Det er en forudsætning for optagelse på  

 listen, at udstyret er nyt for virksomheden og kan anvendes i Holland.
Hvert år opdateres listen over udstyr, der kan  

 afskrives efter de særlig gunstige afskrivningsregler.
I 1998 var 483  

 forskellige typer udstyr på listen, f.eks. udstyr vedrørende  

 solvarme, biomasse, biogas og solceller.
Før virksomheden kan benytte de forbedrede  

 afskrivningsordninger, skal virksomheden indsende en ansøgning til et  

 særligt kontor.
Når ansøgningen er godkendt, kan  

 virksomheden indarbejde afskrivningen i skatteregnskabet.
Økonomiske konsekvenser Alternativet til straksafskrivning vil være, at  

 aktivet vil blive afskrevet i henhold til de gældende  

 afskrivningsregler.
De langsigtede udgifter for staten ved at  

 gennemføre forslaget er dermed det rentetab, staten  

 påføres, fra straksafskrivningen er foretaget, og indtil  

 investeringen ville have været afskrevet efter de gældende  

 regler.
Dertil kommer, at de samlede afskrivninger kan stige som følge  

 af forslaget, i det omfang virksomhederne som følge af muligheden for  

 straksafskrivning vælger et mere energibesparende aktiv, der formentlig  

 er lidt dyrere.
Skatteministeriet skønner, at det gennemsnitlige  

 provenutab vil være knap 5 mio. kr., hvilket består i statens  

 årlige gennemsnitlige provenutab som følge af fremrykningen af  

 afskrivningerne.
Ordningen svarer således til, at der gives et  

 investeringstilskud på ca. 5 pct.
 De økonomiske effekter af forslaget afhænger  

 dog af, hvilke aktiver der omfattes af forslaget.
Bemærkninger til forslagets enkelte  

 bestemmelser Ad 1 Økonomi- og erhvervsministeren beslutter efter  

 faglig rådgivning fra Energistyrelsen hvert år, hvilke aktiver  

 der skal opføres på listen.
På listen opføres  

 aktiver, der antages at have en væsentlig energibesparende effekt for  

 virksomhederne.
Ad 2 For at undgå, at en virksomhed både kan  

 få tilskud og få ret til straksafskrivning for energibesparende  

 formål, præciseres det, at der ikke kan gives tilskud til  

 anskaffelse af aktiver, der er straksafskrevet efter dette forslag.
I lighed  

 med, hvad der er gældende for tilskud til energibesparelser i  

 erhvervsvirksomheder, er EU-støtte ikke omfattet af denne  

 bestemmelse.
Ad 3 I lighed med de regler, der gælder for de fleste  

 øvrige afskrivningsordninger, skal salgssummen ved salg af det  

 straksafskrevne aktiv efter dette forslag medregnes i den skattepligtige  

 indkomst for det indkomstår, hvor leveringen finder sted.
Derved sikres  

 det, at virksomhederne ikke bruger straksafskrivninger til at reducere sine  

 samlede langsigtede skattebetalinger.
 Ved succession foreslås, at de eksisterende regler  

 fortsætter uændret.
Ad 4 Grænsen for, hvor meget en virksomhed maksimalt kan  

 straksafskrive om året, er sat for at reducere merudgifterne for det  

 offentlige ved ordningen.
Muligheden for at restafskrive op til 250.000 kr.  

 af årets anskaffelse det efterfølgende år har til hensigt  

 at give virksomhederne rimelige muligheder for at investere, når det er  

 forretningsmæssigt hensigtsmæssigt.
Såfremt en  

 energiforbedrende investering koster 500.000 kr., kan virksomheden herefter  

 straksafskrive 250.000 kr. af investeringen i år og 250.000 kr. det  

 efterfølgende år.
Det efterfølgende år kan  

 virksomheden ikke foretage anden straksafskrivning.
Ad 5 Efter de eksisterende regler for afskrivning på  

 bygninger kan der uanset den erhvervsmæssige anvendelse i en  

 række tilfælde ikke foretages afskrivning på bygninger, der  

 f.eks. anvendes til kontor, virksomhed som pengeinstitut, realkreditinstitut,  

 forsikringsselskab, hospitaler, fødeklinikker, lægehuse og  

 tandlægeklinikker.
Det foreslås, at denne regel opretholdes i  

 forslaget.
Skriftlig fremsættelse Ole M.
Nielsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om straksafskrivning  

 for energiforbedringer i virksomheder.
(Beslutningsforslag nr.
B 60).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
