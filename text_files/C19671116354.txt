 Under henvisning til tidligere brevveksling vedrørende ulemper ved  

 transport af fisk, senest Deres skrivelse af 8. september 1967 (hj.nr.  

 36.80.1964), skal man meddele, at justitsministeriet ikke for tiden finder  

 grundlag for at udfærdige særlige bestemmelser om transport af fisk udover de  

 allerede gældende.
 Såfremt fisketransporter måtte give anledning til fare eller ulempe for  

 færdslen, skal man derfor henvise Dem til at rejse tiltale for overtrædelse  

 af færdselsloven, navnlig dennes §§ 31 og 41.
Man skal i denne forbindelse henlede opmærksomheden på, at  

 justitsministeriets cirkulære af 7. oktober 1955, som allerede meddelt ved  

 justitsministeriets skrivelse af 23. februar 1966, er udsendt som en  

 vejledning for politiet i anledning af nogle færdselsuheld, der var  

 forårsaget af transport af industrifisk.
Der kan efter justitsministeriets  

 opfattelse ikke sluttes modsætningsvis fra dette cirkulære, men cirkulæret  

 kan tvætimod også være vejledende for hvilke krav, der bør stilles til  

 læsning af anden fisk, for at denne kan anses for forsvarlig efter de nævnte  

 bestemmelser i færdselsloven.
 Såfremt der bliver rejst tiltale for uforsvarlig transport af fisk, skal  

 man anmode om underretning om sagernes udfald.
