Hvorvidt  

 et byrådsmedlem, der har vedtaget en  

  

 bødetilkendegivelse for overtrædelse af færdselslovens  

  

 § 4, stk. 1, jf. § 42, stk. 5, er valgbar (Valgbarhedsnævnets skrivelse af 10. juni 2004 til et  

 byråd) Ved brev af 30. marts 2004 har X Kommune i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN har modtaget en bødetilkendegivelse for  

 overtrædelse af færdselslovens § 4, stk. 1, jf. § 42,  

 stk. 5.
 Det fremgår af sagen, at den pågældende den 9. oktober 2003 har  

 vedtaget en bøde på 1.000 kr. for overtrædelse af færdselslovens § 4,  

 stk. 1, jf. § 42, stk. 5, ved den 13. september 2003 at have  

 ført en personbil ad en vejstrækning med mindst 84 km/t, selv om den højst  

 tilladte hastighed var 70 km/t.
 I den anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
