Nr BSF 41 Forslag til folketingsbeslutning om afvikling af grundskatterne Fremsat af Bollmann (CD) Lis Noer Holmberg (CD) Erhard Jakobsen (CD) Bente  

 Juncker (CD) Arne Melchior (CD) den 10. januar 1989 Folketinget pålægger regeringen at fremsætte lovforslag til en generel afvikling af grundskatterne til såvel primær- som amtskommunerne over en periode på 8 år med 1. januar 1989 som udgangspunkt, dog således at a. grundskatter, der pålægges ejendomme tilhørende personer, der er fyldt  

 67 år, bortfalder med virkning fra 1. januar 1989. For ejendomme tilhørende  

 personer, der i overgangsperioden fylder 67 år, bortfalder grundskatterne fra  

 og med det år, hvor den pågældende fylder 67 år, b. grundskatter, der pålægges landbrugets produktionsjord, bortfalder med  

 virkning fra 1. januar 1989, idet den andel, der beregnes af de amtskommunale  

 grundskatter, og som tilbageføres til landbruget, samtidig bortfalder, c. dækningsafgiften på erhvervsejendomme bortfalder med virkning fra den  

 1. januar 1989.
Bemærkninger til forslaget Efter forslagsstillernes opfattelse er grundskatter en urimelig og  

 tilfældig beskatningsform, der intet har at gøre med indtjeningsevnen.
 Beskatningen hviler på geografisk betingede vilkår og rammer i flæng.  

 Grundskatterne føles ofte urimeligt hårde, især blandt den ældre del af  

 befolkningen, hvorfor forslaget indebærer en omgående afskaffelse af  

 grundskatter for ejendomme tilhørende pensionister.
 Også landbrugets produktionsjord rammes på en måde, der ikke kendes for  

 andre produktionsmidler i erhvervslivet, og også på dette område vil  

 forslaget indebære en omgående afvikling af grundskatterne.
Af provenumæssige hensyn foreslås afviklingen i øvrigt foretaget over en  

 8-årig periode.
Primær- og amtskommuner vil herefter få rimelig tid til at  

 tilpasse beskatningen.
Det er forslagsstillernes opfattelse, at virkningerne  

 på personbeskatningen vil være af meget begrænset omfang.
Som eksempel kan  

 nævnes virkningen af en meget markant nedsættelse af grundskyldpromillen i  

 Gentofte Kommune fra 1988-89, hvor udslaget på skatteprocenten kun beløb sig  

 til decimaler.
 De øvrige foreslåede ændringer vedrørende dækningsafgift og de såkaldte  

 promillefonde er efter forslagsstillernes opfattelse naturlige  

 konsekvensændringer.
