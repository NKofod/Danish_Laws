(De erhvervsfaglige grunduddannelser.  

 Servicefagene) Opbygning og varighed Adgangsbetingelser Gennemført basisuddannelse inden for servicefagenes hovederhvervsområde,  

 eller anden uddannelse og/eller beskæftigelse, der kan sidestilles hermed i  

 henhold til de regler, undervisningsministeriet har fastsat herom.
Uddannelsens mål Eleven skal i uddannelsestiden opnå erhvervskompetence som modist i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse De krævede praktiske og teoretiske færdigheder indlæres på teknisk skole.
 Uddannelsen på virksomheden tilrettelægges således, at eleven beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det forudgående skoleophold.
 Vejledning ved uddannelsens tilrettelæggelse fås hos:
Modistfagenes Fællesudvalg, H.C.
Andersens Boulevard 48, 1553 København V.
Tlf. (01) 12 17 08 Erhvervsuddannelsesudvalget for Servicefagene, Amagertorv 14, 1160  

 København K.
Tlf. (01) 92 56 01 Teknisk skole Undervisningen på teknisk skole omfatter praktik og teori med hovedvægt  

 på:
- erhvervsinformation - design, herunder personanalyse - modestudier og modelkomposition - maskinbetjening, modistfagets specialmaskiner - kendskab til de materialer, der anvendes ved fremstilling af hatte og  

 huer - fagteknik.
Heri indgår indlæring i grundlæggende færdigheder i hånd- og  

 maskinsyning, formning og presning ved forarbejdning af stof-, filt-, strå-  

 og pelshatte.
Endvidere kopiering efter journal og efter bunden opgave samt  

 fremstilling af teater- og fantasihatte.
 Pensum er opdelt således:
1. skoleophold - 10 uger Retningsfaglige lektioner:
 Kursusinformation.
 Design, herunder personanalyse, modestudier og modelkomposition.
 Maskinbetjening.
 Materialelære.
 Fagteknik, herunder detailøvelser, forme, filthatte, mønstertagning,  

 stofhatte og pelshatte.
2. skoleophold - 10 uger Retningsfaglige lektioner:
 Fagteknik, pelshatte, filthatte, stråhatte, stofhatte og brudehatte.  

 Arbejdsform, kopiering efter bunden model.
 Endvidere sigter undervisningen på at stabilisere elevens tidligere  

 opnåede viden og færdigheder i 1. skoleophold samt i det mellemliggende  

 praktikophold.
3. skoleophold - 10 uger Retningsfaglige lektioner:
Fagteknik, herunder teater- og fantasihatte, pelshatte, kopiering efter  

 journal, kopiering efter bunden model, stofhatte og fri opgave.
Herudover  

 udfører eleven forskellige opgaver i relation til det tidligere indlærte.
 Under samtlige skoleophold meddeles undervisningen i blandt andet følgende  

 fællesfag:
 Samtidsorientering, virksomhedslære, samarbejdslære og dansk samt  

 undervisning i valgfrie fag.
Uddannelsesregler Fastsat af undervisningsministeren i henhold til lov nr. 289 af 8. juni  

 1977 om erhvervsfaglige grunduddannelser.
 Følgende arbejdsområder skal indgå i uddannelsen på virksomheden:
- Fremstilling af stof-, strå- og pelshatte - kopiering efter journal og efter model - fremstilling af fantasihatte.
 Der lægges vægt på miljø og sikkerhed, hygiejne og orden samt at  

 beskæftigelsen foregår under faglig vejledning og tilsyn, og sigter mod at  

 give eleven rutine i den indlærte viden.
 Endvidere at eleven beskæftiges ved andet på virksomheden forekommende  

 fagligt og for uddannelsen værdifuldt arbejde.
Erhvervsuddannelsesudvalget for  

 Servicefagene, den 13. oktober 1982 Preben Kristiansen Foranstående uddannelsesregler godkendes.
