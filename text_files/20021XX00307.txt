Skriftlig fremsættelse (13. marts 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om lægemidler og lov om apoteksvirksomhed.
(Lovforslag nr.
L 189).
 Formålet med dette lovforslag er at ændre og supplere  

 lægemiddelloven og apotekerloven på enkelte områder.
Med forslaget til ændring af lægemiddelloven er det  

 hensigten at udbygge og forbedre det nuværende system til sikring af  

 lægemidlers kvalitet, sikkerhed og virkning.
Som hovedelementer indeholder  

 forslaget nye bestemmelser vedrørende kliniske lægemiddelforsøg og en styrket  

 overvågning af bivirkninger ved lægemidler.
 For kliniske lægemiddelforsøg omfatter forslaget hjemmel til  

 dansk gennemførelse af dele af et EU-direktiv fra 2001 om god klinisk praksis  

 (GCP) ved kliniske forsøg med lægemidler til human brug (GCP-direktivet).  

 Fristen for direktivets gennemførelse er fastsat til den 1. maj 2003, og  

 direktivets bestemmelser skal være i anvendelse senest fra den 1. maj 2004.  

 Med  

 direktivet indføres krav om, at medlemsstaterne overholder en  

 kvalitetsstandard  

 for GCP ved gennemførelse af kliniske lægemiddelforsøg.
 En styrket overvågning af bivirkninger ved lægemidler ønskes  

 gennemført på 3 indsatsfelter:
 1)  

 	  

     

 Der indføres et nyt  

 system for indberetning af lægemiddelbivirkninger med adgang for borgerne til  

 selv at foretage indberetninger direkte til Lægemiddelstyrelsen.
 2)  

 	  

     

 Etablering af en  

 ændret rådgivningsfunktion for Lægemiddelstyrelsen i bivirkningsspørgsmål.  

 Til  

 erstatning af det nuværende Bivirkningsnævn oprettes et Bivirkningsråd   med  

 repræsentation fra bl.a. forbruger- og behandlerside - til at yde styrelsen  

 generel rådgivning om overvågning og formidling af bivirkningsspørgsmål.
 3)  

 	  

     

 Ny hjemmel for  

 Lægemiddelstyrelsen til at aflægge inspektionsbesøg hos  

 lægemiddelvirksomheder  

 for at kontrollere, om de overholder gældende regler for håndtering og  

 indberetning af bivirkningsoplysninger.
Forslaget til ændring af lægemiddelloven indeholder desuden  

 forslag om at udvide lægemiddelvirksomheders indberetningspligt, således at  

 de  

 fremover skal indberette flere oplysninger om bivirkninger til  

 Lægemiddelstyrelsen.
De skal dog kun indberette væsentlige nye oplysninger af  

 betydning for styrelsens vurdering af forholdet mellem lægemidlets fordele og  

 risici, som ikke kommer til styrelsens kendskab efter de gældende procedurer.
Endelig indeholder forslaget en ophævelse af den nuværende  

 generelle mulighed for dyrlæger til at håndtere visse stoffer, der kan  

 anvendes  

 som veterinærmedicinske præparater, samt mindre ændringer i lægemiddelloven  

 til  

 gennemførelse af EU-direktiver.
Disse ændringer omfatter dels krav om, at  

 indehavere af en markedsføringstilladelse til lægemidler (eller deres  

 repræsentanter) skal være etableret i et land inden for EU/EØS, dels adgang  

 for  

 Lægemiddelstyrelsen til midlertidig ophævelse af en markedsføringstilladelse  

 ved mangelfuld angivelse af et lægemiddels navn og indlægsseddel.
Med forslaget til ændring af apotekerloven fastsættes en  

 pligt for apoteker til at tilbyde vejledning om indberetning af  

 lægemiddelbivirkninger til de kunder, der ønsker det.
Opgaven vil være et led  

 i  

 den foreslåede nye model for patienters, dyreejeres og pårørendes adgang til  

 selv at indberette bivirkninger.
Endelig omfatter ændringen af apotekerloven hjemmel til, at  

 et af landets sygehusapoteker kan levere radioaktive lægemidler til sygehuse  

 og  

 institutioner, som ikke tilhører sygehusapotekets ejer.
Aktuelt vil hjemmelen  

 blive anvendt til, at H:S Apoteket får mulighed for at distribuere  

 radioaktive  

 lægemidler til sygehuse og andre institutioner i hele landet.
