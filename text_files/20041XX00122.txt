Skriftlig fremsættelse (17. november 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov om  

 ændring af visse afgiftslove og ligningsloven (Skatte- og afgiftsændringer  

 som  

 led i udmøntning af finanslovsaftalen for 2005.
(Lovforslag nr.
L 125).
 Skatteministeren (Kristian Jensen): Jeg skal hermed tillade  

 mig for Folketinget at fremsætte forslag om lov om ændring af visse  

 afgiftslove  

 og ligningsloven (Skatte- og afgiftsændringer som led i udmøntning af  

 finanslovsaftalen for 2005).
Forhøjelse og omlægning af cigaretafgiften Det foreslås, at cigaretafgiften forhøjes og omlægges.  

 Afgiftsstigningen svarer til, at prisen på 20 cigaretter i gennemsnit stiger  

 med ca. 1,25 kr.
Afgiften omlægges samtidig, så der lægges større vægt på  

 stykafgiften og mindre vægt på værdiafgiften.
Det medfører, at afgiften  

 stiger  

 mere for billige end for dyre cigaretter.
Den målrettede større  

 afgiftsstigning  

 for de billigste cigaretmærker er en følge af regeringens ønske om især at  

 forhindre de unge i at begynde at ryge.
 Forslaget forventes at give en varig provenugevinst på 175  

 mio. kr. og forbedre folkesundheden.
 Forhøjelsen og omlægningen af cigaretafgiften foreslås at få  

 virkning fra den 9. januar 2005.
Skattefrihed for rygeafvænning Den eksisterende usikkerhed om konsekvenserne af  

 arbejdsgiverens betaling for medarbejderens rygeafvænning foreslås ryddet af  

 vejen ved, at der indføjes bestemmelser om skattefrihed for rygeafvænning i  

 ligningsloven.
Hermed sikres skattefrihed for medarbejderen af de ydelser til  

 rygestopkurser og nikotinpræparater m.v., som arbejdsgiveren afholder,  

 ligesom  

 der indføres fradrag for rygeafvænning for selvstændigt erhvervsdrivende og  

 disses medhjælpende ægtefæller.
Dermed bliver rygeafvænning føjet til rækken  

 af  

 sundhedsfremmende tiltag, som regeringen og Dansk Folkeparti tidligere har  

 sikret skattefrihed for.
 Antages det som et regneeksempel, at yderligere 20.000  

 personer får skattefri rygeafvænning, kan det umiddelbare provenutab skønnes  

 til 20 mio. kr. årligt.
 Skattefrihed for rygeafvænning foreslås at træde i kraft den  

 1. januar 2005.
Tillægsafgift på alkoholsodavand Der foreslås indført en tillægsafgift på alkoholsodavand.  

 Tillægsafgiftssatserne foreslås gjort afhængig af, hvilken afgift produktet i  

 forvejen er pålagt, dvs. øl-, vin- eller spiritusafgift.
Derved opnås en  

 afgiftsmæssig ligestilling af produkterne.
Der ønskes sendt et klart signal  

 til  

 de unge om at undgå et tidligt alkoholforbrug.
Tillægsafgiften ventes med betydelig usikkerhed at medføre  

 et merprovenu på ca. 55 mio. kr. årligt.
Heraf skønnes ca. 50 mio. kr.  

 direkte  

 at vedrøre tillægsafgiften.
Beløbet øremærkes til fordel for  

 sundhedsfremmende  

 foranstaltninger.
 Skatteministeren foreslås bemyndiget til at lade  

 tillægsafgiften på alkoholsodavand træde i kraft, så snart finanslovsaftalens  

 parter har fundet konkrete sundhedsfremmende projekter, som skal tilgodeses.
Lavere afgifter på øl og vin Med forslaget foreslås afgiften på øl og vin nedsat med hen  

 ved 13 pct.
Afgiften på en kasse med 30 stk. 33 cl øl med et alkoholindhold  

 på  

 4,6 pct. vol. vil dermed falde med 4,25 kr. inkl. moms.
Afgiften på 75 cl vin  

 med et alkoholindhold på 12 pct. vol. vil falde med ca. 85 øre pr. flaske vin  

 inkl. moms.
Afgiftsnedsættelsen på øl og vin medfører et  

 engangsprovenutab på ca. 15 mio. kr.  heraf ca. 5 mio. kr. på øl og ca.  

 10  

 mio. kr. på vin som følge af godtgørelse af lagre.
Det samlede varige  

 provenutab kan herefter opgøres til ca. 230 mio. kr.
 Afgiftsnedsættelserne på øl og vin foreslås at få virkning  

 fra den 9. januar 2005, således at en lageropgørelse i forbindelse med  

 afgiftsgodtgørelse af afgiftsdifferencen ikke skal foregå omkring nytåret.
Lavere emballageafgift, som følge af udvidelse af  

 pant- og retursystem Afgiften på emballager til alkoholsodavand mv. foreslås  

 nedsat med 80 pct., og samtidig omfattes emballagerne af det obligatoriske  

 pant- og retursystem.
 Begrundelsen for dette er et ønske om, at emballagerne til  

 alkoholsodavand indsamles frem for at blive henkastet i naturen, på gader mv.
 Afgiftsnedsættelsen skønnes med betydelig usikkerhed at  

 medføre et provenutab på ca. 25 mio. kr. årligt.
 Afgiftsnedsættelsen på emballager til alkoholsodavand mv.  

 foreslås at træde i kraft den 1. april 2005.
Lovforslaget vil blive sendt i høring samtidig med  

 fremsættelsen.
Det har ikke været muligt at sende lovforslaget i høring  

 tidligere, da forslaget er led i udmøntningen af finanslovsaftalen for 2005.
 Med disse bemærkninger skal jeg anbefale forslaget til  

 Folketingets hurtige og velvillige behandling.
