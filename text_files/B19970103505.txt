 I medfør af § 1, § 2 og § 13, stk. 3, i lov om planteskadegørere, jf.  

 lovbekendtgørelse nr. 687 af 18. juli 1996, og efter bemyndigelse fastsættes:
 § 1.  Plantedirektoratet kan tillade indførsel og  

 flytning af planteskadegørere, planter og planteprodukter m.m., der ikke  

 opfylder betingelserne i bekendtgørelse om planteskadegørere, i  

 bekendtgørelse om indførsel og udførsel af planter m.m. eller i  

 bekendtgørelse om planter (for godkendelse til salg), hvis materialet skal  

 anvendes til forsøg, forskning eller planteforædling.
 Stk. 2.  Direktoratet meddeler tilladelsen efter  

 ansøgning og på de betingelser, der er fastsat i bilag 2. Ansøgningen skal  

 mindst indeholde de oplysninger, der er anført i bilag 1.
 Stk. 3.  Materialet skal under flytning og iøvrigt til  

 enhver tid være ledsaget af direktoratets tilladelse.
 § 2.  For planteskadegørere, planter og  

 planteprodukter m.m., der føres ind i landet fra en anden medlemsstat af Den  

 Europæiske Union, skal Plantedirektoratets tilladelse være påtegnet af den  

 officielle plantesundhedsmyndighed i afsenderlandet for at sikre, at  

 materialet under tilsyn af denne myndighed flyttes på en plantesundhedsmæssig  

 forsvarlig måde.
Stk. 2.  Planter og planteprodukter m.m., der er anført  

 i bilag 6, nr. 5 og 6, i bekendtgørelse om planter skal være ledsaget af et  

 plantepas, der attesterer, at partiet opfylder betingelserne for salg, for så  

 vidt angår frihed for andre planteskadegørere end dem, der er omfattet af  

 tilladelsen.
Plantepasset skal være forsynet med angivelsen: »Dette  

 materiale flyttes i henhold til direktiv 95/44/EF«.
 § 3.  For planteskadegørere, planter og  

 planteprodukter m.m., der føres ind i landet fra en stat, der ikke er medlem  

 af Den Europæiske Union, udsteder Plantedirektoratet tilladelsen på grundlag  

 af fyldestgørende dokumentation for materialets oprindelsessted.
Stk. 2.  Partiet skal så vidt muligt være ledsaget af et  

 officielt plantesundhedscertifikat udstedt af den officielle  

 plantesundhedsmyndighed i afsenderlandet, der attesterer, at partiet er  

 undersøgt og fundet fri for andre planteskadegørere end dem, der er omfattet  

 af tilladelsen.
Certifikatet skal indeholde tillægserklæringen »Dette  

 materiale indføres i henhold til direktiv 95/44/EF« og oplysninger om  

 den eller de relevante planteskadegørere.
 § 4.  Plantedirektoratet fører tilsyn med, at de  

 betingelser, der er fastsat i tilladelsen, til stadighed overholdes.
 Stk. 2.  Direktoratet kan trække tilladelsen tilbage,  

 hvis de fastsatte vilkår ikke overholdes.
 Stk. 3.  For plantemateriale, skadegørere og voksemedier  

 omfattet af en tilladelse meddelt efter § 1, samt planter og planteprodukter  

 m.m., der har været i berøring med eller som kan været blevet angrebet af  

 sådanne planteskadegørere, skal senest ved afslutningen af de pågældende  

 forsøgs-, forsknings- eller forædlingsaktiviteter tilintetgøres, steriliseres  

 eller underkastes en passende behandling med henblik på at sikre, at de ikke  

 udgør nogen fare for udbredelse af de pågældende planteskadegørere.
 § 5.  Plantedirektoratet frigiver planter og  

 planteprodukter m.m., der er omfattet af en tilladelse meddelt efter § 1,  

 hvis en undersøgelse viser, at materialet opfylder følgende betingelser:
Bestemmelserne i bekendtgørelse om planter, bilag 1, 2 og opfylder kravene  

 i bilag 4, Planterne skal være fundet fri for skadegørere anført i bilag 1, 2 og  

 opfylde kravene i bilag 4 i bekendtgørelse om indførsel og udførsel af  

 planter m.m.
 Bestemmelserne i bilag 3 til denne bekendtgørelse skal være opfyldt.
 Planterne har været anbragt i karantæne i en periode fastsat af  

 direktoratet og skal efter karantæneperiodens udløb være undersøgt og fundet  

 fri for skadegørere anført i bilag 1, 2 og opfylder kravene i bilag 4, i  

 bekendtgørelse om indførsel og udførsel af planter m.m.
 § 6.  Overtrædelse af § 1, stk. 3, § 2, § 3, stk. 2, §  

 4, stk.3, eller vilkår fastsat i medfør af § 1, stk.2, samt afgivelse af  

 urigtige oplysninger i henhold til § 1, stk. 2, eller § 3, stk.1, straffes  

 med bøde.
 § 7.  Bekendtgørelsen træder i kraft den 1. januar  

 1998.
 Stk.2.  Bekendtgørelse nr. 32 af 24. januar 1996 om  

 indførsel og om flytning af planteskadegørere m.m. til brug ved forsøg,  

 forskning og planteforædling ophæves.
Plantedirektoratet, den 17. december  

 1997 Mogens Nagel Larsen / Lars Aslo-Petersen Bilag 1 Mindstekrav til oplysninger i ansøgningen (Til § 1) 1. Navn og adresse på den, der er ansvarlig for  

 aktiviteterne.
 2. Det/de videnskabelige navne på materialet, herunder  

 på relevante planteskadegørere.
 3. Materialetype og mængde.
 4. Materialets oprindelsessted med fyldestgørende  

 dokumentation for materiale, der skal føres ind fra et tredjeland.
 5. De påtænkte aktiviteters varighed, art og formål,  

 herunder et resume af arbejdet og angivelse af, om formålet er forsøg,  

 forskning eller planteforædling.
 6. Adressen på og en beskrivelse af det eller de  

 steder, hvor materialet skal opbevares eller anvendes.
 7. Sted for første oplagring eller første plantning,  

 efter at materialet er blevet frigivet officielt, hvis det er relevant.
 8. Den foreslåede metode til tilintetgørelse eller  

 behandling af materialet efter afslutning af de godkendte aktiviteter, hvis  

 det er relevant.
 9. Det foreslåede indgangssted til Den Europæiske  

 Union for materiale, der skal føres ind fra et tredjeland.
Bilag 2 Betingelser for flytning af planter m.m. til forsøg, forskning eller  

 planteforædling (Til § 1 stk. 2 og § 5) A. generelle betingelser Plantedirektoratet skal godkende:
1. de tekniske og videnskabelige kvalifikationer hos  

 det personale, der skal udføre aktiviteterne, 2. materialemængden, 3. opbevaringsfaciliteter m.m. og 4. arten og formålet med aktiviteterne B.
Karantænebestemmelser 1. Planterne må kun frigives med Plantedirektoratets  

 godkendelse.
Forud for den officielle godkendelse skal planterne have været  

 underkastet karantæneforanstaltninger, herunder prøver, jvf. bilag 3, og skal  

 under gennemførelsen af disse foranstaltninger være fundet fri for enhver  

 skadegører, medmindre den identificeres som en skadegører, der vides at  

 forekomme i Den Europæiske Union og ikke er nævnt i bekendtgørelse om  

 indførsel og udførsel af planter eller bekendtgørelse om planter.
 2. Karantæneforanstaltningerne, herunder prøverne skal  

 gennemføres af personale godkendt af Plantedirektoratet.
3. Planter m.m. der under gennemførelsen af  

 ovenstående foranstaltninger ikke er fundet fri for de skadegørere, som er  

 nævnt i nr. 1 og eventuelle andre planter m.m. eller andre objekter der har  

 været i berøring med, eller som kan være blevet kontamineret, skal  

 tilintetgøres eller underkastes en passende behandling, der tager sigte på at  

 udrydde de relevante skadegørere.
De steder og faciliteter, hvor de  

 pågældende aktiviteter er udøvet, skal steriliseres eller rengøres på anden  

 vis efter Plantedirektoratets anvisninger.
 4. Enhver kontaminering af materialet, der skyldes  

 andre skadegørere end dem der er omhandlet af tilladelsen jvf. § 1, der  

 påvises under gennemførelsen af aktiviteten , skal straks meddeles  

 Plantedirektoratet af den person, der er ansvarlig for aktiviteterne, sammen  

 med meddelelse om enhver begivenhed, der kan have resulteret i de nævnte  

 skadegøreres udslip i miljøet.
C.
Lokaliteter Karantænebetingelserne i lokalerne og faciliteterne på det sted eller de  

 steder, hvor aktiviteterne skal gennemføres, skal være tilstrækkelige til, at  

 materialet kan håndteres forsvarligt, således at relevante skadegørere holdes  

 under kontrol, og risikoen for spredning af sådanne skadegørere så vidt  

 muligt udelukkes.
For hver aktivitet, der er angivet i ansøgningen, skal  

 risikoen for spredning af de skadegørere, der holdes under  

 karantænebetingelser, bestemmes af Plantedirektoratet under hensyn til den  

 påtænkte materialetype og aktivitet og til skadegørernes biologi, måden,  

 hvorpå de spredes, samspillet med miljøet og andre relevante faktorer i  

 forbindelse med den risiko, som det pågældende materiale frembyder.
På  

 grundlag af vurderingen af risikoen overvejer og fastsætter  

 Plantedirektoratet:
 1. følgende karantæneforanstaltninger for lokalerne,  

 faciliteterne og arbejdsprocedurerne:
og 2. yderligere karantæneforanstaltninger alt efter den  

 pågældende materialetypes specifikke biologi og epidemiologi og de godkendte  

 aktiviteter:
Bilag 3 Specielle karantænebestemmelser for visse planter og planteprodukter,  

 der er bestemt til frigivelse.
(Til § 5) Afsnit I: Planter af Citrus L., Fortunella Swingle,  

Poncirus Raf. og hybrider heraf, dog ikke frugter og frø 1. Plantematerialet skal underkastes passende  

 behandlingsprocedurer som fastsat i FAO/IPGRI Technical Guidelines.
2. Efter gennemførelsen af de i punkt 1 omhandlede  

 behandlingsprocedurer underkastes plantematerialet i sin helhed  

 undersøgelsesprocedurer.
Alt plantemateriale, herunder indikatorplanter,  

 holdes i de godkendte faciliteter under de karantænebetingelser, der er  

 fastsat i tilladelsen jvf. § 1. Plantemateriale, der er bestemt til  

 godkendelse med henblik på officiel frigivelse, skal holdes under  

 betingelser, der fremmer en normal vækstcycklus, og skal underkastes visuel  

 inspektion for tegn og symptomer på skadegørere, herunder alle relevante  

 skadegørere, der er anført i bekendtgørelse om planter og i bekendtgørelse om  

 indførsel og udførsel af planter m.m., ved ankomsten og derefter på passende  

 tidspunkter i løbet af den periode, hvor undersøgelsesprocedurerne  

 gennemføres.
 3. Med henblik på punkt 2 undersøges plantematerialet  

 for de nævnte skadegørere efter følgende procedurer:
3.1. Prøverne udføres ved hjælp af passende laboratoriemetoder og, hvor  

 det er relevant, indikatorplanter, herunder Citrus sinensis  (L.)  

 Osbeck, C . auranti folia Christm. swing.
C .  

medica L., C .  reticulata Blanco og Sesamum L.,  

 til påvisning af mindst følgende skadegørere:
3.2. For visnesyge og visnesygelignende sygdomme, som der ikke findes  

 kortvarige undersøgelsesprocedurer for, må materialet ved ankomsten  

 skudspidspodes på frøbedsplanter, der er dyrket sterilt, jf.
FAO/IPGRI  

 Technical Guidelines, og de derved fremkomne planter underkastes  

 behandlingsprocedurer i henhold til punkt 1.
 4. Plantemateriale, der er blevet underkastet de i  

 punkt 2 nævnte visuelle inspektioner, og hvor der er iagttaget tegn og  

 symptomer på skadegørere, underkastes en undersøgelse, herunder om nødvendigt  

 prøver, for at identiteten af de skadegørere, der har forårsaget tegnene og  

 symptomerne, så vidt muligt kan bestemmes.
Afsnit II: Planter af Cydonia Mill., Malus Mill.,  

Prunus L. og  Pyrus L. og hybrider heraf og Fragaria L.  

 til udplantning, dog ikke frø 1. Plantematerialet underkastes passende  

 behandlingsprocedurer som fastsat i FAO/IPGRI Technical Guidelines.
2. Efter gennemførelsen af de i punkt 1 nævnte  

 behandlingsprocedurer underkastes plantematerialet i sin helhed  

 undersøgelsesprocedurer.
Alt plantemateriale, herunder indikatorplanter,  

 holdes i de godkendte faciliteter under de karantænebetingelser, der er  

 fastsat i bilag 1. Plantemateriale, der er bestemt til godkendelse med  

 henblik på officiel frigivelse, skal holdes under betingelser, der fremmer en  

 normal vækstcycklus, og underkastes visuel inspektion for tegn og symptomer  

 på skadegørere, herunder alle relevante skadegørere, der er nævnt i  

 bekendtgørelse om planter og bekendtgørelse om indførsel og udførsel af  

 planter m.m., ved ankomsten og derefter på passende tidspunkter i løbet af  

 den periode, hvor undersøgelsesprocedurerne gennemføres.
 3. Med henblik på punkt 2 undersøges plantematerialet  

 for de nævnte skadegørere efter følgende procedurer:
 3.1. For Fragaria L., uanset plantematerialets oprindelsesland,  

 udføres prøverne ved hjælp af passende laboratoriemetoder og, hvis det er  

 relevant, indikatorplanter, herunder Fragaria vesca ,  F .  

virginiana og Chenopodium spp. til påvisning af mindst følgende  

 skadegørere:
 3.2. For Malus Mill.
 3.2.1. Hvis plantematerialet har oprindelse i et land, der ikke vides at  

 være fri for nogen af de følgende skadegørere:
udføres prøverne ved hjælp af passende laboratoriemetoder og, hvor det er  

 relevant, indikatorplanter til påvisning af de relevante skadegørere, og 3.2.2. uanset plantematerialets oprindelsesland udføres prøverne ved hjælp  

 af passende laboratoriemetoder og, hvor det er relevant, indikatorplanter til  

 påvisning af mindst følgende skadegørere:
3.3. For Prunus L., de enkelte Prunus -arter 3.3.1. hvis plantematerialet har oprindelse i et land, der ikke vides at  

 være fri for nogen af de følgende skadegørere:
udføres prøverne ved hjælp af passende laboratoriemetoder og, hvor det er  

 relevant, indikatorplanter til påvisning af de relevante skadegørere, og 3.3.2 uanset plantematerialets oprindelsesland udføres prøverne ved hjælp  

 af passende laboratoriemetoder og, hvor det er relevant, indikatorplanter til  

 påvisning af mindst følgende skadegørere:
 3.4. For Cydonia Mill. og Pyrus L., uanset plantematerialets  

 oprindelsesland, udføres prøverne ved hjælp af passende laboratoriemetoder  

 og, hvor det er relevant, indikatorplanter til påvisning af mindst følgende  

 skadegørere:
 4. Plantemateriale, der er blevet underkastet de i  

 punkt 2 nævnte visuelle inspektioner, og hos hvilket der er iagttaget tegn og  

 symptomer på skadegørere, underkastes en undersøgelse, herunder om nødvendigt  

 prøver, for at identiteten af de skadegørere, der har forårsaget tegnene og  

 symptomerne, så vidt muligt kan bestemmes.
Afsnit III: Planter af Vitis L., dog ikke frugter 1. Plantematerialet underkastes passende  

 behandlingsprocedurer som fastsat i FAO/IPGRI Technical Guidelines.
2. Efter gennemførelsen af de i punkt 1 nævnte  

 behandlinger underkastes plantematerialet i sin helhed en undersøgelse for  

 skadegørere.
Alt plantemateriale, herunder indikatorplanter, holdes i de  

 godkendte faciliteter under de karantænebetingelser, der er fastsat i bilag  

 2. Plantemateriale, der er bestemt til godkendelse med henblik på officiel  

 frigivelse, skal holdes under betingelser, der fremmer en normal vækstcyklus,  

 og underkastes visuel inspektion for tegn og symptomer på skadegørere,  

 herunder på Daktulos-phaira vitifoliae (Fitch) og alle andre relevante  

 skadegørere, der er omhandlet i bekendtgørelse om planter og i bekendtgørelse  

 om indførsel og udførsel af planter m.m. ved ankomsten og derefter på  

 passende tidspunkter i løbet af den periode, hvor undersøgelserne  

 gennemføres.
 3. Med henblik på punkt 2 undersøges plantematerialet  

 for skadegørere efter følgende procedurer:
 3.1. Hvis plantematerialet har oprindelse i et land, der ikke vides at  

 være fri for følgende skadegører:
prøverne udføres ved hjælp af en passende laboratoriemetode.
Hvis  

 resultatet er negativt, undersøges plantematerialet med vinstoksorten Koshu  

 som indikatorplante og holdes under observation i mindst to vækstsæsoner.
 prøverne udføres ved hjælp af passende indikatorplanter, herunder  

 vinstoksorten Campbell Early, og plantematerialet holdes under observation i  

 et år.
 prøverne udføres ved hjælp af passende indikatorplanter, herunder  

 vinstoksorterne Sideritis, Cabernet-Franc og Mission.
 3.2. Uanset plantematerialets oprindelsesland udføres prøverne ved hjælp  

 af passende laboratoriemetoder og, hvor det er relevant, indikatorplanter til  

 påvisning af mindst følgende skadegørere:
 4. Plantemateriale, der er blevet underkastet de i  

 punkt 2 nævnte visuelle inspektioner, og hvor der er iagttaget tegn og  

 symptomer på skadegørere, underkastes en undersøgelse, herunder om nødvendigt  

 prøver, for at identiteten af de skadegørere, der har forårsaget tegnene og  

 symptomerne, så vidt muligt kan bestemmes.
Afsnit IV: Planter af udløber- eller knolddannende arter af
Solanum  L. eller hybrider heraf , til udplantning 1. Plantematerialet underkastes passende  

 behandlingsprocedurer som fastsat i FAO/IPGRI Technical Guidelines.
2. Efter gennemførelsen af de i nr. 1 nævnte  

 behandlingsprocedurer underkastes plantematerialet i sin helhed  

 indekseringsprocedurer.
Alt plantemateriale, herunder indikatorplanter,  

 holdes i de godkendte faciliteter under de karantænebetingelser, der er  

 fastsat i bilag 2. Plantemateriale, der er bestemt til godkendelse med  

 henblik på officiel frigivelse, holdes under betingelser, der fremmer en  

 normal vækstcyklus, og underkastes visuel inspektion for tegn og symtomer på  

 skadegørere, der er nævnt i direktiv 77/93/EØF, og potato yellow vein disease  

 ved ankomsten og derefter på passende tidspunkter indtil degeneration i løbet  

 af den periode, hvor indekseringsprocedurerne gennemføres.
 3. De i nr. 2 nævnte indekseringsprocedurer  

 gennemføres efter de i nr. 5 nævnte tekniske regler for at påvise i det  

 mindste følgende skadegørere:
 3.1. Bakterier:
 3.2. Vira og viruslignende organismer:
 For læggekartofler gennemføres indekseringsprocedurerne dog for at påvise  

 i de mindste de vira og viruslignende organismer, der er nævnt i litra a-e.
 4. Plantemateriale, der er blevet underkastet de i  

 punkt 2 nævnte visuelle inspektioner, og hvor der er iagttaget tegn og  

 symptomer på skadegørere, underkastes en undersøgelse, herunder om nødvendigt  

 prøver, for at identiteten af de skadegørere, der har forårsaget tegnene og  

 symptomerne, så vidt muligt kan bestemmes.
 5. De i punkt 3 nævnte tekniske regler er følgende:
A.
For bakterier 1. For knolde prøves navleenden af hver knold.  

 Standardprøven omfatter 200 knolde.
Proceduren kan dog praktisk gennemføres  

 med prøver af færre end 200 knolde.
 2. For unge planter og stiklinger (herunder også  

 mikroplanter) prøves den nedre del af stænglen og, hvor det er relevant,  

 rødderne for hver del af plantematerialet.
 3. Det anbefales, at afkom af knolde eller  

 stængelbasis af ikke-knolddannende arter prøves over en normal vækstcyklus  

 efter den prøvning, der er nævnt i punkt 1 og 2.
4. For det i punkt 1 nævnte materiale er prøvemetoden  

 for  Clavibacter michiganensis (Smith) Davis et al ssp.  

sepedonicus  (Spieckermann og Kotthoff) Davis et al den  

 fællesskabsmetode, der er anført i bilag I til Rådets direktiv 93/85/EØF.
For  

 det i punkt 2 nævnte materiale vil denne prøvemetode kunne anvendes.
 5. For det i punkt 1 nævnte materiale er prøvemetoden  

 for  Pseudomonas solanacearum (Smith) Smith der er anført i bilaget  

 til Kommissionens beslutning af 9. september 1997 om et foreløbigt  

 testprogram for diagnosticering, prisvisning og identifikation af Pseudomonas  

 solanacearum (Smith) Smithkartofler og som anvendes i stedet for  

 karantæneprocedure nr. 26 for  Pseudomonas solanacearum (Smith) Smith  

 som fastsat af Plantebeskyttelsesorganisationen for Europa og  

 middelhavsområderne (EPPO). For det i punkt 2 nævnte materiale vil denne  

 prøvemetode kunne anvendes.
B.
For virus og viruslignende organismer bortset fra potato spindle tuber  

 viroid 1. Prøvning af plantemateriale (knolde, unge planter  

 og stiklinger, herunder også mikroplanter) omfatter mindst en serologisk  

 prøve, der gennemføres på eller tæt på blomstringstidspunktet for hver af de  

 på listen anførte skadegørere bortset fra potato spindle tuber viroid,  

 efterfulgt af en biologisk prøve af det materiale, der gav et negativt  

 resultat af den serologiske prøve.
For bladrullesygevirus gennemføres der to  

 serologiske prøver.
2. Prøvning af læggekartofler omfatter mindst en  

 serologisk prøve eller en biologisk prøve, hvis en serologisk prøve ikke kan  

 foretages.
Det anbefales kraftigt at gennemføre en ny prøve af en del af de  

 negative prøver og efterprøve grænseresultater ved en anden metode.
3. De serologiske og biologiske prøver, der er nævnt i  

 punkt 1 og 2, gennemføres på væksthusplanter, hvoraf der udtages prøver  

 mindst to steder på hver stængel, herunder et ungt, fuldt udviklet blad fra  

 toppen af hver stængel og et ældre blad fra en position midt på stænglen; der  

 udtages prøver af hver stængel på grund af en mulig ikke-systemisk infektion.  

 I forbindelse med den serologiske prøve må blade fra forskellige planter ikke  

 samles, medmindre anvendelsesmetoden berettiger til, at prøverne samles;  

 blade fra den samme stængel må dog samles for at lave een prøve af hver  

 plante.
I forbindelse med den biologiske prøve må der højst samles blade fra  

 fem planter med podning af et minimum af identiske indikatorplanter.
 4. De relevante indikatorplanter, der anvendes til den  

 i punkt 1 og 2 nævnte prøvning, er dem, der er opført på listen fra  

 Plantebeskyttelsesorganisationen for Europa og middelhavsområderne (EPPO),  

 eller andre officielt godkendte indikatorplanter, som har vist sig at kunne  

 påvise vira.
5. Kun materiale, der er blevet direkte prøvet,  

 frigives fra karantæne.
Hvis der er gennemført øjenindeksering, må kun afkom  

 af det afprøvede øje frigives.
Knolden bør ikke frigives på grund af mulige  

 problemer med ikke-systemiske infektioner.
C.
For potato spindle tuber viroid 1. Til alle prøver anvendes væksthusplanter, som er  

 godt i vækst, men ingen blomstring og pollenproduktion.
Prøvning af  

 knoldspirer/ in vitro- planter/små aflæggere bør kun betragtes som en  

 foreløbig prøve.
 2. Prøver tages fra et fuldt udviklet blad i toppen af  

 hver stængel af planten.
 3. Alt prøvemateriale dyrkes ved en temperatur på ikke  

 under 18 oC (helst ved temperaturer på over 20 oC) og med en lysperiode på  

 mindst 16 timer.
 4. Prøvning sker ved hjælp af radioaktivt eller  

 ikke-radioaktivt mærkede CDNA eller RNA-sonder, return-PAGE (med  

 sølvfarvning) eller RT-PCR.
 5. Den maksimale samlesats for sonder og return-PAGE  

 er 5. Anvendelse af denne eller større samlesatser skal valideres.
 (* 1) 1) Bekendtgørelsen indeholder bestemmelser, der gennemfører Det  

 Europæiske Fællesskabs kommissionsdirektiv 95/44/EF(EFT 1995 L 184 s.34), som  

 ændret ved 97/46/EF (EFT 1997 L 204 s. 43).
