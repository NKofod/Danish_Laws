Arbejdsformidlingskontorerne De statsanerkendte arbejdsløshedskasser I.
Indledning.
 Ved lov nr. 236 af 6. juni 1985 (Nedbringelse af arbejdsløshedskassernes  

 fejludbetalinger m.v.) er det i arbejdsløshedslovens § 79, stk. 3, fastslået,  

 at krav om refusion bortfalder, og udbetalte beløb skal tilbagebetales i det  

 omfang, arbejdsløshedskassen ikke efter anmodning forelægger dokumentation i  

 overensstemmelse med regler, der fastsættes af direktøren for  

 arbejdsløshedsforsikringen.
 Det skal understreges, at ovennævnte bestemmelse indebærer, at kravet på  

 refusion bortfalder, og allerede udbetalte beløb skal tilbagebetales af  

 arbejdsløshedskassen, uden at det er nødvendigt at påvise, at der har fundet  

 en fejludbetaling sted.
 I arbejdsløshedslovens § 79, stk. 5, er det endvidere fastsat, at  

 direktøren for arbejdsløshedsforsikringen kan fastsætte regler om, hvilket  

 dokumentationsmateriale der kan kræves forelagt, og om, hvor længe materialet  

 skal opbevares.
 På denne baggrund skal direktoratet i det følgende redegøre nærmere for,  

 dels hvilken dokumentation i form af blanketter, 3 mands- eller  

 medlemsattestation, der uden undtagelse skal foreligge, før udbetaling af  

 arbejdsløshedsdagpenge, feriedagpenge eller efterløn kan finde sted, og  

 således efter anmodning skal kunne fremlægges for tilsynsmyndigheden, dels  

 efter hvilke retningslinier dokumentationsmaterialerne skal opbevares.
 Direktoratet skal imidlertid forinden understrege, at grundlaget for  

 udbetalingerne skal være korrekt, hvilket blandt andet vil sige, at de  

 nedenfor nævnte blanketter skal være korrekt udfyldt - såvel af medlemmet som  

 af kassen.
 Såfremt et mangelfuldt udfyldt blanketmateriale foranlediger, at der er  

 udbetalt arbejdsløshedsdagpenge/feriedagpengeaefterløn med urette, kan kassen  

 ifalde ansvar i henhold til arbejdsløshedslovens § 86, stk. 2.
II.
Optagelse.
 Til brug for optagelsen skal lønmodtagere afgive oplysninger på blanket AR  

 50.
 Nyuddannede og værnepligtige skal til brug for optagelsen afgive  

 oplysninger på blanket AR 51.
Før optagelse kan ske, skal der foreligge dokumentation for mindst 5 ugers  

 arbejde.
Dokumentationen kan være lønsedler/lønkonto eller anden form for  

 dokumentation.
 Nærmere regler herom er fastsat i direktoratets cirkulære af 30. januar  

 1984 vedrørende dokumentation i forbindelse med optagelse i en  

 arbejdsløshedskasse for lønmodtagere (emnenr. 3.21).
III.
Overflytning.
 Ved overflytning mellem statsanerkendte arbejdsløshedskasser eller mellem  

 afdelinger af disse skal medlemmet og fraflytterkassen afgive oplysninger til  

 tilflytterkassen på blanket AR 53.
 Nærmere regler herom er fastsat i direktoratets cirkulære af 9. februar  

 1984 vedrørende fremgangsmåden i forbindelse med overflytning mellem  

 statsanerkendte arbejdsløshedskasser eller mellem afdelinger af disse  

 (emnenr. 3.24).
IV.
Udfyldelse af ledighedserklæring/beregning af dagpenge.
A.
Lønmodtagere.
 Før der kan udbetales dagpenge, skal medlemmet i overensstemmelse med  

 reglerne herom udfylde en ledighedserklæring for lønmodtagere (blanket AR  

 251).
 Der skal ved beregningen af medlemmets dagpengesats endvidere foreligge  

 dokumentation for den hidtidige indkomst, enten ved som hovedregel  

 fremlæggelse af lønsedler/lønkonto eller - såfremt arbejdsløshedskassen  

 skønner, at lønsedlerne/lønkontoen ikke er et tilstrækkeligt grundlag - ved  

 indhentelse af en arbejdsgivererklæring (blanket AR 274), jfr. direktoratets  

 cirkulære af 13. januar 1981 vedrørende tilvejebringelse af dokumentation for  

 lønoplysninger i forbindelse med beregning af arbejdsfortjenesten for  

 lønmodtagere, jfr. arbejdsløshedslovens § 51, stk. 1 og § 91 (emnenr. 3.312).
Såfremt det ikke af lønsedlen eller arbejdsgivererklæringen klart fremgår,  

 hvorvidt en fraværsdag uden betaling skyldes, at der er tale om 1. sygedag  

 uden løn, påhviler det arbejdsløshedskassen at indhente yderligere  

 dokumentation hos arbejdsgiveren.
Der henvises til direktoratets cirkulære af  

 5. april 1983 (emnenr. 3.312).
 For medlemmer, der er optaget i en arbejdsløshedskasse efter afsluttet  

 uddannelse og efter aftjening af værnepligt, anvendes ledighedserklæring for  

 nyuddannede/værnepligtige (blanket AR 265).
 Hvis medlemmet på ledighedserklæringen har oplyst:
 - at medlemmet eller dennes ægtefælle/samlever driver forretning eller  

 selvstændig virksomhed, eller hvis medlemmet er selvbygger/medbygger, skal  

 medlemmet udfylde bilag I til ledighedserklæring (blanket AR 252).
 - at medlemmet har bierhverv eller modtager egenpension eller lignende,  

 skal medlemmet udfylde bilag II til ledighedserklæring (blanket AR 253).
 - at medlemmet eller medlemmets nærmeste familie er indehaver af anparter  

 - eller af aktier, der udgør mere end 5% af kapitalen - i det selskab, hvori  

 medlemmet eller dennes ægtefælle/samlever er eller har været beskæftiget,  

 skal medlemmet udfylde bilag III til ledighedserklæring (blanket AR 260).
 - at medlemmet eller dennes ægtefælle/samlever driver landbrug eller  

 animalsk eller vegetabilsk specialproduktion, skal medlemmet udfylde bilag IV  

 til ledighedserklæring (blanket AR 294).
B.
Selvstændige erhvervsdrivende.
 Før et medlem, der har drevet selvstændig virksomhed, kan modtage  

 dagpenge, skal medlemmet udfylde en ledighedserklæring for selvstændige  

 erhvervsdrivende (blanket AR 256).
 Ledighedserklæringen skal vedlægges regnskabsbilag attesteret af en  

 statsautoriseret eller registreret revisor.
 Hvis den selvstændige virksomhed har haft form af enkeltmandsfirma eller  

 interessentskab, anvendes blanket AR 255.
 Hvis den selvstændige virksomhed har haft form af aktieselskab eller  

 anpartsselskab, anvendes blanket AR 259.
(Har medlemmet ikke været beskæftiget som selvstændig erhvervsdrivende i  

 mindst et fuldt regnskabsår, kan beregningen ske på grundlag af det tidligere  

 lønarbejde.
I så fald anvendes blanket AR 251.) Ved afgivelse af ledighedserklæring for selvstændige erhvervsdrivende  

 anvendes som ved ledighedserklæring for lønmodtagere bilag I, II, III og IV  

 til ledighedserklæring.
V.
Arbejdskravet, jfr. arbejdsløshedslovens §§ 55 og 72.
 Før dagpenge kan udbetales, skal kassen sikre sig, at medlemmet opfylder  

 arbejdsbetingelserne i arbejdsløshedslovens § 55/§ 72.
 Til brug herfor skal der foreligge en arbejdserklæring (blanket AR 261)  

 udfyldt af medlemmet eller oplysninger fra arbejdsgiveren (blanket AR 263).
 De nærmere regler herom er fastsat i direktoratets cirkulære af 12. april  

 1984 vedrørende arbejdsløshedskassernes beregning af arbejdsbetingelserne i  

 arbejdsløshedslovens § 55/§ 72 og § 4, stk. 1 i direktoratets bekendtgørelse  

 nr. 737 af 28. december 1982 (emnenr. 3.15, 3.3112, 3.3213).
VI.
Udbetaling af dagpenge.
 Til brug for kassens udbetaling af dagpenge skal der for hver  

 dagpengeperiode foreligger et dagpengekort udfyldt af medlemmet (blanket AR  

 270 (ugekort), blanket AR 271 (14-dages kort) eller blanket AR 272  

 (månedskort)). Medlemmet skal udfylde dagpengekortet i overensstemmelse med  

 de gældende regler herom, ligesom det skal underskrives og dateres af  

 medlemmet, hvilket først må ske ved dagpengeperiodens udløb.
A.
Nedsatte dagpenge til medlemmer med opsigelsesvarsel.
 Når et fuldtidsforsikret medlem arbejder på nedsat tid i et  

 ansættelsesforhold, hvor arbejdsgiveren har krav på et opsigelsesvarsel, er  

 det en betingelse for udbetaling af nedsatte dagpenge, at der foreligger en  

 frigørelsesattest (blanket AR 230), som er udfyldt af arbejdsgiveren, jfr. §  

 8 i direktoratets bekendtgørelse nr. 182 af 29. april 1982 om ledige  

 arbejdsløshedskassemedlemmers forpligtelse til at stå til rådighed for  

 arbejdsmarkedet som betingelse for udbetaling af dagpenge (emnenr. 3.31130).
 Det samme gælder deltidsforsikrede medlemmer, der er beskæftiget ved  

 skolerengøring, jfr. § 8, stk. 5, i nævnte bekendtgørelse.
B.
Vejrlig og materialemangel.
 Bliver et medlem ledig på grund af vejrlig eller materialemangel, skal  

 medlemmet påføre dagpengekortet »V« eller »M« for de  

 pågældende dage.
 Det er en betingelse for udbetaling af dagpenge for sådanne dage, at  

 arbejdsgiveren på dagpengekortet ud for vejrligsdage eller dage med  

 materialemangel, hvor medlemmet ikke skal fremmøde på arbejdsformidlingen,  

 med sin underskrift attesterer, at der ikke har kunnet arbejdes de pågældende  

 dage, jfr. direktoratets bekendtgørelse nr. 646 af 21. december 1983 om  

 retten til dagpenge for et medlem, som opnår arbejde af kortere varighed end  

 fuld tid eller er ledig på grund af vejrlig eller som følge af  

 arbejdsfordeling (emnenr. 3.31136, 3.3131, 3.3133).
C.
Fremmøde.
 Det er - bortset fra de tilfælde, hvor medlemmerne i henhold til de  

 gældende bestemmelser herom er fritaget for fremmøde - en forudsætning for,  

 at der kan udbetales dagpenge til et medlem, at arbejdsformidlingen har  

 attesteret, at medlemmet er fremmødt på arbejdsformidlingen i  

 overensstemmelse med de af direktoratet fastsatte regler herom, herunder  

 direktoratets cirkulære af 30. januar 1969. Der henvises i øvrigt til emnenr.  

 3.3114.
D.
Arbejdsfordeling.
 Før en arbejdsfordeling kan iværksættes, skal arbejdsgiveren afgive  

 meddelelse til arbejdsformidlingen herom (blanket AR 292). Arbejdsgiveren  

 skal endvidere på det dertil hørende bilag (blanket AR 293) angive, hvilke  

 personer der er omfattet af arbejdsfordelingsordningen.
 Arbejdsgiveren har ved sin underskrift på disse blanketter attesteret, at  

 fordelingsordningen er etableret i overensstemmelse med gældende  

 overenskomst.
 Straks efter modtagelsen af meddelelsen skal arbejdsformidlingen  

 videresende en kopi af anmeldelsen til den eller de implicerede  

 arbejdsløshedskasser.
 Medlemmer omfattet af arbejdsfordelingsordningen vil herefter kunne  

 modtage nedsatte dagpenge, hvis betingelserne herfor er opfyldt, jfr. §§ 5 og  

 6 i direktoratets bekendtgørelse nr. 646 af 21. december 1983 om retten til  

 dagpenge for et medlem, som opnår arbejde af kortere varighed en fuld tid  

 eller er ledig på grund af vejrlig eller som følge af arbejdsfordeling  

 (emnenr. 3.31136, 3.3131, 3.3133).
E.
Professionelle fodboldspillere.
 Før der kan udbetales dagpenge til professionelle fodboldspillere, skal  

 der foreligge en erklæring fra vedkommende fodboldklub om, at træning og kamp  

 som hovedregel foregår uden for normal arbejdstid, jfr. direktoratets  

 cirkulære af 20. december 1978 vedrørende professionel fodboldspils  

 indflydelse på dagpengeretten (emnenr. 3.31139, 3.3131).
F.
Ansatte på olieboreplatforme og lignende.
 Det er en forudsætning for udbetaling af dagpenge til medlemmer, der har  

 været ansat på olieboreplatforme eller lignende, at arbejdsforholdet er  

 endeligt ophørt, hvorfor der, før dagpenge kan udbetales, skal foreligge  

 dokumentation herfor i form af en afskedigelsesattest fra arbejdsgiveren,  

 jfr. direktoratets cirkulære af 14. maj 1982 vedrørende dagpengeret til  

 ansatte på olieboreplatforme og lignende (emnenr. 3.31136).
G.
Selvbyggere/medbyggere.
1. selvbyggere vil - som hovedregel - være udelukket fra at modtage  

 dagpenge, indtil der fra kommunens tekniske forvaltning foreligger en  

 ibrugtagningstilladelse.
For så vidt angår de nærmere regler herom samt de  

 undtagelser, der måtte være fra ovennævnte hovedregel, henvises til § 7 i  

 direktoratets bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse (emnenr.  

 3.3131).
2. Betingelserne for, at en medbygger kan modtage  

 dagpenge, indtil den pågældende selv påbegynder sin del af arbejdet, er, at  

 medlemmet ved hjælp af indgåede aftaler kan dokumentere sin andel som  

 medbygger, samt at medlemmet, før han selv går i gang med byggeriet,  

 skriftligt kan bevise, at det hidtidige arbejde er udført af andre  

 håndværksmestre.
Dette kan ske ved fremlæggelse af dokumentation fra de  

 pågældende mestre eller ved forevisning af regninger fra disse.
Der skal  

 imidlertid i alle tilfælde foreligge en tro- og loveerklæring fra medlemmet.  

 Der henvises for så vidt angår de nærmere regler til § 7 i nævnte  

 bekendtgørelse.
H.
Fradrag i dagpenge.
 Fradrag i dagpenge sker, i de tilfælde hvor den til arbejdet medgåede tid  

 ikke eller kun vanskeligt kan kontrolleres, på baggrund af indtægtens  

 størrelse.
Såfremt der til indtægtens opnåelse har været forbundet udgifter, der af  

 skattemyndighederne godkendes som fradragsberettigede, kan disse, såfremt de  

 kan dokumenteres, fratrækkes før fradraget i dagpenge finder sted.
Der  

 henvises til § 8 i direktoratets bekendtgørelse nr. 57 af 1. marts 1982 om  

 arbejdes og indtægters betydning for arbejdsløshedsdagpengenes størrelse  

 (emnenr. 3.3131).
I.
Fritidsundervisning.
 Før der kan udbetales dagpenge til medlemmer, der har fritidsundervisning  

 som bierhverv, skal medlemmet skriftligt have erklæret sig villig til at  

 overtage anden beskæftigelse end fritidsundervisning.
 Medlemmer, der har fritidsundervisning i et sådant omfang, at der ikke kan  

 udbetales dagpenge, kan genindtræde i dagpengeretten ved enten at  

 dokumentere, at undervisningens omfang varigt er nedsat til højst 15  

 omregnede undervisningstimer pr. uge, eller ved den nye undervisningssæsons  

 begyndelse skriftligt at dokumentere, at undervisningen enten ikke påbegyndes  

 eller har et sådant omfang, at den må regnes for bibeskæftigelse.
 Der henvises til direktoratets cirkulære af 2. maj 1984 vedrørende  

 dagpengeretten for medlemmer beskæftiget ved fritidsundervisningen (emnenr.  

 3.31139, 3.3131).
J.
Kursus.
 Medlemmer, der har bevaret deres dagpengeret under kursusdeltagelse, kan  

 efter aftale med arbejdsformidlingen erstatte det personlige fremmøde med en  

 anden form for kontakt.
 Såfremt dette er tilfældet, skal kursuslederen attestere på  

 dagpengekortet, at medlemmet deltager i kurset, jfr. direktoratets cirkulære  

 af 27. juni 1979 vedrørende udbetaling af dagpenge under kursusdeltagelse  

 (emnenr. 3.31134).
K.
Arbejdsvægring/arbejdsophør.
 Ved lov nr. 236 af 6. juni 1985 (Nedbringelse af arbejdsløshedskassernes  

 fejludbetalinger m.v.) er det i arbejdsløshedslovens § 57, stk. 6, fastsat,  

 at arbejdsministeren kan fastsætte regler om, at dagpenge kun kan udbetales,  

 hvis tidspunktet for og årsagen til medlemmets sidste arbejdsophør samt  

 varigheden af medlemmets sidste arbejdsforhold og lønnens størrelse  

 dokumenteres.
 Da arbejdsministeriet ikke for nærværende har fastsat sådanne regler, skal  

 kasserne indtil videre iagttage følgende:
1. I de tilfælde, hvor et medlem vægrer sig ved at  

 overtage et anvist arbejde eller medlemmet ophører i et arbejdsforhold,  

 påhviler det arbejdsløshedskassen at sikre sig dokumentation for årsagen  

 hertil.
Dokumentationen kan bestå i en tro- og loveerklæring fra medlemmet -  

 i ophørssituationen på ledighedserklæringen eller på dagpengekortet - eller i  

 oplysninger fra den pågældende arbejdsgiver (f.eks. på blanket AR 235).  

 Såfremt arbejdsløshedskassen indhenter oplysninger fra arbejdsgiveren,  

 anvendes blanket AR 264.
 2. Før der kan udbetales dagpenge efter ophør med  

 udøvelse af selvstændig virksomhed, skal der foreligge dokumentation for, at  

 den selvstændige virksomhed er endeligt ophørt, jfr. direktoratets cirkulære  

 af 12. maj 1981 vedrørende spørgsmålet om endeligt ophør med udøvelse af  

 selvstændig virksomhed, jfr. arbejdsløshedslovens § 57, stk. 3 (emnenr.  

 3.31137).
L.
Rådighed.
 Der kan kun udbetales dagpenge til medlemmer, som er til rådighed for  

 arbejdsmarkedet, jfr. direktoratets bekendtgørelse nr. 182 af 29. april 1982  

 om ledige arbejdsløshedskassemedlemmers forpligtelse til at stå til rådighed  

 for arbejdsmarkedet som betingelse for udbetaling af dagpenge (emnenr.  

 3.31130).
Såfremt der er tvivl om et medlems rådighed, er det en betingelse for at  

 der kan udbetales dagpenge, at medlemmet fremlægger dokumentation for, at der  

 ikke foreligger forhindringer for overtagelse af arbejde, eller at tidligere  

 konstaterede forhindringer nu er afhjulpet.
Der henvises til § 11. stk. 1, i  

 nævnte bekendtgørelse.
 Til medlemmer, der ikke kan overtage arbejde inden for deres sædvanlige  

 fagområde, kan der, jfr. § 5, stk. 2, i nævnte bekendtgørelse, udbetales  

 dagpenge, hvis arbejdsløshedskassen efter samråd med arbejdsformidlingen  

 skønner, at medlemmet er i stand til at overtage arbejde inden for andre  

 faglige områder, og medlemmet skriftligt erklærer sig villig til at overtage  

 arbejde med overflytning til følge.
VII.
Feriedagpenge.
 Til brug for kassens beregning af medlemmets ret til feriedagpenge skal  

 medlemmet udfylde en erklæring vedrørende feriedagpengeberegning (blanket AR  

 257).
 Før udbetaling kan ske, skal medlemmet til kassen indgive begæring om  

 udbetaling af feridagpenge (blanket AR 258). Blanketten fremstår endvidere  

 som kvittering for udbetalte feriedagpenge.
 De nærmere regler om feriedagpenge fremgår af direktoratets bekendtgørelse  

 nr. 55 af 25. februar 1982 om udbetaling af dagpenge under ferie (emnenr.  

 3.3132).
VIII.
Lønmodtagernes Garantifond.
 Før et medlem i henhold til reglerne i arbejdsløshedslovens § 57, stk. 2  

 og arbejdsministeriets bekendtgørelse nr. 407 af 12. august 1975 (emnenr.  

 3.3139) modtager lån fra arbejdsløshedskassen, skal medlemmet aflevere:
 Der henvises i øvrigt til direktoratets cirkulære af 8. september 1975 om  

 ydelse af lån til medlemmer, der anmelder krav for tab af løn m.v. overfor  

 Lønmodtagernes Garantifond (emnenr. 3.3139).
 IX Beskæftigelsesperioder i andre EF-lande.
 Såfremt beskæftigelsesperioder i et andet EF-land, jfr. artikel 67 i  

 EF-forordning nr. 1408/71, skal danne grundlag for dagpengeudbetalinger i  

 Danmark, skal attest E 301 foreligge udfyldt, jfr. direktoratets cirkulære af  

 7. marts 1973 vedrørende EF-reglerne om arbejdsløshedsforsikringsforholdene  

 for vandrende lønmodtagere (emnenr. 3.83).
X.
Efterløn.
 1. Når en lønmodtager ønsker at overgå til efterløn,  

 skal pågældende indgive begæring herom til arbejdsløshedskassen (blanket AR  

 266).
 Ved begæring af medlemmets efterlønssats skal der foreligge dokumentation  

 for den hidtidige lønindtægt, enten ved som hovedregel fremlæggelse af  

 lønsedler/lønkonto eller - såfremt arbejdsløshedskassen skønner, at  

 lønsedlerne/lønkontoen ikke er et tilstrækkeligt grundlag - ved indhentelse  

 af en arbejdsgivererklæring (blanket AR 275 og AR 276), jfr. direktoratets  

 cirkulære af 13. januar 1981 vedrørende tilvejebringelsen af dokumentation  

 for lønoplysninger i forbindelse med beregningen af arbejdsfortjenesten, jfr.  

 § 51, stk. 1 og § 91 (emnenr. 3.322).
 Såfremt det ikke af lønsedlen eller arbejdsgivererklæringen klart fremgår,  

 hvorvidt en fraværsdag uden betaling skyldes, at der er tale om 1. sygedag  

 uden løn, påhviler det arbejdsløshedskassen at indhente yderligere  

 dokumentation hos arbejdsgiveren.
 Der henvises til direktoratets cirkulære af 5. april 1983 (emnenr. 3.312).
 2. Hvis en selvstændig erhvervsdrivende ønsker at  

 overgå til efterløn, skal pågældende indgive begæring herom på blanket AR  

 267. Som ved ledighedserklæringer for selvstændige erhvervsdrivende skal der  

 foreligge regnskabsbilag attesteret af statsautoriseret eller registreret  

 revisor (blanket AR 255 eller blanket AR 259).
 Ved afgivelse af begæring om overgang til efterløn anvendes som ved  

 ledighedserklæring for lønmodtagere og selvstændige erhvervsdrivende bilag I,  

 II, III og IV til ledighedserklæring.
3. Ved vurderingen af, hvorvidt medlemmet er  

 berettiget til at modtage efterløn efter reglerne for fuldtidsforsikrede,  

 skal der foreligge dokumentation for, hvilken forsikringskategori den  

 pågældende har tilhørt i medlemsperioden.
Til dokumentation herfor kan  

 anvendes blanket AR 287 eller under visse betingelser en udskrift fra  

 arbejdsløshedskassens EDB-system.
Der henvises i øvrigt til direktoratets  

 cirkulære af 31. januar 1985 vedrørende dokumentation i forbindelse med  

 medlemmers overgang til efterløn (emnenr. 3.3212).
4. Der skal, før et medlem kan overgå til efterløn,  

 endvidere foreligge dokumentation for medlemskabets varighed.
Til  

 dokumentation herfor kan ligeledes anvendes blanket AR 287 eller under visse  

 betingelser en udskrift fra arbejdsløshedskassens EDB-system.
De nærmere  

 regler herom fremgår af direktoratets cirkulære af 31. januar 1985 vedrørende  

 dokumentation i forbindelse med medlemmers overgang til efterløn (emnenr.  

 3.3212).
5. Efter udløbet af hvert kalenderår skal medlemmet  

 udfylde blanket AR 268 for at kassen kan konstatere, om medlemmet i  

 kalenderåret har haft mere end 200 timers beskæftigelse.
Har medlemmet haft  

 beskæftigelse i årets løb, skal medlemmet afgive oplysninger herom på bilag  

 til efterlønserklæring (blanket AR 269).
 XI. Øvrige oplysninger.
 Ud over de ovenfor under punkterne II - X nævnte tilfælde, hvor  

 dokumentationen er obligatorisk, påhviler det arbejdsløshedskasserne, i de  

 tilfælde hvor der måtte være tvivl om et medlems ret til  

 dagpenge/feriedagpenge/efterløn, at indhente de oplysninger, som i øvrigt  

 måtte være nødvendige for at træffe den korrekte afgørelse vedrørende  

 medlemmets ret til dagpenge/feriedagpenge/efterløn.
XII.
Blanketter.
 Det understreges, at arbejdsløshedskasserne som dokumentation i de ovenfor  

 beskrevne situationer som hovedregel skal anvende de af direktoratet  

 udarbejdede blanketter, som er nævnt under de enkelte punkter.
 Det understreges ligeledes, at det påhviler arbejdsløshedskasserne at  

 sikre, at blanketterne er behørigt udfyldt.
 På grund af de forskelle, der imidlertid kan være indenfor de mange  

 faglige områder, der er underlagt arbejdsløshedsforsikringen, kan der være  

 behov for blanketter med et mere specialiseret indhold.  

 Arbejdsløshedskasserne kan derfor, såfremt det skønnes nødvendigt, udarbejde  

 egne blanketter, medmindre andre forhold udelukker dette.
Hvis en arbejdsløshedskasse ønsker at anvende egne blanketter, som skal  

 erstatte de af direktoratet udarbejdede blanketter, skal disse forelægges  

 direktoratet til godkendelse.
Det bemærkes, at disse blanketter mindst skal  

 indeholde de samme oplysninger som i de af direktoratet udarbejdede  

 blanketter, ligesom de ikke må være vanskeligere at udfylde end direktoratets  

 blanketter.
XIII.
Arkivering af det hos arbejdsløshedskasserne beroende dokumentationsmateriale.
A.
Opbevaringstid.
 Alt materiale, der dokumenterer retten til optagelse og til bevarelse af  

 medlemsretten i arbejdsløshedsforsikringen og alt materiale, der dokumenterer  

 retten til at udbetale henholdsvis modtage arbejdsløshedsdagpenge,  

 feriedagpenge og efterløn, skal opbevares i 5 år efter afslutningen af det  

 regnskabsår, hvor materialet har dannet grundlag for udbetaling m.v.
 Dette betyder for eksempel, at et dagpengekort skal opbevares i 5 år efter  

 afslutningen af det regnskabsår, hvor der har været udbetalt dagpenge efter  

 den på kortet angivne periode, mens en ledighedserklæring - der i en årrække  

 kan danne grundlag for udbetaling af dagpenge - skal opbevares i 5 år efter  

 afslutningen af det regnskabsår, hvor erklæringen senest har ligget til grund  

 for en dagpengeudbetaling.
 For så vidt angår en optagelsesbegæring skal den opbevares i 5 år efter  

 afslutningen af det regnskabsår, hvor medlemmet er blevet optaget i  

 forsikringen.
B.
Særlige regler vedrørende dokumentation for ret til at overgå til efterløn.
 Af direktoratets cirkulære af 31. januar 1985 (emnenr. 3.3212) fremgår  

 det, hvilken dokumentation der skal foreligge, før medlemmerne kan overgå til  

 efterløn.
 De i cirkulæret omtalte oplysninger skal til brug for medlemmernes  

 overgang til efterløn registreres fra og med medlemmernes fyldte 45. år.
 Oplysningerne skal endvidere opbevares indtil 5 år efter udgangen af det  

 regnskabsår, hvori medlemmet ophører med at modtage efterløn.
C.
Opbevaringsmåde m.v.
 Kassernes dokumentationsmateriale skal arkiveres således, at det er muligt  

 med kort varsel at finde et vilkårligt udvalgt bilag.
 Der skal i arbejdsløshedskasserne foreligge skriftlige retningslinier for,  

 hvor den originale dokumentation og genparter heraf skal opbevares.
 Det skal fremgå af retningslinierne, om materialet skal opbevares i  

 hovedkassen eller i vedkommende afdeling med angivelse af, om det skal være i  

 en til- eller fraflyttet afdeling.
 Retningslinierne skal endvidere indeholde bestemmelser om, på hvilken måde  

 og i hvilken orden materialet skal opbevares.
 Dette cirkulæres bestemmelser om, hvor længe dokumentationsmaterialet skal  

 opbevares, skal indarbejdes i eller vedhæftes retningslinierne.
 Opmærksomheden henledes i øvrigt på, at Registertilsynet har udtalt, at  

 henvendelse til tidligere medlemmer på grundlag af de ved kasserne arkiverede  

 data kun må ske, såfremt dette er påkrævet som følge af tilsynsmæssige  

 forhold.
D.
Anvendelse af mikrofilm.
 Såfremt bilag (eksempelvis dagpengekort, ledighedserklæring) mikrofilmes,  

 skal disse film opbevares i 5 år efter udløbet af det regnskabsår, hvor det  

 originale materiale har dannet grundlag for udbetaling m.v.
 Originale bilag/blanketter, der mikrofilmes, skal opbevares i 1 år efter  

 udgangen af det regnskabsår, hvor bilagene/ blanketterne senest har dannet  

 grundlag for udbetaling m.v.
 Arbejdsløshedskasser, der benytter mikrofilm, skal gennem passende  

 kontrolforanstaltninger sikre:
 Til brug for arbejdsløshedskassernes egen eksterne revision, direktørens  

 tilsyn og Rigsrevisionen skal det fornødne udstyr til fremfindelse og læsning  

 af mikrofilmede bilag/blanketter stilles til disposition, og læsbare aftryk  

 af bilagene skal leveres, i det omfang de originale bilag er makuleret.
 Arbejdsløshedskasser, der påtænker at overgå til at arkivere ved hjælp af  

 mikrofilm, skal forinden underrette direktoratet om, hvilket system og teknik  

 man ønsker at benytte samt tidspunktet for overgang til anvendelse af  

 mikrofilm.
 Følgende cirkulære er hermed ophævet: cirkulære af 15. februar 1985  

 (emnenr. 3.15) cirkulære af 31. januar 1985 (emnenr. 3.15, 3.20, 3,310,  

 3.320) cirkulære af 31. oktober 1983 (emnenr. 3.15) cirkulære af 24. juni  

 1983 (emnenr. 3.15) cirkulære af 21. september 1979 (emnenr. 3.15).
 P.D.V.
