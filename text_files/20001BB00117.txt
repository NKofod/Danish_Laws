Fremsat den 20. februar 2001 af  

 Frank Dahlgaard (UP) Forslag til folketingsbeslutning om forlængelse af barselorloven Folketinget pålægger regeringen inden den 15.  

 oktober 2001 at fremsætte lovforslag, der forlænger  

 barselorloven, således at retten til fravær i forbindelse med  

 barsel og adoption forlænges til 1 år.
Bemærkninger til forslaget Danmark er et uland, når det  

 gælder barselorlov.
I Danmark har forældrene efter fødslen  

 ret til orlov fra arbejdet i tilsammen 26 uger (= ca. 6 måneder). I  

 Norge har forældrene tilsammen ret til 12 måneders orlov efter  

 fødslen, og i Sverige har begge forældre som lønmodtagere  

 ret til at holde orlov sammen med barnet de første 1½ år.
Da det første leveår er vigtigt for ethvert  

 barns udvikling, bør det gøres lettere for danske  

 småbørnsforældre at være meget sammen med deres  

 lille barn.
Et spædbarn hører nemlig ikke hjemme på en  

 institution.
Det hører hjemme i et hjem.
Et meget lille barn har ikke  

 behov for at være sammen med 20 andre småbørn, der skriger  

 om kap.
Det har behov for nærhed til mor og far og højst nogle  

 stykker til.
Det er ikke børnene, som i dagens Danmark kræver  

 institutionspladser.
Det er deres forældre.
Børnepsykologen Erik Sigsgaard gjorde allerede i  

 midten af 1990 erne opmærksom på, at der er børn i  

 Danmark, der viser tegn på skoletræthed, før de  

 overhovedet er kommet i skole.
Han påpegede, at Danmark er det land i  

 hele verden, der har flest børn i institutioner.
Det er alarmerende, når der i dagens Danmark findes  

 børn, som har mistet lysten til at gå i skole, før de  

 overhovedet er begyndt i skolen.
De har i deres korte liv fået mere end  

 nok af institutionslivet.
I vore skandinaviske nabolande har man for længst  

 indset, at børn ikke har godt af at blive anbragt i institution,  

 før de kan gå.
Det kan de typisk omkring  

 1-års-alderen.
Forslaget har til hensigt at forlænge barselorloven  

 i Danmark fra 6 til 12 måneder.
Tilsvarende forlænges orloven i  

 forbindelse med adoption.
 De nuværende regler om barselorlov findes i lov om  

 ligebehandling af mænd og kvinder med hensyn til beskæftigelse og  

 barselorlov m.v., jf. lovbekendtgørelse nr. 908 af 27. september 2000,  

 og de tilsvarende regler om dagpenge findes i lov om dagpenge ved sygdom og  

 fødsel, jf. lovbekendtgørelse nr. 147 af 2. marts 2000.
Med en sådan forlængelse af barselorloven vil  

 Danmark tage et stort skridt i en børnevenlig retning.
Forslaget vil  

 ikke gøre Danmark til et foregangsland på dette område.  

 Det vil alene fjerne et dansk efterslæb i forhold til de øvrige  

 nordiske lande.
Forslaget vil selvsagt koste penge, men som et af verdens  

 rigeste lande har Danmark selvfølgelig råd.
Med en barselorlov  

 mere på linje med forholdene i Norge og Sverige vil statsminister Poul  

 Nyrup Rasmussens spørgsmål til befolkningen i en  

 nytårstale:
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om forlængelse  

 af barselorloven.
(Beslutningsforslag nr.
B 117).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
