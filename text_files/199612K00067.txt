Nr LSF 67 Forslag til Lov om ændring af lov om en satsreguleringsprocent Fremsat af finansministeren (Mogens Lykketoft) den 14. november 1996 Vedtaget ved tredjebehandling den 21. november 1996 Lov nr. 989 af 26/11/1996 § 1 I lov nr. 385 af 13. juni 1990 om en satsreguleringsprocent, som ændret  

 ved lov nr. 450 af 30. juni 1993, foretages følgende ændringer:
 1. § 3 affattes således:
»§ 3. For hvert finansår beregnes en tilpasningsprocent som  

 afvigelsen mellem den procentvise stigning i årslønnen (ekskl.  

 arbejdsmarkedsbidrag) og 2,0. Årslønnen opgøres som den sammenvejede  

 bruttoårsløn for arbejdere og funktionærer med fradrag for bidrag til  

 arbejdsmarkedspensioner m.v.
Lønåret er to år forskudt i forhold til  

 finansåret, således at det er lønningerne to år tidligere, der lægges til  

 grund.
Ved beregningen af tilpasningsprocenten for finansåret anvendes  

 stigningen i årslønnen i lønåret (dvs. to år tidligere) i forhold til  

 årslønnen i året forud for lønåret.
Stigningen beregnes efter, at der i  

 årslønnen for lønåret er fratrukket lønmodtagernes egne arbejdsmarkedsbidrag  

 beregnet med den procentuelle arbejdsmarkedsbidragssats i finansåret, og  

 efter, at der i årslønnen året forud for lønåret er fratrukket lønmodtagernes  

 egne arbejdsmarkedsbidrag beregnet med den procentuelle  

 arbejdsmarkedsbidragssats i året før finansåret.
Tilpasningsprocenten opgøres  

 med en decimal.« 2. I § 5 ændres »i juni måned« til: »senest  

 i august måned«.
 3. I § 6 indsættes efter stk. 3 som nye stykker:
 »Stk. 4. For finansåret 1997 fastsættes tilpasningsprocenten  

 til -0,7. I 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 tilpasningsprocent for 1996 på 0,0.
 Stk. 5. For finansåret 1997 fastsættes satstilpasningsprocenten  

 til -1,0. I 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 satstilpasningsprocent for 1996 på -0,3.
 Stk. 6. For finansåret 1997 fastsættes satsreguleringsprocenten  

 til 1,0. I 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 satsreguleringsprocent for 1996 på 1,7.
Stk. 7. Puljebeløbet for 1997 udgør 2.071,5 mio. kr.« § 2 Loven træder i kraft den 1. januar 1997. Samtidig bortfalder  

 Finansministeriets bekendtgørelse nr. 877 af 3. oktober 1996.
Oprindeligt fremsat forslag § 1 I lov nr. 385 af 13. juni 1990 om en satsreguleringsprocent, som ændret  

 ved lov nr. 450 af 30. juni 1993, foretages følgende ændringer:
 1. § 3 affattes således:
»§ 3. For hvert finansår beregnes en tilpasningsprocent som  

 afvigelsen mellem den procentvise stigning i årslønnen (ekskl.  

 arbejdsmarkedsbidrag) og 2,0. Årslønnen opgøres som den sammenvejede  

 bruttoårsløn for arbejdere og funktionærer med fradrag for bidrag til  

 arbejdsmarkedspensioner m.v.
Lønåret er to år forskudt i forhold til  

 finansåret, således at det er lønningerne to år tidligere, der lægges til  

 grund.
Ved beregningen af tilpasningsprocenten for finansåret anvendes  

 stigningen i årslønnen i lønåret (dvs. to år tidligere) i forhold til  

 årslønnen i året forud for lønåret.
Stigningen beregnes efter, at der i  

 årslønnen for lønåret er fratrukket lønmodtagernes egne arbejdsmarkedsbidrag  

 beregnet med den procentuelle arbejdsmarkedsbidragssats i finansåret, og  

 efter at der i årslønnen året forud for lønåret er fratrukket lønmodtagernes  

 egne arbejdsmarkedsbidrag beregnet med den procentuelle  

 arbejdsmarkedsbidragssats i året før finansåret.
Tilpasningsprocenten opgøres  

 med en decimal.« 2. I § 5 ændres »i juni måned« til: »senest  

 i august måned«.
 3. I § 6 indsættes efter stk. 3 som stk. 4 til stk. 7:
 »Stk. 4. For finansåret 1997 fastsættes tilpasningsprocenten  

 til -0,7. I 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 tilpasningsprocent for 1996 på 0,0.
 Stk. 5. For finansåret 1997 fastsættes satstilpasningsprocenten  

 til -1,0. I 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 satstilpasningsprocent for 1996 på -0,3.
 Stk. 6. For finansåret 1997 fastsættes satsreguleringsprocenten  

 til 1,0. I 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 satsreguleringsprocent for 1996 på 1,7.
Stk. 7. Puljebeløbet for 1997 udgør 2.071,5 mill. kr.« § 2 Loven træder i kraft 1. januar 1997. Samtidig bortfalder  

 Finansministeriets bekendtgørelse nr. 877 af 3. oktober 1996.
Bemærkninger til lovforslaget Almindelige bemærkninger 1. Præcisering af lovens § 3 vedrørende beregningen af  

 tilpasningsprocenten.
 2. Senere tidsfrist for bekendtgørelse af satsreguleringsprocenten m.v.
 3. Fastsættelse af satsreguleringsprocenten for 1997 til 1,0.
Ad.
Præcisering af lovens § 3 vedrørende beregningen af  

 tilpasningsprocenten I forbindelse med den foreslåede ændring af lov om en  

 satsreguleringsprocent er det fundet hensigtsmæssigt at omformulere lovens §  

 3 således, at det fremgår tydeligere, hvorledes tilpasningsprocenten m.v.  

 skal beregnes.
Den nye formulering er uden betydning for  

 satsreguleringsprocentens størrelse.
Ad.
Senere tidsfrist for bekendtgørelse af satsreguleringsprocenten  

 m.v.
Efter de hidtidige regler skal satsreguleringsprocenten senest udmeldes  

 med udgangen af juni måned.
Denne tidsfrist har imidlertid i flere tilfælde  

 været vanskelig at overholde især på grund af indkøringsproblemer i  

 forbindelse med opbygningen af DA's nye lønstatistik.
Ved at udskyde  

 tidsfristen for udsendelse af bekendtgørelsen opnås dermed en mindsket risiko  

 for, at satsreguleringsprocenten ikke kan udmeldes rettidigt.
Den senere  

 tidsfrist vil ikke indebære væsentlige administrative konsekvenser, fordi der  

 ikke i forhold til anden lovgivning er behov for en bekendtgørelse af  

 satsreguleringsprocenten allerede i juni måned forud for det pågældende  

 finansår.
Ad. fastsættelse af satsreguleringsprocenten for 1997 til 1,0 Satsreguleringsprocenten for 1997 er med Finansministeriets bekendtgørelse  

 nr. 877 af 3. oktober 1996 blevet udmeldt til 1,2 pct.
Denne  

 satsreguleringsprocent er beregnet under forudsætning af, at  

 arbejdsmarkedsbidragssatsen for 1997 vil udgøre 7,9 pct.
Den foreslåede  

 ændring af lov om arbejdsmarkedsfonde indebærer imidlertid en  

 arbejdsmarkedsbidragssats på 8,0 pct. i 1997. Hvis satsreguleringsprocenten  

 for 1997 i stedet var blevet beregnet ved denne arbejdsmarkedsbidragssats,  

 ville denne have udgjort 1,0 pct.
Bestemmelsen har til formål at sikre, at  

 beregningen af satsreguelringsprocenten for 1997 sker på grundlag af en  

 arbejdsmarkedsbidragssats, der svarer til den faktiske.
Økonomiske og administrative konsekvenser Forslaget har ingen umiddelbare administrative konsekvenser bortset fra  

 anvendelsen af satsreguleringsprocenten mv. for 1997.
 Der må forventes et vist administrativt merarbejde ved anvendelsen af  

 satsreguleringsprocenten for 1997. I en række tilfælde vil der være behov for  

 udarbejdelse af nye bekendtgørelser mv. i medfør af ændringen af  

 satsreguleringsprocenten fra 1,2 til 1,0 i 1997.
 Den automatiske forskudsregistrering for 1997 er på forskellige områder  

 afhænggig af tilpasningsprocenten, der indvirker på reguleringen af  

 skatteskalaens bundbeløb mv., der reguleres efter personskattelovens § 20.
 Forskudsregistreringen for 1997 er hidtil blevet baseret på en  

 tilpasningsprocent på -0,5. De små justeringer i grundlaget for den  

 automatiske forskudsregistrering, der sker med gennemførelsen af nærværende  

 lovforslag, er så beskedne, at de - isoleret set - ikke kan begrunde ønsker  

 fra de skattepligtige om ændringer i forskudsregistreringen.
Ændringen af satsreguleringsprocenten for 1997 fra 1,2 pct. til 1,0 pct.  

 indebærer isoleret set en lavere stigning i udgifterne til  

 indkomstoverførsler.
Den samlede provenuforbedring for den offentlige sektor  

 udgør ca. 350 mill. kr.
Det indebærer dog samtidigt, at skatteprovenuet af  

 indkomstoverførsler falder med knap 150 mill. kr.
Desuden betyder forslaget som udgangspunkt, at beløbsgrænser og  

 reguleringstal mv. i skattesystemet opreguleres mindre.
Det indebærer et  

 merprovenu på knap 100 mill. kr.
 Samlet skønnes forslaget således at forbedre de offentlige finanser med  

 ca. 300 mill. kr.
Erhvervsøkonomiske og miljømæssige konsekvenser og forholdet til  

 EU-retten Forslaget har ikke erhvervsøkonomiske og miljømæssige konsekvenser og  

 indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Den ændrede formulering af lovens § 3 har til formål at præcisere,  

 hvorledes tilpasningsprocenten mv. skal beregnes, herunder bl.a., hvorledes  

 fradraget for arbejdsmarkedsbidraget skal beregnes.
 Der er således ikke tale om, at beregningsprincipperne ændres i forhold  

 til de gældende regler.
 Årslønsudviklingen, der indgår i beregningen i tilpasningsprocenten mv.  

 for 1997, skal eksempelvis beregnes som:
Den ændrede formulering ændrer heller ikke ved opgørelsen af arbejderes og  

 funktionærers bruttolønninger.
Ved beregningen af årslønsudviklingen vil der  

 altså fremover blive taget udgangspunkt i samme lønbegreb som hidtil.  

 Lønningerne opgøres fortsat med fradrag for udbetalinger som følge af  

 overarbejde og sygefravær.
Endvidere sker der fradrag for genetillæg,  

 arbejdsmarkedspensionsbidrag o.l., ATP-bidrag og lønmodtagernes egne  

 arbejdsmarkedsbidrag beregnet med den procentstørrelse, der er den gældende  

 to år efter lønåret.
Endelig korrigeres der for forskydninger i  

 deltidsfrekvensen fra år til år.
Fradraget for lønmodtagernes egne  

 arbejdsmarkedsbidrag sker således uden samme tidsmæssige forsinkelse, som det  

 er tilfældet med de øvrige komponenter i den opgjorte løn.
Herved fastholdes  

 det princip, som har været gældende siden fastlæggelsen af  

 satsreguleringsprocenten for finansåret 1994, nemlig at  

 arbejdsmarkedsbidragene fradrages ved beregningen af satsreguleringsprocenten  

 parallelt med, at arbejdsmarkedsbidragene ændres.
Til nr. 2 Ændringen har til formål at mindske risikoen for, at  

 satsreguleringsprocenten ikke kan udmeldes rettidigt. Ændringen forventes  

 ikke at indebære væsentlige administrative konsekvenser.
Til nr. 3 Ændringen medfører, at Finansministeriets bekendtgørelse nr. 877 af 3.  

 oktober 1996 bortfalder.
Satsreguleringsprocenten for 1997 fastsættes  

 herefter til 1,0 pct.
Ved reguleringen af beløbstørrelser, reguleringstal mv.  

 i 1997 tages udgangspunkt i de beløbsstørrelser mv. der vil fremkomme ved en  

 korrekt regulering i alle foregående år.
Ved Finansministeriets bekendtgørelse nr. 794 af 4. oktober 1995 blev  

 satsreguleringsprocenten for 1996 fastsat til 2,4 . Tilpasningsprocenten  

 fastsattes samtidig til 0,7, mens satstilpasningsprocenten fastsattes til  

 0,4. Det er efterfølgende blevet konstateret, at de udmeldte  

 procentstørrelser for finansåret 1996 ikke var i overensstemmelse med  

 satsreguleringslovens ordning.
De ukorrekte procentstørrelser fastholdes i  

 resten af finansåret 1996, jf. finansudvalgets aktstykke 454 af 11. september  

 1996, men herefter korrigeres der ved fremtidige reguleringer for den  

 konstaterede fejl, således at beløbsstørrelser, reguleringstal mv. som  

 reguleres med satsreguleringsprocenten bringes tilbage til de korrekte  

 niveauer.
 Den korrekte satsreguleringsprocent for 1996 er 1,7, mens den korrekte  

 tilpasningsprocent for 1996 er 0,0. Satstilpasningsprocenten for 1996 udgør  

 -0,3. Ved reguleringer i 1997 og fremefter skal der således anvendes de  

 beløbsstørrelser, reguleringstal mv. for 1996, der ville fremkomme med  

 anvendelse af de korrekte procentstørrelser for 1996.
Skriftlig fremsættelse Finansministeren (Mogens Lykketoft):
 Jeg tillader mig hermed for Folketinget at fremsætte:
 Forslag til lov om ændring af lov om en satsreguleringsprocent.
(Lovforslag nr.
L 67).
 Forslaget indeholder 3 elementer:
 For det første foreslås satsreguleringsprocenten for 1997 fastsat til 1,0  

 pct., hvilket er en følge af det samtidige lovforslag om ændring af lov om  

 arbejdsmarkedsfonde.
 For det andet foreslås fristen for udmelding af det følgende finansårs  

 satsreguleringsprocent ændret fra 1. juli til 1. september, hvilket begrundes  

 med et ønske om at bringe fristen i overensstemmelse med fastlæggelsen af  

 beregningsgrundlaget for arbejdsmarkedsbidragssatsen, som indgår ved  

 beregningen af satsreguleringsprocenten.
For det tredje foreslås en præcisering af beskrivelse af den måde, hvorpå  

 satsreguleringsprocenten beregnes.
Dette har ikke betydning for beregningen.
 Jeg skal henlede opmærksomheden på, at en senere vedtagelse af  

 lovforslaget end starten af december vil kunne betyde, at der ikke kan  

 udbetales de korrekte beløb i pension og andre overførsler for januar 1997.  

 Dette kræver, at Kommunedata kan nå at indarbejde de fornødne data i  

 EDB-systemerne inden denne dato.
 Med disse bemærkninger indbyder jeg hermed Folketingets partier til  

 samarbejde om lovforslaget.
