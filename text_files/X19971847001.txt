Told- og Skattestyrelsen har truffet afgørelse om, at en ejerforening  

 kan anses for at drive økonomisk virksomhed og dermed være  

 registreringspligtig, jf. momslovens § 3, stk. 1, og § 47, stk. 1 Told- og Skattestyrelsen har truffet afgørelse om, at en ejerforening,  

 hvis opgave er at afholde og fordele udgifter til medlemmerne af  

 ejerforeningen, kan anses for at drive økonomisk virksomhed og dermed være  

 registreringspligtig, jf. momslovens § 3, stk. 1, og § 47, stk. 1.
Foreningen bestod af de 2 ejere af et butikscenter, hvoraf den ene var  

 frivillig registreret for udlejning af fast ejendom.
Foreningen afholdt  

 momsbelagte udgifter, der var forbundet med driften af centret, og fordelte  

 udgifterne til medlemmerne.
 Begrundelsen for styrelsens afgørelse var, at det ved administration af  

 momsloven skal sikres, at al økonomisk virksomhed - in casu den ene  

 momspligtige lejlighedsejer - momsmæssigt behandles neutralt, således at  

 momsbelastningen alene påhviler det endelige forbrug.
 Lejlighedsejerens mulighed for at fratrække den moms, der hviler på de  

 udgifter, som foreningen afholder og viderefakturerer til lejlighedsejeren,  

 fandt styrelsen bedst kunn tilgodeses ved at lade ejerforeningen  

 momsregistrere.
 Ved afgørelsen ændres den hidtidige praksis, der byggede på departmentets  

 afgørelse 730, 1980.
 Afgørelsen ændrer ikke ved styrelsens afgørelse i TfS 1996, 128, hvorefter  

 andelsbolig- og ejerlejlighedsforeninger ikke skal registreres og opkræve  

 moms ved levering af antenneydelser.
