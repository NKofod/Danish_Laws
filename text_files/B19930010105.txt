 I medfør af § 70, § 73, stk. 8, og § 76, stk. 2, i lov nr. 1065 af 23.  

 december 1992 om radio- og fjernsynsvirksomhed fastsættes:
Almindelige bestemmelser § 1.  Bekendtgørelsen omfatter reklamer og  

 sponsorering af programmer i alle former for radio og fjernsyn, jf. § 1 i lov  

 om radio- og fjernsynsvirksomhed.
 Stk. 2.  For tekst-tv gælder de samme regler som for  

 fjernsyn i øvrigt, hvor andet ikke er anført.
 § 2.  I Danmarks Radios programvirksomhed samt i  

 radio- og fjernsynsvirksomhed ved hjælp af fællesantenneanlæg, der går ud  

 over eet lokalt radio- eller fjernsynsnævns område (kabelradio og -tv), må  

 reklamer ikke indgå.
Reklamers identifikation, placering og  

 omfang Identifikation § 3.  Reklamer skal klart kunne identificeres som  

 sådanne, således at de i indhold og præsentation adskiller sig fra de  

 ordinære udsendelser.
 Stk. 2.  I radio skal et reklameindslags eller en  

 reklamebloks begyndelse og afslutning angives tydeligt ved hjælp af lydsignal  

 eller speakertekst, eventuelt begge dele.
 Stk. 3.  I tv skal en reklamebloks begyndelse og  

 afslutning angives tydeligt ved hjælp af lydsignal eller speakertekst,  

 eventuelt begge dele, samt ved en billedmæssig angivelse.
 Stk. 4.  I tekst-tv skal der alene foretages en tydelig  

 billedmæssig angivelse.
Placering § 4.  I fjernsyn må reklamer kun udsendes i blokke,  

 der skal placeres mellem udsendelserne.
 Stk. 2.  Stk. 1 gælder ikke for tekst-tv.
 § 5.  I radio må reklamer placeres overalt i  

 sendefladen.
Omfang § 6.  Reklamer må højst udgøre 10 pct. af den daglige  

 sendetid og højst 12 minutter pr. time.
 Stk. 2.  Hvis enkelte dele af den samlede daglige  

 sendetid, der tilkommer indehaveren af en tilladelse til radio- eller  

 fjernsynsvirksomhed, er kortere end 1 time, nedsættes de 12 minutter pr. time  

 inden for disse tidsrum forholdsmæssigt.
 Stk. 3.  Uanset stk. 1 må reklamer i fjernsyn i form af  

 direkte tilbud til seerne med henblik på salg, køb eller leje af produkter  

 eller tjenesteydelser sammenlagt ikke overstige 1 time pr. dag.
 Stk. 4.  Stk. 1-3 gælder ikke for tekst-tv.
Reklamers indhold Almindelige regler § 7.  Reklame i radio og tv skal, som al anden  

 reklame, være lovlig, sømmelig, hæderlig og sandfærdig og være udformet med  

 behørig social ansvarsfølelse.
 Stk. 2.  Reklamer skal være i overensstemmelse med  

 markedsføringsloven og i øvrigt respektere alment accepterede reklameetiske  

 normsæt.
 Stk. 3.  Det skal fremgå af reklamen, hvem der er  

 annoncør, eventuelt ved varemærker eller andre forretningskendetegn.
 Stk. 4.  Der skal ved iagttagelsen af de i stk. 1 og 2  

 nævnte hensyn lægges vægt på de omstændigheder, hvorunder radio- og  

 tv-modtagning i almindelighed finder sted.
§ 8.  I tv må programmedarbejdere ved det pågældende  

 programforetagende ikke medvirke i reklamer udsendt af dette.
De udsendte  

 reklamer må heller ikke indeholde symboler eller standardelementer fra  

 foretagendets udsendelser.
 § 9.  Reklamer må ikke tilskynde til voldshandlinger.  

 De må ikke indeholde indslag med drab, vold eller mishandling, og de må ikke  

 på utilbørlig vis spille på overtro eller frygt.
 Stk. 2.  Reklamer må ikke være diskriminerende med  

 hensyn til race, køn, religion eller nationalitet, eller krænke personers  

 religiøse eller politiske overbevisning.
Stk. 3.  Reklamer må ikke tilskynde til adfærd i strid  

 med hensynet til sikkerheden i hjemmet, på arbejdspladsen eller i trafikken,  

 eller til farlig, uansvarlig, sundhedsskadelig eller miljøskadelig adfærd i  

 øvrigt.
Såfremt anvendelsen af et produkt kræver, at der skal tages særlige  

 sikkerhedshensyn, skal reklamen gøre udtrykkeligt opmærksom herpå.
§ 10.  Reklamer må ikke afbilde eller referere til  

 personer, det være sig i disses private eller offentlige egenskaber,  

 medmindre forudgående tilladelse er opnået.
Reklamer må heller ikke uden  

 forudgående tilladelse afbilde eller referere til noget, der tilhører en  

 person, på en måde, der er egnet til at fremkalde indtrykket af en personlig  

 anbefaling.
 § 11.  Reklamer, hvori der anvendes subliminale  

 teknikker, må ikke udsendes.
 Særlige regler om bestemte produkter og tjenesteydelser m.v.
 § 12.  Det er ikke tilladt at reklamere for  

 drikkevarer med et alkoholindhold på 2,25 pct. eller derover.
 Stk. 2.  Reklamer for alkoholholdige drikkevarer med et  

 alkoholindhold på under 2,25 pct. skal overholde følgende regler:
 § 13.  Det er ikke tilladt at reklamere for  

 tobaksprodukter eller for varer, der fortrinsvis benyttes i forbindelse med  

 tobaksrygning.
 § 14.  Det er ikke tilladt at reklamere for  

 lægemidler, medmindre der foreligger tilladelse fra Sundhedsstyrelsen.
 § 15.  I tv må der ikke reklameres for økonomiske  

 interessegrupper, såsom erhvervsorganisationer og fagforeninger, eller for  

 religiøse eller politiske anskuelser.
Særlige regler om beskyttelse af børn og unge under 18 år § 16.  Reklamer, der henvender sig til børn og unge,  

 må ikke udformes på en sådan måde, at de vil kunne skade dem psykisk eller  

 moralsk.
De må ikke udformes på en sådan måde, at de udnytter børns og unges  

 naturlige godtroenhed og loyalitet samt deres særlige tillid til forældre,  

 lærere eller andre.
De må ikke underminere disses autoritet og ansvar.
 § 17.  Reklamer må ikke uden grund vise mindreårige i  

 farlige situationer, eller opfordre eller tilskynde børn og unge til at  

 opholde sig eller bevæge sig ind på farlige steder, bruge farlige produkter  

 eller i det hele taget bringe sig i farlige situationer.
 § 18.  Reklamer må ikke indeholde nogen direkte appel  

 til børn og unge om at overtale andre til at købe det reklamerede produkt.  

 Der må ikke reklameres med præmier til børn og unge som belønning for at  

 skaffe nye købere.
 § 19.  Reklamer må ikke underminere sociale værdier,  

 f.eks. ved at bibringe den opfattelse, at besiddelse, brug eller indtagelse  

 af et produkt i sig selv vil give børn eller unge fysiske, sociale eller  

 psykologiske fordele frem for andre børn eller andre unge, eller at det ikke  

 at eje, bruge eller indtage et sådant produkt kan have den modsatte virkning.  

 Det er ligeledes ikke tilladt at reklamere således, at børn og unge får den  

 opfattelse, at de på nogen måde bliver ringere stillet end andre børn og  

 unge, eller at de vil blive udsat for foragt eller latterliggørelse, hvis de  

 ikke ejer, bruger eller indtager det pågældende produkt.
§ 20.  Særlig forsigtighed må udvises for at sikre, at  

 reklamer ikke vildleder børn og unge med hensyn til det reklamerede produkts  

 størrelse, værdi, art, holdbarhed eller præstation.
Reklamer for legetøj må  

 give en klar indikation af den rigtige størrelse.
Hvis ekstra ting behøves,  

 for at produktet skal kunne bruges (f.eks. batterier) eller for at opnå det  

 viste eller beskrevne resultat, skal dette klart fremgå.
Hvis et produkt  

 udgør en del af en serie, skal dette klart tilkendegives, såvel som hvorledes  

 serien kan erhverves.
Stk. 2.  Tilkendegivelser om pris må ikke kunne bibringe  

 børn og unge en urealistisk opfattelse af produktets værdi, f.eks. ved at  

 bruge ordet »kun«.
Ingen reklame må antyde, at det reklamerede  

 produkt umiddelbart kan indpasses i ethvert familiebudget.
Stk. 3.  Reklamer skal angive den grad af færdighed, der  

 behøves for at kunne bruge produktet.
I tilfælde, hvor resultatet af  

 produktets brug vises eller beskrives, skal reklamen udformes således, at  

 resultatet skal være rimeligt opnåeligt for et gennemsnitsbarn på det  

 alderstrin, som produktet er tiltænkt.
§ 21.  Figurer, dukker og lignende, som er væsentlige  

 og gennemgående elementer i børneprogrammer, må ikke anvendes i reklamer for  

 produkter af særlig interesse for børn.
Personer, der har tilknytning til  

 børneprogrammer, må ikke reklamere for produkter af særlig interesse for  

 børn.
 § 22.  Reklamer for chokolade, slik, læskedrikke,  

 snacks og lignende må ikke angive, at produktet kan træde i stedet for  

 almindelige måltider.
 § 23.  Børn under 14 år må kun medvirke i tv-reklamer,  

 når en sådan medvirken enten fremtræder som en naturlig bestanddel af det  

 afbildede miljø eller er nødvendig for at forklare eller demonstrere  

 anvendelsen af produkter, der har med børn at gøre.
 Stk. 2.  Børn under 14 år må ikke afgive anbefalinger  

 eller bevidnelser for produkter eller tjenesteydelser af nogen art.
Sponsorering af programmer § 24.  Ved sponsorering forstås i denne bekendtgørelse  

 enhver ydelse af direkte eller indirekte tilskud til finansieringen af radio-  

 eller fjernsynsprogrammer, herunder tekst-tv-sider, fra en fysisk eller  

 juridisk person, der ikke selv udøver virksomhed ved udsendelse eller  

 produktion af radio- eller fjernsynsprogrammer, film, fonogrammer m.v., med  

 henblik på at fremme den pågældendes navn, mærke (logo), image, aktiviteter  

 eller produkter.
§ 25.  Et sponsoreret program skal klart kunne  

 identificeres ved, at sponsors navn eller mærke (logo), eventuelt begge dele,  

 er angivet ved programmets begyndelse eller slutning, eller begge steder.  

 Sådanne angivelser må derimod ikke forekomme i programmet.
I tekst-tv angives  

 sponsors navn eller mærke (logo) dog på de enkelte tekst-tv-sider, som  

 sponsoreres.
Stk. 2.  I radio skal angivelsen af sponsors navn finde  

 sted i neutral form.
Angivelsen må ikke ledsages af en særlig lydbaggrund,  

 der har tilknytning til sponsor eller dennes produkter m.v.
 Stk. 3.  I tv skal angivelsen af sponsors navn finde  

 sted i form af et ikke bevægeligt billede af sponsors navn eller mærke  

 (logo). Angivelsen må ikke ledsages af en særlig lydbaggrund, der har  

 tilknytning til sponsor eller dennes produkter m.v.
 § 26.  Indholdet og programsætningen af et sponsoreret  

 program må ikke påvirkes af sponsor på en sådan måde, at det indvirker på  

 radio- eller fjernsynsforetagendets ansvar og redaktionelle selvstændighed  

 med hensyn til programmerne.
 § 27.  Et sponsoreret program må ikke tilskynde til  

 køb eller leje af sponsors eller andres produkter eller tjenesteydelser,  

 navnlig må disse ikke fremhæves på særlig måde med henblik på at fremme  

 afsætningen af dem.
 Stk. 2.  I konkurrencer m.v., hvor sponsors eller andres  

 produkter eller tjenesteydelser indgår som præmier, må omtalen eller  

 fremvisningen af præmierne ikke gå ud over den information, som med  

 rimelighed er påkrævet for at gennemføre konkurrencen m.v.
 § 28.  Programmer må ikke sponsoreres af fysiske eller  

 juridiske personer, hvis hovedvirksomhed er at producere eller sælge  

 drikkevarer med et alkoholindhold på 2,25 pct. eller derover, tobaksprodukter  

 eller varer, der fortrinsvis benyttes i forbindelse med rygning, og  

 lægemidler.
Stk. 2.  Programmer må ikke sponsoreres af  

 arbejdsgiverorganisationer, fagforeninger, politiske partier eller religiøse  

 bevægelser.
Dette gælder dog ikke for satellit-, kabel-, eller lokalradio.
 § 29.  Nyheds- og aktualitetsprogrammer må ikke  

 sponsoreres.
 Stk. 2.  I satellit-, kabel- og lokalradio kan  

 aktualitetsprogrammer dog sponsoreres.
 Stk. 3.  Ved aktualitetsprogrammer forstås i denne  

 bekendtgørelse alene programmer, der direkte vedrører nyheder af politisk  

 eller samfundsmæssig betydning, såsom programmer der består af kommentarer  

 til nyheder, gennemgange af udviklingen i nyheder eller politiske holdninger  

 til nyheder, aktuelle begivenheder m.v.
 § 30.  I lokalradio og -tv kan der ske salg af  

 sendetid til ikke-kommercielle foretagender.
 Stk. 2.  I lokal-tv kan der dog ikke ske salg af  

 sendetid til formidling af oplysninger og synspunkter om  

 arbejdsgiverorganisationer og fagforeninger, eller til formidling af  

 religiøse eller politiske anskuelser.
 Stk. 3.  Bekendtgørelsens regler om sponsorering finder  

 i øvrigt anvendelse på salg af sendetid.
Overtrædelse § 31.  Radio- og TV-Reklamenævnet træffer afgørelse i  

 sager om overtrædelse af bekendtgørelsens kapitel 3, jf. lovens § 72, stk. 1,  

 nr. 1.
Stk. 2.  Nævnet kan påtale overtrædelser af reglerne og  

 kan pålægge TV2 Reklame A/S eller indehaveren af en tilladelse til radio-  

 eller fjernsynsvirksomhed at offentliggøre afgørelsen.
Nævnet kan bestemme,  

 på hvilken måde og i hvilken form dette skal ske.
 § 32.  For satellitradio og -tv træffer Satellit- og  

 Kabelnævnet afgørelse i sager om overtrædelse af bekendtgørelsens kapitel 2  

 og 4, jf. lovens § 42, stk. 2.
 § 33.  For lokalradio og -tv træffes afgørelse i sager  

 om overtrædelse af bekendtgørelsens kapitel 2 og 4 af det lokale radio- og  

 fjernsynsnævn, jf. lovens § 57, stk. 2, eller eventuelt af Udvalget vedr.  

 Lokal Radio og TV, jf. lovens § 59, stk. 2, nr. 2, stk. 6, nr. 3, og stk. 7.
 § 34.  Overtrædelse af bestemmelserne i kapitel 2-4  

 samt tilsidesættelse af Radio- og TV-Reklamenævnets pålæg efter § 31, stk. 2,  

 begået af indehaveren af en tilladelse til satellitradio, satellit-tv,  

 lokalradio eller lokal-tv, straffes med bøde.
 Stk. 2.  Overtrædelse af bestemmelserne i kapitel 4,  

 begået af indehaveren af en tilladelse til kabelradio eller kabel-tv,  

 straffes med bøde.
Stk. 3.  For overtrædelse begået af aktieselskaber,  

 anpartsselskaber, andelsselskaber eller lignende kan der efter lovens § 76,  

 stk. 3, pålægges selskabet som sådant bødeansvar.
Er overtrædelsen begået af  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab som sådant  

 bødeansvar.
Ikrafttrædelse § 35.  Bekendtgørelsen træder i kraft den 15. marts  

 1993.
