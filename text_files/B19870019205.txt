 I henhold til § 2, stk. 3 og 4 og § 35 a i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976, ved lov nr. 247 af 27. maj 1981 og ved § 9 i lov nr. 217 af 23.  

 april 1986 og til § 8 og § 8 a i lov nr. 258 af 8. juni 1983 om  

 handelshøjskoler og handelshøjskoleafdelinger som ændret ved § 24 i lov 217  

 af 23. april 1986 fastsættes:
Uddannelsens formål og struktur § 1.  Det erhvervsøkonomiske diplomstudium  

 (erhvervsøkonomiske specialstudier med afsluttende diplomprøve, HD) er en  

 videregående uddannelse i erhvervsøkonomi.
 Stk. 2.  Uddannelsen foregår på Handelshøjskolen i  

 København, Handelshøjskolen i Århus, Handelshøjskolen i Syd- og  

 Sønderjylland, Odense Universitet og Aalborg Universitetscenter.  

 Undervisningsministeriet, Direktoratet for de Videregående Uddannelser,  

 fastsætter i øvrigt, hvor uddannelsen finder sted.
 Stk. 3.  Formålet med uddannelsen er at give de  

 studerende indsigt i et erhvervsøkonomisk speciale og at sætte de studerende  

 i stand til at løse erhvervsøkonomiske problemer i virksomheder,  

 organisationer og offentlige institutioner ved kritisk anvendelse af  

 specialets teorier og metoder.
 § 2.  Om adgangen til uddannelsen henvises til  

 bekendtgørelse om adgangsbetingelser til det erhvervsøkonomiske  

 diplomstudium.
 § 3.  Uddannelsen er normeret til 2 studenterårsværk  

 og tilrettelægges som deltidsstudium efter regler, der fastsættes af  

 institutionerne i deres studieordninger.
Uddannelsens indhold og tilrettelæggelse § 4.  Uddannelsen består af en 1. del og en 2. del,  

 der hver er normeret til 1 studenterårsværk.
 § 5.  Indholdet og omfanget (i studieenheder) af de  

 fagområder, der indgår i uddannelsen, fastsættes af uddannelsesinstitutionen  

 i studieordninger for 1. del og for hvert af specialerne på 2. del jf. §§ 6  

 og 8.
 Stk. 2.  En studieenhed svarer til 1/32 del af et  

 studenterårsværk.
 § 6.  1. del er et bredt, alment erhvervsøkonomisk  

 studium med hovedvægten på grundlæggende samfundsvidenskabelige teorier og  

 metoder.
Stk. 2.  Anvendelsen af de 32 studieenheder på  

 fagområder på 1. del fastsættes i studieordningen.
Der skal dog anvendes  

 mindst 6 studieenheder på hvert af fagområderne:
- Erhvervsøkonomi - Nationaløkonomi - Statistik - Erhvervsret § 7.  For at kunne begynde på 2. dels studiet må den  

 studerende have bestået 1. delseksamen eller den almene erhvervsøkonomiske  

 eksamen (HA).
 Stk. 2.  En bestået 1. del giver adgang til 2. del ved  

 alle uddannelsesinstitutioner med det erhvervøkonomiske diplomstudium.
 § 8.  2. del er et dyberegående studium inden for et  

 af følgende erhvervsøkonomiske specialer:
- Afsætningsøkonomi - Finansiering og kreditvæsen - Forsikring - Indkøbs- og transportøkonomi - Organisation - Regnskabsvæsen - Udenrigshandel Stk. 2.  Efter indstilling fra en institution fastsætter  

 direktoratet, i hvilke specialer den enkelte institution tilbyder uddannelse.  

 Direktoratet kan godkende andre specialer end nævnt i stk. 1.
 Stk. 3.  Specialerne er funktionsstudier, hvor  

 hovedvægten lægges på de teorier og metoder, der direkte vedrører  

 specialfunktionen (virksomhedens afsætning, finansiering etc.), men studiet  

 inddrager tillige tilgrænsende fagområder i nødvendigt omfang.
Stk. 4.  Af de 32 studieenheder på 2. del skal 26  

 anvendes på fagområder, der ligger inden for det valgte erhvervsøkonomiske  

 speciale.
Anvendelsen af de resterende 6 studieenheder på fagområder  

 bestemmes i studieordningen.
 Stk. 5.  I studieordningen fastsættes, hvor mange  

 studieenheder, dog mindst 6, der skal anvendes på skriftlige arbejder.  

 Opgaverne kan være en eller flere selvstændige afhandlinger med en tid til  

 besvarelse af hver på mindst 4 uger, eller skriftlige seminaropgaver.
 § 9.  Det kan bestemmes i studieordningerne, at den  

 studerende skal aflevere et nærmere fastsat antal skriftlige arbejder og opnå  

 karakteren 6 eller derover eller »Bestået« for arbejderne, før den  

 studerende indstiller sig til en deleksamen.
Eksamen § 10.  Der afholdes prøve i samtlige fagområder, der  

 indgår i 1. dels studiet.
Flere fagområder kan indgå i en prøve, dog kan de  

 fagområder, der er nævnt i § 6, stk. 2, ikke indgå i samme prøve.
Prøverne  

 aflægges i samme eksamenstermin, jf. dog stk. 2.
 Stk. 2.  Det kan bestemmes i studieordningerne, at  

 prøverne i 1. dels studiets fagområder kan aflægges enkeltvis.
 § 11.  I 2. dels studiets fagområder afholdes følgende  

 6 prøver:
- een 8 timers skriftlig prøve - to 4 timers skriftlige opgaver inden for specialet - tre mundtlige prøver Prøverne aflægges i samme eksamenstermin.
Stk. 2.  Omfatter 2. dels studiets fagområder uden for  

 specialet, skal en af de tre mundtlige prøver omfatte disse.
De nærmere  

 regler fastsættes i studieordningen.
 Stk. 3.  Det kan bestemmes i studieordningerne, at der i  

 stedet for afholdelse af en 8-timers skriftlig prøve stilles en hjemmeopgave  

 med en tid til besvarelse på mindst 4 uger (hovedopgave).
 § 12.  Det kan bestemmes i studieordningerne, at  

 karakterer for skriftlige hjemmeopgaver indgår i eksamensresultatet.
§ 13.  Bedømmelse af prøver og skriftlige arbejder,  

 der indgår i eksamensresultatet, sker efter de fælles bestemmelser om  

 karaktergivning ved de højere uddannelsesinstitutioner.
Alle skalaens grader  

 kan indgå i resultatet.
 § 14.  Ved bedømmelser, der indgår i  

 eksamensresultatet, medvirker censorer, som er beskikket af direktoratet.
 Stk. 2.  Seminararbejder bedømmes alene af lederen af  

 vedkommende seminargruppe.
Stk. 3.  En studerende kan forlange en ny bedømmelse af  

 seminararbejdet under medvirken af en censor.
Anmodning herom skal være  

 skriftlig og begrundet og skal være indgivet senest ugedagen efter, at  

 bedømmelsen er offentliggort.
§ 15.  1. og 2. del bestås hver for sig.
For at bestå  

 kræves det, at gennemsnittet er 6,0. Regler for vægtning af karakterer, som  

 indgår i et karaktergennemsnit, fastsættes i studieordningen.
Karakteren for  

 en hovedopgave indgår dog altid med mindst en fjerdedel af karaktervægten i  

 karaktergennemsnittet for 2. del.
 Stk. 2.  Bestemmes det, at prøverne i 1. dels fagområder  

 aflægges enkeltvis, skal hver prøve bestås for sig.
Stk. 3.  Der udregnes et samlet eksamensresultat for 1.  

 og 2. del.
Det beregnes som et simpelt gennemsnit af karaktergennemsnittene  

 for hver del.
§ 16.  En studerende kan ikke indstille sig til en  

 deleksamen eller en prøve eller indlevere et seminararbejde eller en anden  

 skriftlig opgave mere end 3 gange.
Institutionen kan dispensere fra denne  

 bestemmelse, hvis det findes begrundet i usædvanlige forhold.
 Stk. 2.  Beståede deleksaminer og prøver kan ikke tages  

 om.
 Stk. 3.  Genindstilling til 1. dels eksamen omfatter kun  

 de prøver og opgaver, hvor den studerende ikke har fået karakteren 6 eller  

 derover.
Stk. 4.  Genindstilling til 2. dels eksamen omfatter  

 samtlige prøver efter § 11, stk. 1. Er der for hovedopgaven, som nævnt i §  

 11, stk. 3, opnået karakteren 6 eller derover, kan hovedopgaven ikke tages  

 om.
Karakterer for godkendte skriftlige hjemmeopgaver overføres.
 § 17.  De nærmere regler om prøvers afholdelse,  

 herunder om eksamenstermin, tilmelding, omprøve, sygeeksamen m.v. fastsættes  

 i studieordningen.
Andre bestemmelser § 18.  Institutionen kan i hvert enkelt tilfælde eller  

 ved almindelige bestemmelser godkende, at gennemførte eller beståede  

 uddannelseselementer fra en anden dansk eller udenlandsk uddannelse træder i  

 stedet for uddannelseselementer i det erhvervsøkonomiske diplomstudium.
I  

 sådanne tilfælde bestemmer institutionen, om en eventuel opnået karakter skal  

 medregnes ved beregning af karaktergennemsnit efter § 15, stk. 1.
§ 19.  Institutionerne kan tillade, at studerende fra  

 andre uddannelsesinstitutioner følger dele af diplomstudier og aflægger prøve  

 heri som led i deres egen uddannelse.
De nærmere regler herom fastsættes i  

 studieordningerne.
 § 20.  Den, der har bestået den erhvervsøkonomiske  

 diplomprøve, er eneberettiget til at anvende bogstaverne HD efter sit navn  

 som betegnelse for sin uddannelse.
Stk. 2.  Institutionen udsteder bevis for  

 erhvervsøkonomisk diplomprøve.
I beviset angives resultatet og bedømmelserne  

 af de enkelte prøver og skriftlige arbejder og det samlede eksamensresultat.
§ 21.  Der nedsættes et kontaktudvalg mellem  

 uddannelsesinstitutionerne.
Udvalget drøfter spørgsmål vedrørende  

 diplomstudiet og formidler et samarbejde mellem institutionerne.
Udvalget er  

 rådgivende over for uddannelsesinstitutionerne og direktoratet.
 § 22.  En studieordning kan indeholde hjemmel for  

 uddannelsesinstitutionen til at dispensere fra de regler i studieordningen,  

 der alene er fastsat af institutionen.
 § 23.  Uddannelsesinstitutionerne fremsender deres  

 studieordninger til de øvrige uddannelsesinstitutioner og til direktoratet  

 til orientering.
 § 24.  Direktoratet kan efter indstilling fra en  

 institution fravige bestemmelserne i denne bekendtgørelse som led i  

 studieforsøg.
 Stk. 2.  Direktoratet kan efter indstilling fra en  

 institution dispensere fra bekendtgørelsens bestemmelser, når de findes  

 begrundet i usædvanlige forhold.
§ 25.  Klager over institutionernes afgørelse efter  

 denne bekendtgørelse indgives til den pågældende institution.
Hvis en klage  

 ikke tages til følge, og klageren fastholder klagen, videresender  

 institutionen klagen - bilagt en udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 26.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
Ikrafttræden § 27.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 433 af 28. august 1984 om  

 det erhvervsøkonomiske diplomstudium ophæves.
 Stk. 3.  Eksamen, herunder reeksamination, efter de  

 hidtil gældende bestemmelser afholdes sidste gang i 1987.
