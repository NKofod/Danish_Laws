Fremsat den 3. april 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om udfasning af sundheds- og miljøfarlige kemikalier  

 i dagligvarer Folketinget opfordrer regeringen til at  

 iværksætte en udfasning af stoffer, som de danske myndigheder  

 mistænker for at være kræftfremkaldende,  

 arveanlægsskadende, forplantningsskadende, hormonforstyrrende,  

 allergifremkaldende eller nerveskadende, samt af stoffer, der er svært  

 nedbrydelige (persistente) og bioakkumulerbare, så disse ikke  

 forekommer i nyproducerede danske varer.
 1.	Der skal udarbejdes en konkret målsætningsplan for  

 udfasning af de forskellige stofgrupper efter svensk model.
 2.	Der skal udarbejdes en strategi, der opstiller årlige  

 mål og virkemidler for dette arbejde, herunder som en første  

 målsætning udfasning af ovennævnte stoffer i danske  

 produkter, som mennesker kommer i direkte fysisk berøring med.
 3.	Der skal gennemføres et umiddelbart indgreb, der sigter  

 på inden udgangen af 2001 at udfase de ovennævnte stoffer i  

 danske produkter, som markedsføres til børn og gravide  

 kvinder.
Bemærkninger til forslaget Udfasningen af farlige kemikalier er i  

 praksis aldrig kommet i gang i EU-regi, og intet tyder på, at vi  

 står foran et gennembrud.
Tilsyneladende har kemikalieindustrien alt  

 for let ved at blokere for reelle indgreb i beslutningsprocesserne i  

 EU-regi.
 Denne problemstilling er senest erkendt i en rapport  

 udarbejdet af en arbejdsgruppe under Teknologirådet:
 Af pressemeddelelsen for rapporten, jf.  

 Miljø- og Planlægningsudvalget, alm. del   bilag 471, fremgik  

 bl.a.:
» Den nuværende vej er utopi.
I dag vurderes samtlige  

 kemiske stoffer ét for ét, men det er helt  

 utilstrækkeligt til at begrænse industriens brug af kemikalier.  

 Politikerne må i stedet skabe rammerne for, at virksomheder opnår  

 konkurrencefordele ved at stoppe brugen af miljø- og sundhedsskadelige  

 stoffer.
Miljøproblemerne skal begrænses ved kilden.
» En af flere konkrete veje, som arbejdsgruppen peger  

 på, er at forpligte miljøtunge virksomheder til at lave  

 grønne regnskaber, der oplyser om virksomhedens brug af miljø-  

 og sundhedsskadelige stoffer.
En ny lov om grønne regnskaber bliver  

 færdigbehandlet i Folketinget efter nytår, men loven ventes ikke  

 at kræve, at regnskaberne informerer om virksomhedernes brug af  

 kemikalier.
En ny EU-kemikaliestrategi er også på trapperne.  

 Spørgsmålet er, om den europæiske strategi vil styrke det  

 nødvendige sporskifte.
Som det rigtigt anføres, afviste et  

 flertal i Folketinget at indføre de nævnte krav ved behandlingen  

 af lovforslag nr.
L 9 - lov om grønne regnskaber, idet  

 Socialdemokratiet, Det Radikale Venstre og SF afviste Enhedslistens  

 ændringsforslag, der kunne sikre kravet om information om  

 virksomhedernes brug af kemikalier.
Tilsvarende afviste samtlige partier i maj 2000 et forslag  

 fra Enhedslisten (lovforslag nr.
L 217   folketingsåret 1999-2000) om  

 at synliggøre brugen af uønskede kemikalier i dagligvarer via  

 en deklaration på varerne.
Dette lovforslag er genfremsat som L187 i  

 indeværende folketingsår.
Denne afvisning af at gøre noget nationalt har man  

 ikke i Sverige.
Her har man som Teknologirådets arbejdsgruppe erkendt,  

 at befolkningen ikke længere kan afvente EU-tiltag på  

 området.
Regeringen har derfor fremlagt et forslag til en ny svensk  

 kemikaliepolitik, der kombinerer en indsats for fælles EU-tiltag med en  

 række nationale tiltag.
Miljø- og energiminister Svend Auken har orienteret  

 Miljø- og Planlægningsudvalget om den svenske regerings udspil,  

 og ministeren betegner i sin præsentation de svenske mål som Ministeren lægger sig hermed op ad en uændret  

 fortsættelse af den hidtidige fiaskoindsats.
Kommissionens hvidbog  

 omkring kemikaliestrategien har med rette været stærkt kritiseret  

 for at være alt for uambitiøs.
Hovedvægten i  

 kemikaliestrategien er fortsat bestræbelser på registrering og  

 alene en meget begrænset indsats for at udfase de sundhedsfarlige  

 stoffer, og strategien undtager helt en indsats vedrørende de  

 svært nedbrydelige og bioakkumulerende stoffer.
Nu er situationen den, at Danmark skal tage stilling til,  

 om vi fortsat alene skal læne os op ad det, der bliver resultatet af EU  

 s hvidbog, eller om vi som Sverige skal iværksætte en række  

 nationale tiltag parallelt hermed.
Enhedslisten foreslår det  

 sidste.
Ministeren åbner endvidere i sin præsentation  

 af det svenske udspil for, at Danmark kan indlede et samarbejde med  

 miljøprogressive lande om en fælles styrket indsats i EU.
Et  

 sådant samarbejde kan imidlertid også bruges med henblik på  

 en styrket national indsats gennem idé-, viden- og  

 erfaringsudveksling.
Det er på denne baggrund, at Enhedslisten nu igen  

 prøver at få Folketingets partier til at tage et medansvar for,  

 at der sker noget på kemikalieområdet.
Ikke som modtræk til  

 en EU-indsats, men som et nationalt medspil.
I dag findes på markedet en stribe af produkter med  

 uønsket kemi, og omfanget er i stigning.
Den uønskede kemi er  

 overalt omkring os, herunder også i dagligvarer, som vi lejlighedsvis  

 kommer i berøring med, f.eks. maling, lim, plast, trykfarver og  

 smøremidler.
Andre varer kommer vi som forbrugere i direkte  

 berøring med dagligt, og mange af disse indeholder også  

 uønsket kemi.
Det er produkter som tøj,  

 rengøringsmidler, vaskepulver og produkter til personlig pleje  

 såsom neglelak, shampoo, hårlotion, aftershave, barberskum,  

 cremer, læbestift og deodorant.
Men også meget legetøj til  

 børn indeholder uønsket kemi, f.eks. er blød plast og  

 børnesminke fremhævet som eksempler herpå.
Den senere forskning har endvidere kraftigt antydet, at  

 fostre er ekstremt følsomme over for en række uønskede  

 kemikalier, ikke mindst de hormonforstyrrende, hvor vi taler om  

 mængder, der ligger langt under de niveauer, som i dag bruges som  

 grænseværdier, fordi disse grænseværdier er baseret  

 på vurderinger af, hvad voksne mennesker kan tåle.
Derfor er der  

 behov for en særlig skrap indsats over for beskyttelse af fostre.
Enhedslisten ønsker ikke blot, at der indgås  

 frivillige aftaler med de berørte brancheforeninger, men at der  

 etableres et direkte forbud, hvad angår de ovennævnte stoffers  

 anvendelse i nye produkter.
Frivillige aftaler kan naturligvis have en  

 effekt, men erfaringerne viser, at mange producenter og forhandlere i praksis  

 er ligeglade.
Således kan læses følgende pressemeddelelse  

 fra februar 2001 på internetadressen www.greeninfor.dk:
» Seks sminkesæt indeholdt meget miljøbelastende stoffer Tre sminkesæt indeholdt farvestoffer, der ikke findes på  

 EU listen over godkendte farvestoffer Tre sminkesæt havde en ulovlig indholdsdeklaration Tre sminkesæt indeholdt stoffer, der er mistænkt for at  

 være hormonforstyrrende.
 Det er tredje år, at Grøn Information  

 undersøger markedet for fastelavns- og ansigtssminker   og det er  

 tredje år, at informationscentret finder produkter, der ikke overholder  

 lovgivningen.
 Dette afspejler meget godt værdien af  

 de frivillige aftaler.
Der lægges med beslutningsforslaget op til en  

 tre-leddet beslutning.
Dels beslutning om en tidsbestemt  

 målsætning for udfasning, dels en konkret plan for udfasning af  

 produkter, som mennesker er i direkte berøring med, og endelig en  

 umiddelbar udfasning af uønskede stoffer i produkter til børn  

 og gravide.
Bemærkninger til forslagets enkelte punkter Ad punkt 1 Beslutningsforslaget indebærer, at regeringen skal  

 udarbejde en national strategi, der benytter det svenske udspil som  

 model.
 I (MPU) alm. del   bilag 815 redegøres  

 nærmere for den svenske regerings udspil, som indeholder en række  

 delmål, herunder følgende:
» uden kræftfremkaldende, arveanlægsskadende og  

 forplantningsskadende stoffer inden 2007 såfremt varerne sælges  

 til forbrugerne uden nye organiske stoffer som er persistente og bioakkumulerbare,  

 så hurtigt som muligt dog senest år 2005 uden øvrige organiske stoffer som er meget persistente og  

 meget bioakkumulerbare senest 2010 uden øvrige organiske stoffer som er persistente og  

 bioakkumulerbare senest 2015 uden kviksølv fra år 2003 samt uden cadmium og bly  

 senest 2010.
 Derudover skal der senest 2005 opstilles en strategi for  

 udfasning af hormonforstyrrende, allergifremkaldende og nerveskadende  

 stoffer.
 Delmålet skal nås ved opstilling af EU-regler,  

 som forbyder anvendelsen af kemiske stoffer omfattet af delmål 3.  

 Indtil EU-reglerne er på plads, bør retningslinierne i  

 delmålet være vejledende over for nationale virksomheder.
Delmål 4: Sundheds- og miljørisici ved  

 fremstilling og anvendelse af kemiske stoffer skal løbende reduceres  

 frem mod 2010 i henhold til indikatorer og nøgletal fastlagt af de  

 berørte myndigheder.
Ud over opstilling af indikatorer og  

 nøgletal skal delmålet nås ved at virksomheder inden for  

 EU får større ansvar for risikovurdering og -håndtering.  

 Forsigtighedsprincippet og produktvalgsprincippet (substitutionsprincippet)  

 skal være vejledende.
Delmål 5: Senest år 2010 skal de  

 berørte myndigheder have udviklet sundheds- og miljørelaterede  

 retningsværdier (kvalitetskriterier) for mindst 100 udvalgte kemiske  

 stoffer, som ikke er omfattet af delmål 3. Sigtet med delmålet  

 er, at retningsværdierne med tiden bliver til  

 miljøkvalitetsnormer, som dermed gøres juridisk  

 bindende Ad punkt 2 Dette punkt i beslutningsforslaget indebærer, at  

 regeringen omsætter målsætningerne til konkrete handlinger  

 gennem udarbejdelse af konkrete årlige mål og virkemidler for  

 dette arbejde.
Som den første umiddelbare målsætning  

 fastlægges en konkret plan for udfasning af uønskede kemikalier  

 i den gruppe af dansk producerede produkter, som mennesker kommer i direkte  

 fysisk berøring med.
Der tænkes her f.eks. på tøj,  

 kosmetik, sæbe og vaskepulver.
 I dag indeholder disse produkter en lang række af de  

 stoffer, som optræder på Miljøstyrelsens liste over  

 uønskede stoffer.
 Med beslutningsforslaget sikres ikke, at importerede varer  

 er fri for disse kemikalier, men forbrugerne gives med en selvstændig  

 dansk produktionsstrategi en reel mulighed for at tilvælge produkter  

 uden uønskede kemikalier.
 Samtidig gives dansk industri en række fortrin  

 på eksportmarkederne, hvor der er tilsvarende eksempler på, at  

 skærpede miljøkrav til danske produkter på sigt har en  

 positiv effekt for eksporten.
Ad punkt 3 Med det sidste punkt i beslutningsforslaget  

 pålægges regeringen at gennemføre en umiddelbar udfasning  

 af uønskede kemikalier i den særlige produktgruppe, der er  

 specielt rettet mod børn og gravide kvinder.
Forslagsstillerne finder  

 de mange forsøg på at opstille nye strategier og nye mål  

 for utroværdige, hvis man ikke inden for den allernærmeste  

 fremtid har vilje til at etablere en  »helle« for børn og gravide kvinder.  

 Synspunktet indebærer, at babysalver, babycremer m.v. som det  

 første skal befries for uønskede kemikalier, som måske i  

 dag er en af de største farer for nuværende og kommende  

 børns liv.
Der påvises den ene gang efter den anden eksempler  

 på produkter rettet mod børn, som indeholder kemikalier, der er  

 begrundet mistanke om har allergifremkaldende eller andre sundhedsskadelige  

 effekter.
Enhver usikkerhed skal komme de små til gode.
 Med stadig større styrke advares ligeledes mod de  

 hormonforstyrrende stoffers virkning på fostre, som er ekstremt  

 følsomme over for disse stoffer i mængder, der ligger  

 væsentligt under de grænseværdier, som normalt  

 accepteres.
Disse advarsler har ikke hidtil givet sig udslag i det  

 højt besungne forsigtighedsprincip, som mange bekender sig til, men  

 ikke lever op til i praksis.
Med beslutningsforslaget ønskes  

 forsigtighedsprincippet taget alvorligt.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udfasning af  

 sundheds- og miljøfarlige kemikalier i dagligvarer.
(Beslutningsforslag nr.
B 173).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
