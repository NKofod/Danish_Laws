Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 konkurrencemæssig ligestilling mellem kommuners og regioners egenproduktion  

 og  

 køb af ydelser hos eksterne leverandører i relation til udgifter til  

 merværdiafgift mv. samt momsfondet (Lovforslag nr.
L 192).
 Det foreliggende lovforslag indgår i udmøntningen af aftalen  

 af 27. februar 2006 mellem regeringen (Venstre og Det Konservative  

 Folkeparti),  

 Dansk Folkeparti og Det Radikale Venstre om en kommunal finansieringsreform.
 Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.
 Lovforslaget udmønter den del af aftalen, der vedrører en  

 ændring af momsudligningsordningen.
Formålet med lovforslaget er at opnå større gennemskuelighed  

 og en mere enkel finansiering af momsordningen for kommuner og regioner.
Hvor  

 der i dag bliver opkrævet selvstændige momsbidrag fra kommuner og amter,  

 foreslås finansieringen fremover at ske ved reguleringer over de generelle  

 bloktilskud.
Der er i lovforslaget samtidig medtaget en ny hjemmel til at  

 fastsætte regler om refusion af kommuners og regioners indirekte udgifter til  

 lønsumsafgift.
Hensigten er at tilstræbe mere lige konkurrencevilkår mellem  

 kommunal egenproduktion og køb af ydelser hos visse private leverandører, der  

 betaler lønsumsafgift.
Samme formål, som momsordningen forfølger.
 Endelig foreslås det med lovforslaget, at der foretages  

 enkelte konsekvensændringer af bestemmelserne vedrørende det kommunale  

 momsfond  

 som følge af amtskommunernes nedlæggelse.
Jeg skal endelig gøre opmærksom på, at lovforslaget   

 bortset fra mindre lovtekniske justeringer  fremsættes uændret i  

 forhold til det  

 forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
