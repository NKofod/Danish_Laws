Moms Reference MV 1998  J.2 Der er rejst en række spørgsmål i tilknytning til  

 momslovens § 38 om delvis fradragsret:
Passiv kapitalanbringelse/uvæsentlig del Efter momslovens § 38, stk. 1, ses der ved opgørelsen af den  

 delvise fradragsret bort fra omsætningsbeløb, der  

 hidrører fra passiv kapitalanbringelse, herunder enkeltstående  

 udlån mellem moder- og datterselskaber og mellem  

 søsterselskaber, samt renteindtægter fra købekontrakter  

 og kreditkøbsaftaler, som er indgået i forbindelse med  

 virksomhedens salg og udlejning af egne varer.
 Udtrykket passiv kapitalanbringelse dækker:
 Sådanne indtægter vil under ingen omstændigheder skulle  

 medregnes i nævneren ved opgørelse af fradragsprocenten, jf.  

 momslovens § 38, stk. 1, fordi der ikke er tale om transaktioner, jf.  

 momslovens § 4, stk. 1, og fordi "aktiviteten" dermed falder uden  

 for momslovens anvendelsesområde.
Sådanne indtægter skal ikke medregnes i nævneren ved  

 opgørelse af fradragsprocenten, jf. momslovens § 38, stk. 1, hvis  

 indtægten herfra kun udgør en uvæsentlig del af den  

 samlede momspligtige omsætning.
Gør den ikke det, bliver  

 kapitalanbringelsen aktiv.
Momsfradrag i holdingselskaber og i andre virksomheder med  

 indtægter, der falder uden for momslovens anvendelsesområde I oktober 1995 orienterede Told- og Skattestyrelsen gennem lysavisen om,  

 at man havde behandlet nogle sager om holdingselskabers adgang til  

 momsfradrag, og at holdingselskaber, der har en momspligtig aktivitet,  

 på baggrund af EF-domstolens dom i sag C-333/91 (Sofitam) har fuld  

 fradragsret for momsen.
 I de konkrete sager drejede det sig om holdingselskaber, hvis  

 hovedaktivitet bestod i at eje kapitalandele i andre virksomheder, typisk  

 datterselskaber, og som også havde en momspligtig aktivitet, f.eks. i  

 form af en række serviceydelser overfor datterselskaber.
 Styrelsen har revurderet den hidtidige administrative praksis på  

 området og finder herefter, at fradragsretten skal opgøres  

 skønsmæssigt efter bestemmelserne i momslovens § 38, stk. 2,  

 hvis virksomheden har indtægter, der falder uden for momslovens  

 anvendelsesområde.
 I § 38, stk. 2, fastsættes reglerne for opgørelsen af den  

 delvise fradragsret for varer og ydelser, der benyttes både til  

 fradragsberettigede formål og til formål, der ikke  

 vedrører virksomheden, dvs. til formål, der heller ikke  

 vedrører ikke-fradragsberettigede aktiviteter.
 Da ændringen indebærer en skærpelse af den hidtidige  

 administrative praksis på området, er det styrelsens opfattelse,  

 at ændringen efter sædvanlig forvaltningspraksis vil have  

 virkning fra offentliggørelsen.
