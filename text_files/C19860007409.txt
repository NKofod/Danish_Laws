 Til vejledning for skattemyndighederne omtales i dette cirkulære de  

 retningslinier for advokaters oplysningspligt, som bør følges ved  

 praktiseringen af skattekontrollovens § 6, stk. 1 og 3.
 Ved udformningen af reglerne er der taget hensyn til det særlige  

 fortrolighedsforhold, der består mellem advokaten og klienten.
I.
Undersøgelse af advokatens egne skattemæssige forhold a.
Indsendelse af regnskabsmateriale m.v.
(skattekontrollovens § 6, stk. 1) 1. Ved afgrænsning af arten og omfanget af materiale,  

 som forlanges indsendt (herunder med anførelse af en tidsafgrænsning), skal  

 der tages hensyn til, at advokaten ikke hindres i at fortsætte sin daglige  

 virksomhed.
 2. Det skal nærmere angives, hvilket materiale der  

 kræves indsendt, f.eks.:
 1. Kassekladder og bogføring.
 2. Indtægts- og udgiftsbilag.
 3. Kontoudskrifter fra pengeinstitutter m.v.
 4. Korrespondance og kontrakter samt andre dokumenter  

 af betydning for skatteligningen - herunder kalkulationer,  

 revisionsbemærkninger.
Opregningen er ikke udtømmende.
F.eks. kan de skattelignende myndigheders  

 gennemgang/ behandling af regnskabsmaterialet m.v. medføre behov for  

 anmodning om indsendelse af yderligere materiale, som har betydning for  

 skatteligningen (f.eks. dokumentation for opgørelse og registrering af  

 indtægter/ udgifter).
Testamenter og udkast dertil kan ikke kræves udleveret.
Efter testators  

 død er ligningsmyndigheden berettiget til indsigt i de testamentariske  

 dispositioner, som er lagt til grund for skiftet.
 Endvidere kan korrespondance mellem en forsvarer og en sigtet ikke kræves  

 udleveret.
 I tilfælde af uenighed om omfanget af pligten til indsendelse forelægges  

 spørgsmålet for statsskattedirektoratet.
 3. Ligningsmyndigheden er berettiget til at udtage  

 oplysninger til kontrol af andre skatteyderes selvangivelser.
b.
Gennemgang af regnskabsmateriale m.v. på advokatens forretningssted (skattekontrollovens § 6, stk. 3) 4. Hvis ligningsmyndigheden ønsker at foretage en  

 gennemgang på stedet af regnskabsmateriale m.v., træffes normalt aftale med  

 advokaten om tidspunktet for besøget.
Undersøgelsen skal gennemføres til  

 mindst mulig gene for virksomheden og indenfor normal forretningstid.
 5. Ved undersøgelsen kan ligningsmyndigheden kræve  

 adgang til alt materiale (jfr. pkt. 2), der har betydning for  

 skatteligningen.
 6. Ved undersøgelsens start gennemgår advokaten og  

 ligningsmyndighedens repræsentant, såfremt advokaten fremsætter ønske derom,  

 i fællesskab det foreliggende regnskabsmateriale m.v. med henblik på at  

 afgrænse materiale til brug for ligningsmyndighedens undersøgelse.
 Ligningsmyndigheden er berettiget til at tage kopier af regnskabsmateriale  

 m.v.
7. Gennemgang af kontrakter, korrespondance og,  

 såfremt forholdene taler derfor, klientmapper, sker normalt stikprøvevis.
På  

 grundlag af erfaringer herfra kan der foretages en mere indgående kontrol.
 8. Ligningsmyndigheden er berettiget til fra det  

 ovenfor anførte materiale at udtage oplysninger til kontrol af andre  

 skatteyderes selvangivelser.
 9. Såfremt en undersøgelse af advokatens egne  

 skattemæssige forhold giver anledning til, at der hos advokaten indledes  

 undersøgelse af en klients forhold, skal denne undersøgelse gennemføres efter  

 de retningslinier, der er foreskrevet i afsnit II henholdsvis III.
II.
Undersøgelse hos en advokat af klienters skattemæssige forhold a.
Indsendelse af advokatens regnskabsmateriale m.v.
(skattekontrollovens § 6, stk. 1) 10. Ved en skattemæssig undersøgelse af en klients  

 forhold skal materiale, herunder korrespondance, søges fremskaffet hos  

 klienten, inden der fremsættes anmodning om indsendelse af en advokats  

 materiale m.v.
Såfremt ligningsmyndigheden skønner, at der undtagelsesvis  

 foreligger særlige forhold, som bevirker, at der ikke kan eller bør rettes  

 henvendelse til klienten, kan dette undlades.
Der skal ved afgrænsning af  

 arten og omfanget af det indfordrede materiale tages hensyn til, at advokaten  

 ikke forhindres i at fortsætte sin daglige virksomhed.
 11. Anmodningen skal indeholde en præcis angivelse af  

 hvilket materiale, der kræves indsendt, samt hvilken skatteyder, anmodningen  

 vedrører.
 12. Ligningsmyndigheden er berettiget til af det  

 ovenfor anførte materiale at udtage oplysninger til kontrol af andre  

 skatteyderes selvangivelser.
b.
Gennemgang på stedet af regnskabsmateriale m.v. hos en advokat (skattekontrollovens § 6, stk. 3) 13. Ved en skattemæssig undersøgelse af en klients  

 forhold skal oplysningerne fortrinsvis søges fremskaffet hos klienten selv.  

 Ligningsmyndigheden kan imidlertid, når der er rimelig grund hertil, forlange  

 en gennemgang af regnskabsmateriale m.v. hos klientens advokat, som i så  

 fald, inden gennemgangen påbegyndes, underrettes om, hvilken klient  

 undersøgelsen vedrører.
Såfremt der foreligger særlige forhold, kan henvendelse til klienten  

 undlades.
Gennemgangen på stedet aftales normalt med advokaten.
Undersøgelsen  

 gennemføres til mindst mulig gene for advokatvirksomheden og indenfor normal  

 forretningstid.
 14. Ved undersøgelsen skal ligningsmyndigheden have  

 adgang til alt regnskabsmateriale m.v. af betydning for skatteligningen.
 I tilfælde af uenighed om omfanget af det materiale, hvortil  

 ligningsmyndigheden kan kræve adgang, forelægges spørgsmålet for  

 statsskattedirektoratet.
 15. Ved undersøgelse hos en advokat af en klients  

 forhold er ligningsmyndigheden berettiget til hos advokaten, af det ovenfor  

 anførte materiale, at udtage oplysninger til kontrol af andre skatteyderes  

 selvangivelser.
III.
Undersøgelse hos en advokat af forholdene hos andre end advokaten  

 selv eller hans klienter Her anvendes reglerne som omtalt i pkt. 10-15 på tilsvarende måde.
