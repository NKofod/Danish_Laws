Vejledning om regulering pr. 1. januar 2021 af satser på Beskæftigelsesministeriets område 1. I bilag 1 til denne vejledning oplyses størrelsen af satserne pr. 1. januar 2021 efter følgende love:
1) Lov om individuel boligstøtte, jf. lovbekendtgørelse nr. 48 af 16. januar 2019 2) Lov om aktiv socialpolitik, kap. 10 a, jf. lovbekendtgørelse nr. 981 af 23. september 2019 3) Lov om social pension, jf. lovbekendtgørelse nr. 983 af 23. september 2019 med senere ændringer.
4) Lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 982 af 23. september 2019 med senere ændringer 5) Lov om børnetilskud og forskudsvis udbetaling af børnebidrag, jf. lovbekendtgørelse nr. 63 af 21. januar 2019.
6) Lov om en skattefri seniorpræmie, jf. lovbekendtgørelse nr. 184 af 6. marts 2020 med senere ændringer Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de 6 nævnte love, som pågældende tabel angår.
 2. Satserne i vejledningen gælder for perioden 1. januar - 31. december 2021, medmindre andet er anført ved den enkelte tabel.
 Vejledningen afløser vejledning nr. 10025 om regulering pr. 1. januar 2020 af satser på Beskæftigelsesministeriets område.
