 Den 24. marts 1972 undertegnedes i København mellem Danmark og Swaziland  

 følgende overenskomst med dertil hørende brevveksling om et dansk statslån  

 til Swaziland:
 Oversættelse.
OVERENSKOMST MELLEM Danmarks regering og Swazilands regering om et dansk statslån til  

 Swaziland.
 Danmarks regering og Swazilands regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Swazilands økonomiske udvikling  

 skal ydes et dansk statslån til Swaziland i overensstemmelse med følgende  

 bestemmelser i denne overenskomst og de vedføjede tillæg, der betragtes som  

 en integrerende del af overenskomsten:
Artikel I Lånet Danmarks regering (i det følgende benævnt långiveren) vil stille et lån på  

 15 millioner danske kroner til rådighed for Swazilands regering ( i det  

 følgende benævnt låntageren) til de i artikel VI i denne overenskomst  

 omhandlede formål.
Artikel II Lånekontoen Stk. 1.  En konto betegnet »lånekonto for  

 Swazilands regering« (i det følgende benævnt »lånekontoen«)  

 vil efter låntagerens anmodning blive åbnet i Danmarks Nationalbank (som  

 handler på långiverens vegne) til fordel for låntageren eller en person eller  

 institution, som handler på låntagerens vegne.
Långiveren vil sikre, at der  

 altid er tilstrækkelige midler til rådighed på lånekontoen til at sætte  

 låntageren i stand til at præstere rettidig betaling for kapitaludstyr og  

 tjenesteydelser, som tilvejebringes inden for lånebeløbet.
 Stk. 2.  Låntageren (eller dennes repræsentant) skal på  

 de i denne overenskomst fastsatte vilkår være berettiget til på lånekontoen  

 at trække de beløb, der er nødvendige til betaling for kapitaludstyr eller  

 tjenesteydelser, som tilvejebringes i medfør af lånet.
Artikel III Rentefod Lånet er rentefrit.
Artikel IV Tilbagebetalinger Stk. 1.  Låntageren skal tilbagebetale lånet i  

 femogtredive halvårlige afdrag, hvert på 420.000 danske kroner, første gang  

 den 1. april 1979 og sidste gang den 1. april 1996, samt et sidste afdrag på  

 300.000 danske kroner den 1. oktober 1996.
 Stk. 2.  Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 9, skal der træffes  

 indbyrdes aftale om en ændret plan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske  

 kroner til kredit for økonomi- og budgetministeriets løbende konto i Danmarks  

 Nationalbank.
Artikel VI Lånets anvendelse Stk. 1.  Låntageren vil anvende lånet til finansiering  

 af import fra Danmark (herunder omkostninger ved transport fra Danmark til  

 Swaziland) af sådant dansk kapitaludstyr, som skal benyttes til  

 identificerbare projekter, og som er nødvendigt for Swazilands økonomiske  

 udvikling.
En retningsgivende liste over sådanne varer indeholdes i tillæg  

 II.
 Stk. 2.  Lånet kan endvidere anvendes til betaling for  

 danske tjenesteydelser, som er nødvendige for gennemførelsen af  

 udviklingsprojekter i Swaziland, herunder især til forundersøgelser i  

 forbindelse med investeringer, udarbejdselse projekter, til rådgivere under  

 projekternes gennemførelse, montering eller opførelse af anlæg eller  

 bygninger samt teknisk og administrativ bistand under igangsætningsperioden  

 for virksomheder, som oprettes ved hjælp af lånet.
 Stk. 3.  En del af lånet, dog ikke over 25 procent, kan  

 trækkes til dækning af lokale udgifter i forbindelse med projekter, til  

 hvilke långiveren har godkendt finansiering ifølge denne overenskomst af  

 kontrakter om leverancer af dansk kapitaludstyr eller danske tjenesteydelser.  

 De samlede træk til finansiering af sådanne udgifter kan ikke på noget  

 tidspunkt overstige 33 1/3 procent af det samlede beløb, som af långiveren er  

 blevet godkendt til finansiering ifølge denne overenskomst af kontrakter om  

 leverancer af dansk kapitaludstyr og danske tjenesteydelser.
 Stk. 4.  Alle kontrakter, der finansieres over lånet,  

 skal godkendes af låntageren og långiveren.
 Stk. 5.  Långiverens godkendelse af, at en kontrakt  

 finansieres over lånet medfører intet ansvar for de pågældende kontrakters  

 behørige opfyldelse.
 Långiveren er ligeledes uden ansvar, hvad angår den effektive udnyttelse  

 af leverancer og tjenesteydelser til de projekter m.v., hvori sådanne  

 leverancer og tjenesteydelser indgår.
 Stk. 6.  Der må ikke i en kontrakt under lånet indgå  

 bestemmelser om særlige kreditydelser fra den danske kontraktpartner.
 Stk. 7.  Låneprovenuet kan kun anvendes til betaling for  

 kapitaludstyr og tjenesteydelser, som er kontraheret efter overenskomstens  

 ikrafttræden, medmindre andet aftales mellem låntageren og långiveren.
 Stk. 8.  Låneprovenuet kan ikke anvendes til betaling  

 til låntageren af nogen form for indførselstold, skatter og statslige eller  

 andre offentlige afgifter, såsom indførselsafgifter, udligningsafgifter for  

 indenlandske omsætningsafgifter, afgifter eller deponeringer i forbindelse  

 med udstedelse af betalings- eller indførselstilladelser.
 Stk. 9.  Låntageren kan trække på lånekontoen til  

 opfyldelse af kontrakter, der er godkendt af parterne, i indtil tre år efter  

 overenskomstens ikrafttræden eller et sådant andet tidspunkt, som måtte blive  

 aftalt indbyrdes mellem låntageren og långiveren.
Artikel VII Ikke-diskrimination Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  alle afskibninger af kapitaludstyr, der  

 omfattes af denne overenskomst, skal ske i overensstemmelse med princippet om  

 skibes frie deltagelse i den internationale handel i fri og lige konkurrence.
Artikel VIII Diverse bestemmelser Stk. 1.  Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 Stk. 2.  Låntageren skal meddele långiveren, hvilke  

 personer der er bemyndiget til at handle på låntagerens vegne, samt afgive  

 bekræftede prøver på alle sådanne personers underskrifter.
 Stk. 3.  Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle gældende og fremtidige  

 afgifter, som i medfør af låntagerens nugældende eller fremtidige lovgivning  

 pålægges i forbindelse med overenskomstens udfærdigelse, indgåelse,  

 registrering, ikrafttræden eller i øvrigt.
Artikel X Overenskomstens varighed Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser anføres for så vidt angår denne overenskomst:
 For låntageren:
Ministry of Finance, Government of Swaziland, Mbabane.
 Telegramadresse:
 MINFIN MBABANE.
 For långiveren med henblik på udbetalinger:
Udenrigsministeriet, Afdelingen for internationalt Udviklingssamarbejde, København.
 Telegramadresse:
 ETRANGERES COPENHAGEN.
 For långiveren med henblik på betaling af afdrag på lånet:
Økonomi- og budgetministeriet, København.
 Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i København den 24. marts 1972.
For Danmarks regering K.B.
Andersen Udenrigsminister For Swazilands regering 1. Lovell Finansminister TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og  

 Swazilands regering vedrørende et dansk statslån til Swaziland (i det  

 følgende benævnt overenskomsten). De betragtes som en integrerende del af  

 denne med samme gyldighed og virkning, som hvis de fuldt ud var anført deri.
Artikel I Annullering og suspension Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Stk. 2.  Såfremt låntageren gør sig skyldig i  

 misligeholdelse med hensyn til opfyldelsen af nogen forpligtelse eller aftale  

 i medfør af overenskomsten, kan långiveren helt eller delvis suspendere  

 låntagerens ret til at trække på lånekontoen.
 Hvis den misligholdelse, der har berettiget långiveren til suspension af  

 låntagerens trækningsret, fortsat består udover et tidsrum af tres dage efter  

 långiverens meddelelse til låntageren om suspension, kan långiveren når som  

 helst forlange den på lånekontoen trukne del af lånet tilbagebetalt straks,  

 uanset eventuelle modsatte bestemmelser i overenskomsten, medmindre  

 grundlaget for suspensionens iværksættelse er bortfaldet.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvistigheder Stk. 1.  Enhver tvistighed, som måtte opstå mellem  

 parterne angående fortolkningen eller gennemførelsen af nærværende  

 overenskomst, og som ikke er bilagt ad diplomatisk vej inden for seks  

 måneder, skal efter anmodning fra en af parterne forelægges for en  

 voldgiftsdomstol bestående af tre medlemmer.
Domstolens formand skal være  

 statsborger i et tredjeland og skal udpeges efter indbyrdes aftale mellem  

 partene.
Såfremt parterne ikke kan nå til enighed om udpegelsen af domstolens  

 formand, kan hver part anmode præsidenten for Den mellemfolkelige Domstol om  

 at foretage udpegelsen.
Hver part udpeger sin egen voldgiftsdommer; såfremt  

 en part undlader at udpege en voldgiftsdommer, kan denne udpeges af  

 domstolens formand.
 Stk. 2.  Hver part vil efterkomme og gennemføre de af  

 domstolen afsagte kendelser.
TILLÆG II 1. Elkraftforsyning og -fordeling.
 2. Telekommunikations- og radioudstyr.
 3. Vandforsyning og vejbygninger.
 4. Medicinsk udstyr og forsyninger.
 5. Teknisk og faglig uddannelse.
 6. Mindre industrivirksomheder.
 7. Landbrugsvirksomheder.
 8. By- og egnsplanlægning.
 9. Forundersøgelser vedrørende investeringer inden for  

 ethvert af ovennævnte områder.
 10. Sådanne andre områder, som parterne måtte aftale  

 indbyrdes.
 København, den 24. marts 1972.
Deres Excellence, Under henvisning til overenskomsten af dags dato mellem Danmarks regering  

 og Swazilands regering har jeg den ære at foreslå, at følgende bestemmelser  

 skal anvendes ved gennemførelsen af overenskomstens artikel VI.
 Udbetaling fra lånekontoen skal ske på følgende måde:
 Hvis foranstående bestemmelser kan godkendes af Swazilands regering, har  

 jeg den ære at foreslå, at dette brev og Deres svar herpå skal udgøre en  

 aftale mellem vore to regeringer om denne sag.
 Modtag, Deres Excellence, forsikringen om min mest udmærkede højagtelse.
K.
B.
Andersen Hans Excellence hr. finansminister Leopold Lovell.
 København, den 24. marts 1972.
Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
Modtag, Deres Excellence, forsikringen om min mest udmærkede højagtelse.
1. Lovell Hans Excellence hr. udenrigsminister K.
B.
Andersen.
 Udenrigsministeriet, den 30. august  

 1972.
K.
B.
Andersen.
