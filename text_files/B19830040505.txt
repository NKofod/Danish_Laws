 I henhold til § 8, stk. 1, i lov nr. 182 af 7. maj 1975 om nordisk  

 vidnepligt fastsættes:
 § 1.  Der tilkommer vidner, der indkaldes i henhold  

 til loven om nordisk vidnepligt, godtgørelse for udgifter til befordring til  

 og fra retten med billigste offentlige befordringsmiddel.
 Stk. 2.  Retten kan efter anmodning fra vidnet eller  

 sagens parter bestemme, at der skal ydes vidnet godtgørelse for befordring  

 med rutefly eller eget motorkøretøj, når det findes at være det mest  

 hensigtsmæssige befordringsmiddel.
Stk. 3.  Ved transport med jernbane, skib eller rutefly  

 godtgøres udgiften til fællesklasse (økonomiklasse), herunder til eventuel  

 køjeplads.
Ved transport med eget motorkøretøj ydes en godtgørelse på 1 kr.  

 for hver tilbagelagt km.
 § 2.  Vidner har krav på 80 kr. til forplejning for  

 hver påbegyndt periode af 12 timer, som rejsen og opholdet nødvendigvis  

 varer.
 Stk. 2.  Vidnet har endvidere, såfremt overnatning er  

 nødvendig, krav på godtgørelse for dokumenterede udgifter til hotelværelse,  

 dog ikke udover 250 kr. pr. døgn.
§ 3.  Retten yder vidner erstatning for tabt  

 arbejdsfortjeneste eller andet økonomisk tab, som er opstået i anledning af  

 vidnepligten, dog ikke udover 250 kr. pr. døgn.
Tabet skal dokumenteres over  

 for retten.
 § 4.  Såfremt vidnet på grund af legemsfejl, sygdom,  

 alder eller svagelighed ikke kan give møde for retten uden ledsager, ydes  

 tillige ledsageren godtgørelse efter §§ 1-3.
 § 5.  Den godtgørelse, som vidnet efter §§ 1 og 2 har  

 krav på, eller et passende forskud herpå, skal tilbydes betalt samtidig med  

 indkaldelsens forkyndelse.
 § 6.  Bekendtgørelsen træder i kraft den 1. oktober  

 1983.
 Stk. 2.  Bekendtgørelse nr. 222 af 11. juni 1975 om  

 ydelser til nordiske vidner m.v. ophæves.
