Betænkning afgivet af Boligudvalget den 1. december 2005 Betænkning over Forslag til lov om ændring af lov om  

 landinspektørvirksomhed (Lempelse af konkurrencebegrænsende regler og indførelse  

 af lovpligtig ansvarsforsikring m.v.) [af miljøministeren (Connie  

 Hedegaard)] 1. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 12. oktober 2005. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 11. august 2005 dette udkast til  

 udvalget, jf. alm. del  bilag 55 (folketingsåret 2004-05, 2. samling).  

 Den 3.  

 oktober 2005 sendte miljøministeren de indkomne høringssvar samt et notat  

 herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Michael Andersen, Viby Sj. og Praktiserende Landinspektørers Forening.
 Miljøministeren har over for udvalget kommenteret de skriftlige  

 henvendelser.
Deputationer Endvidere har Praktiserende Landinspektørers Forening mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 2 spørgsmål til miljøministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Socialdemokratiets  

 medlemmer af udvalget bemærker det vigtige i at fastholde landinspektørens  

 personlige ansvar såvel fagligt som økonomisk og er åbne over for et samspil  

 mellem en privat og en offentlig virksomhed.
 Lovforslaget åbner for, at  

 der kan etableres sådanne samarbejder, samtidig med at den høje kvalitet  

 bevares.
 Socialdemokratiet har  

 under udvalgsarbejdet udtrykt sit ønske om ensartethed på lovgivningsområdet  

 i  

 EU, hvilket der ikke umiddelbart er taget højde for i lovforslaget.
 Socialdemokratiet kan dog  

 støtte lovforslaget.
Dansk Folkepartis  

 medlemmer af udvalget kan støtte lovforslaget, der kan give yderligere  

 konkurrence  

 på området og skabe større sikkerhed for den del af befolkningen, der  

 anvender  

 landinspektører.
Ved lovforslagets ikrafttræden vil det blive muligt for  

 investorer at eje aktier og anparter i landinspektørvirksomheder med op til  

 49  

 pct. af aktierne eller anparterne, dog maksimalt 15 pct. for andre end  

 landinspektører  

 med beskikkelse.
Denne begrænsning gælder dog ikke, hvis man har sin  

 hovedbeskæftigelse i firmaet.
De resterende 51 pct. af aktie- eller  

 anpartskapitalen og stemmerettighederne i et landinspektørselskab ejes enten  

 af  

 landinspektører med beskikkelse, der aktivt driver landinspektørvirksomhed i  

 et  

 selskab, eller deres moder- eller datterselskab eller af et andet  

 landinspektørselskab.  

 Det bliver også i fremtiden lovpligtigt for praktiserende landinspektører at  

 tegne forsikring, som dækker deres ansvar for tab, som de påfører deres  

 klienter eller andre under udførelse af deres erhverv, hvilket er en  

 sikkerhed  

 for de borgere, der gør brug af landinspektører.
Landinspektørnævnet kan  

 sanktionere pligtforsømmelser, bl.a. med bøder på op til 55.000 kr.
 Et  

  

 mindretal  

  

 i udvalget (SF og EL) indstiller lovforslaget til  

  

 forkastelse  

  

 ved 3. behandling.
Socialistisk Folkepartis  

 medlem af udvalget anerkender lovforslagets opstramninger med hensyn til  

 ansvarsforsikring  

 og de forhøjede bødestørrelser ved pligtforsømmelser.
Det er områder, der var  

 fuldstændig enighed om, da området i 2004 blev analyseret til bunds i  

 rapporten  

 fra arbejdsgruppen vedrørende matrikulære arbejder og  

 landinspektørvirksomhed.
Men som det er påpeget i  

 flere af høringssvarene, er det helt ubegrundet  og også uden hold i  

 denne  

 grundige analyse af området  at regeringen samtidig har valgt at sætte  

 en klar  

 liberalisering af området ind i lovforslaget.
Det handler alene om at give  

 markedskræfterne endnu mere spillerum på et område, hvor det ikke kan undgås,  

 at uvildigheden sættes under pres.
For borgerne er der ingen  

 fordele forbundet med denne del af forslaget, men der er klare ulemper i form  

 af øget usikkerhed om landinspektørernes uafhængighed og objektivitet.
Det  

 hverken  

 kan eller vil SF medvirke til, og derfor vil SF stemme imod forslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Rasmus Prehn (S)   

 Jytte Andersen (S)   

 Hüseyin Arac (S)   

 René Skau Björnsson (S)   

 Charlotte Fischer (RV)   

 Morten Homann (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 10 Bilagsnr.
Titel 1 Høringssvar og høringsnotat, fra miljøministeren 2 Henvendelse af 6/10-05 fra Michael Andersen 3 Udkast til tidsplan for udvalgets behandling af  

 lovforslaget 4 Fastlagt tidsplan for udvalgets behandling af  

 lovforslaget 5 1. udkast til betænkning 6 Henvendelse af 29/11-05 fra Praktiserende  

 Landinspektørers Forening 7 2. udkast til betænkning Oversigt over spørgsmål og svar vedrørende L 10 Spm.nr.
