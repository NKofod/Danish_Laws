Bekendtgørelse om Fødevareministeriets Klagecenters opgaver og beføjelser I medfør af § 9 i lov nr. 1081 af 22. december 1993 om ophørsstøtte til erhvervsfiskere, som ændret ved lov nr. 404 af 1. juni 2005, § 16 i lov om ophørsstøtte til jordbrugere, jf. lovbekendtgørelse nr. 676 af 9. august 1995, som ændret ved lov nr. 404 af 1. juni 2005, § 17, stk. 1 og 4, i lov om støtte til jordbrugets strukturudvikling og til økologisk produktion inden for jordbrug og fiskeri m.v., jf. lovbekendtgørelse nr. 192 af 26. marts 1999, § 15, stk. 1, i lov nr. 421 af 31. maj 2000 om tilskud til fremme af innovation, forskning og udvikling m.v. i fødevare-, jordbrugs- og fiskerisektoren (innovationsloven), § 8 b, stk. 2, i lov om Kongeriget Danmarks Fiskeribank, jf. lovbekendtgørelse nr. 92 af 8. februar 2001, som ændret ved lov nr. 1393 af 21. december 2005, § 10, stk. 1, i lov om strukturforanstaltninger vedrørende fiskerisektoren, jf. lovbekendtgørelse nr. 316 af 3. maj 2001, § 65, stk. 1, i anordning nr. 523 af 8. juni 2004 om ikrafttræden for Grønland af lov om fødevarer m.m., § 39, stk. 1, i anordning nr. 524 af 8. juni 2004 om ikrafttræden for Grønland af lov om sygdomme og infektioner hos dyr, § 25, stk. 1, i anordning nr. 525 af 8. juni 2004 om ikrafttræden for Grønland af lov om dyrlægegerning m.v., § 13, stk. 1, i lov nr. 1552 af 20. december 2006 om udvikling af fiskeri- og akvakultursektoren (fiskeriudviklingsloven), § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven), § 110, stk. 3, i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, § 16, stk. 1, i lov om drift af landbrugsjorder, jf. lovbekendtgørelse nr. 191 af 12. marts 2009, § 16, stk. 1, i lov om dyrkning m.v. af genetisk modificerede afgrøder, jf. lovbekendtgørelse nr. 193 af 12. marts 2009, § 3, stk. 2, i lov om frø, kartofler og planter, jf. lovbekendtgørelse nr. 195 af 12. marts 2009, § 17, stk. 1, i lov om biavl, jf. lovbekendtgørelse nr. 197 af 12. marts 2009, § 12 i lov om planteskadegørere, jf. lovbekendtgørelse nr. 198 af 12. marts 2009, § 19, stk. 1 og 2, i lov om visse landdistriktrelaterede tilskudsordninger m.v., jf. lovbekendtgørelse nr. 1202 af 10. december 2009, som ændret ved lov nr. 602 af 14. juni 2011, § 19, stk. 1, i lov nr. 1502 af 27. december 2009 om Grønt Udviklings- og Demonstrationsprogram, § 38, stk. 1, i lov om landbrugsejendomme, jf. lovbekendtgørelse nr. 26 af 14. januar 2015, § 27, stk. 1 og 3, i lov om jordfordeling og offentligt køb og salg af fast ejendom til jordbrugsmæssige formål m.m. (jordfordelingsloven), jf. lovbekendtgørelse nr. 1275 af 2. november 2010, § 18, stk. 1, i økologiloven, jf. lovbekendtgørelse nr. 416 af 3. maj 2011, som ændret ved lov nr. 1459 af 17. december 2013, § 10, stk. 1, i lov om gødning og jordforbedringsmidler m.v., jf. lovbekendtgørelse nr. 417 af 3. maj 2011, § 9, stk. 2, i lov om randzoner, jf. lovbekendtgørelse nr. 894 af 15. juli 2014,  § 22, stk. 2, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 244 af 28. februar 2013, § 4, stk. 1, i lov om behandling af oplysninger om brug af plantebeskyttelsesmidler i jordbruget, jf. lovbekendtgørelse nr. 249 af 28. februar 2013, § 9 c i lov om indendørs hold af gylte, goldsøer og drægtige søer, jf. lovbekendtgørelse nr. 77  af 21. januar 2015, § 4 i lov om sikring af dyrepatogener, jf. lovbekendtgørelse nr. 475 af 15. maj 2014, § 17 i lov om hold af slagtekalkuner, jf. lovbekendtgørelse nr. 476 af 15. maj 2014, § 5, stk. 1, i lov om foderstoffer, jf. lovbekendtgørelse nr. 477 af 15. maj 2014, § 14 i lov om hold af slagtekyllinger, jf. lovbekendtgørelse nr. 468 af 15. maj 2014, § 66, stk. 1, i lov om hold af dyr, jf. lovbekendtgørelse nr. 466 af 15. maj 2014, § 36, stk. 1, i lov om dyrlæger, jf. lovbekendtgørelse nr. 464 af 15. maj 2014, § 58, stk. 1, i lov om fødevarer, jf. lovbekendtgørelse nr. 467 af 15. maj 2014, § 32 a i lov om hold af heste, jf. lovbekendtgørelse nr. 472 af 15. maj 2014, § 24 d i dyreværnsloven, jf. lovbekendtgørelse nr. 473 af 15. maj 2014, § 7 b i lov om indendørs hold af smågrise, avls- og slagtesvin, jf. lovbekendtgørelse nr. 465 af 15. maj 2014, § 36 i lov om hold af malkekvæg og afkom af malkekvæg, jf. lovbekendtgørelse nr. 470 af 15. maj 2014 og § 15 b i lov om udendørs hold af svin, jf. lovbekendtgørelse nr. 471 af 15. maj 2014, § 11, stk. 1, i lov nr. 1360 af 16. december 2014 om Landdistriktsfonden, § 11, stk. 1, i lov nr. 1361 af 16. december 2014 om Hav- og Fiskerifonden, § 4, stk. 2, i lov om hunde, jf. lovbekendtgørelse nr. 76 af 21. januar 2015,  samt tekstanmærkning nr. 148, nr. 151, nr. 154, nr. 157, nr. 159, nr. 162-163, nr. 165 og nr. 168 ad § 24 på finansloven, fastsættes:
Opgaver og beføjelser § 1. Fødevareministeriets Klagecenter er en myndighed under Ministeriet for Fødevarer, Landbrug og Fiskeri (Fødevareministeriet).
Stk. 2. Klagecentret behandler klager over afgørelser truffet af institutioner under Fødevareministeriet i første instans efter de i §§ 2-6 nævnte love, tekstanmærkninger, forordninger og anordninger.
Klagecentret behandler dog ikke klager over de nævnte institutioners administrative, økonomiske og personalemæssige forhold.
Stk. 3. Klagecentret behandler klager over afgørelser efter de i §§ 2-6 nævnte love, tekstanmærkninger, forordninger og anordninger truffet af andre myndigheder og private eller offentlige institutioner, der har fået delegeret beføjelser på ministeriets område, medmindre andet følger af lovgivningen.
Klagecentret behandler dog ikke klager over de nævnte myndigheders og institutioners administrative, økonomiske og personalemæssige forhold.
 Stk. 4. Klagecentret behandler klager over afgørelser, der er truffet af de i stk. 2 og 3 nævnte myndigheder og institutioner som led i sagsbehandlingen.
Stk. 5. Klagecentret behandler klager over de i stk. 2 og 3 nævnte myndigheders og institutioners sagsbehandling inden for de områder, der er omfattet af de i §§ 2-6 nævnte love, tekstanmærkninger, forordninger og anordninger.
Klagecentret henskyder dog behandlingen af klagen til departementet, hvis behandlingen kan få betydning for den fremtidige tilrettelæggelse af sagsbehandlingen hos de førnævnte myndigheder og institutioner.
 § 2. Fødevareministeriets Klagecenter behandler klager over afgørelser truffet i medfør af følgende love:
 1) Lov om superficiære Fæste- og Lejeforhold.
 2) Lov om tilskud til produktudvikling i forarbejdning mv. af jordbrugsprodukter.
 3) Lov om tilskud til vikarordninger inden for jordbruget.
 4) Lov om jordfordeling mellem landejendomme.
 5) Lov om indkøbsforeninger for mindre virksomheder i landdistrikterne.
 6) Lov om læhegn og tilskud til læplantning.
 7) Lov om ophørsstøtte til erhvervsfiskere.
 8) Lov om ophørsstøtte til jordbrugere.
 9) Lov om støtte til jordbrugets strukturudvikling og til økologisk produktion inden for jordbrug og fiskeri m.v.
 10) Lov om støtte til jordbrugets strukturudvikling og til økologisk jordbrug m.v.
 11) Innovationsloven.
 12) Lov om Kongeriget Danmarks Fiskeribank.
 13) Lov om strukturforanstaltninger vedrørende fiskerisektoren.
 14) Lov om hold af dyr.
 15) Lov om dyrlæger.
 16) Fiskeriudviklingsloven, dog med undtagelse af afgørelser truffet efter indstilling fra de lokale aktionsgrupper.
 17) Landdistriktsloven, dog med undtagelse af afgørelser truffet efter indstilling fra de lokale aktionsgrupper.
 18) Fiskeriloven.
 19) Lov om landdistriktsrelaterede tilskudsordninger m.v.
 20) Lov om drift af landbrugsjorder.
 21) Lov om dyrkning m.v. af genetisk modificerede afgrøder.
 22) Lov om frø, kartofler og planter.
 23) Lov om biavl.
 24) Lov om planteskadegørere.
 25) Lov om Grønt Udviklings- og Demonstrationsprogram.
 26) Lov om behandling af oplysninger om brug af plantebeskyttelsesmidler i jordbruget.
 27) Landbrugsstøtteloven.
 28) Jordfordelingsloven, for så vidt angår afgørelser truffet i medfør af § 27, stk. 1, i lov nr. 535/2005.
 29) Lov om plantenyheder.
 30) Økologiloven.
 31) Lov om gødning og jordforbedringsmidler m.v.
 32) Lov om foderstoffer.
 33) Lov om fødevarer.
 34) Dyreværnsloven.
 35) Lov om indendørs hold af smågrise, avls- og slagte-svin.
 36) Lov om indendørs hold af gylte, goldsøer og drægtige søer.
 37) Lov om udendørs hold af svin.
 38) Lov om hold af malkekvæg og afkom af malkekvæg.
 39) Lov om hold af slagtekyllinger.
 40) Lov om hold af slagtekalkuner.
 41) Lov om hold af heste.
 42) Lov om hold af hunde.
 43) Lov om sikring af dyrepatogener.
 44) Lov om randzoner.
 45) Lov om landbrugsejendomme.
 46) Lov om apoteksvirksomhed.
 47) Lov om Landdistriktsfonden.
 48) Lov om Hav- og Fiskerifonden.
 § 3. Fødevareministeriets Klagecenter behandler klager over afgørelser truffet i medfør af tekstanmærkning nr. 148, nr. 151, nr. 154, nr. 157-159, nr. 162-163, nr. 165-166 og nr. 168 ad § 24 på finansloven.
 § 4. Fødevareministeriets Klagecenter behandler klager over afgørelser truffet i medfør af artiklerne 10, 11 eller 23 i Rådets forordning nr. 1/2005 af 22. december 2004 om beskyttelse af dyr under transport og dermed forbundne aktiviteter og om ændring af direktiv 64/432/EØF og 93/199/EF og forordning (EF) nr. 1255/97 samt artiklerne 6-9 og 12-14 i Rådets forordning (EF) nr. 3/2008 af 17. december 2007 om oplysningskampagner og salgsfremstød for landbrugsprodukter på det indre marked og i tredjelande.
 § 5. Fødevareministeriets Klagecenter behandler klager over afgørelser truffet i medfør af anordning nr. 523 af 8. juni 2004 om ikrafttræden for Grønland af lov om fødevarer m.m.,   anordning nr. 524 af 8. juni 2004 om ikrafttræden for Grønland af lov om sygdomme og infektioner hos dyr og anordning nr. 525 af 8. juni 2004 om ikrafttræden for Grønland af lov om dyrlægegerning m.v., jf. bekendtgørelse nr. 1202 af 13. december 2012 om Fødevarestyrelsens og Grønlands Selvstyres opgaver og beføjelser i Grønland på den del af fødevare- og veterinærområdet, der administreres af fødevareministeren.
 § 6. Fødevareministeriets Klagecenter behandler klager over afgørelser om aktindsigt truffet i medfør af forvaltningsloven og lov om offentlighed i forvaltningen, jf. bekendtgørelse nr. 38 af 15. januar 2014 om afgørelse i sager om aktindsigt efter forvaltningsloven og lov om offentlighed i forvaltningen og klage over sagsbehandlingstiden i sådanne aktindsigtssager på Fødevareministeriets område, samt afgørelser om aktindsigt truffet i medfør af lov om aktindsigt i miljøoplysninger.
 Klageadgang m.v.
§ 7. Klagefristen er 4 uger for afgørelser truffet efter de i § 2, nr. 3, nr. 6-28, nr. 30-48, nævnte love og de i § 3 nævnte tekstanmærkninger nr. 148, nr. 151, nr. 154, nr. 157, nr. 159, nr. 162-163, nr. 165 og nr. 168 samt for afgørelser truffet af Fødevarestyrelsen efter de i § 5 nævnte anordninger.
Klagen skal indgives gennem den myndighed eller institution, der har truffet afgørelsen.
 Stk. 2. Klage over afgørelser truffet efter de i § 2, nr. 1-5, eller nr. 29, og § 4 nævnte love og forordninger, de i § 3 nævnte tekstanmærkninger nr. 158 og nr. 166 samt afgørelser truffet af Grønlands Selvstyre efter de i § 5 nævnte anordninger kan indgives gennem den myndighed eller institution, der har truffet afgørelsen.
 Stk. 3. Klage over sagsbehandlingen, jf. § 1, stk. 5, kan indgives gennem den myndighed eller institution, der har behandlet sagen.
 Stk. 4. Klagen skal være skriftlig, hvis der er fastsat bestemmelser herom for det pågældende lovgivningsområde.
Stk. 5. For afgørelser truffet efter de i § 2, nr. 6-28, nr. 30-45 eller nr. 47-48, nævnte love og de i § 3 nævnte tekstanmærkninger nr. 148, nr. 151, nr. 154, nr. 157, nr. 159, nr.162-163, nr.165 og nr.168 samt for afgørelser truffet af Fødevarestyrelsen efter de i § 5 nævnte anordninger kan Fødevareministeriets Klagecenter inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
For afgørelser truffet efter den i § 2, nr. 46, nævnte lov kan Fødevareministeriets Klagecenter i særlige tilfælde behandle en klage indgivet efter klagefristens udløb.
 Stk. 6. Afgørelser truffet af klagecentret i klagesager kan ikke indbringes for anden administrativ myndighed, bortset fra afgørelser truffet efter de i § 2, nr. 1-6, eller nr. 29, nævnte love, afgørelser truffet efter de i § 3 nævnte tekstanmærkninger nr. 158 og nr. 166, afgørelser truffet efter de i § 4 nævnte forordninger samt afgørelser truffet af Grønlands Selvstyre efter de i § 5 nævnte anordninger.
Ikrafttræden § 8. Bekendtgørelsen træder i kraft den 1. maj 2015.
 Stk. 2. Bekendtgørelse nr. 560 af 28. maj 2014 om Fødevareministeriets Klagecenters opgaver og beføjelser ophæves.
