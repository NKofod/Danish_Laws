Til samtlige Kommunalbestyrelser Amtsråd Københavns og Frederiksberg Kommuner Elforsyningsvirksomheder Fjernvarmeforsyningsvirksomheder Gasselskaber Indberetning om kraft- og kraftvarmeværker med en kapacitet på eller under  

 25 MW Lov nr. 54 af 25. februar 1976 om elforsyning definerer i § 1, stk. 2  

 elforsyning som; produktion, transmission og distribution af elektricitet fra  

 stationære anlæg samt ind- og udførsel af elektricitet.
I bemærkningerne til  

 § 1, stk. 2 anføres, at elektricitet produceret af varmeværker × som oftest  

 betegnet kraftvarmeværker - således også omfattes af loven.
Derimod er  

 varmeproduktion, bortset fra prisbestemmelserne i §§ 9-12, og levering af  

 varme ikke omfattet af nævnte lovs bestemmelser.
I bekendtgørelse nr. 607 af 17. december 1976 om elforsyningslovens  

 anvendelsesområde, jf. lovens § 1, stk. 3, fastsættes, at elforsyning fra  

 boligers, virksomheders og private eller offentlige institutioners egne  

 anlæg, der har til hovedformål at dække boligens, virksomhedens eller  

 institutionens interne elforbrug, alene omfattes af bestemmelserne i lovens  

 §§ 13 og 14, jf. § 15 i loven.
Dette gælder også selv om anlægget ikke er  

 tilkoblet et eksternt ledningsanlæg med henblik på køb og salg af  

 elektricitet.
Elforsyningsloven skelner mellem, om et kraft- eller kraftvarmeværk har en  

 elproduktionskapacitet over 25 MW, eller har en elproduktionskapacitet på  

 eller under 25 MW.
For kraft- og kraftvarmeværker med en produktionskapacitet  

 over 25 MW gælder, at der kræves bevilling for at udøve  

 elforsyningsvirksomhed fra disse produktionsanlæg, jf. § 3, stk. 1 i loven.  

 Bevillingshaverens beslutning om at iværksætte anlægsarbejder i form af  

 væsentlig ændring af bestående eller opførelse af nye elproduktionsanlæg over  

 25 MW godkendes, jf. § 5, stk. 1, nr. 5 i loven.
 For kraft- og kraftvarmeværker med en elkapacitet på eller under 25 MW  

 gælder modsætningsvis, at elproduktion fra disse anlæg ikke kræver bevilling,  

 og anlæggene skal derfor ikke godkendes i medfør af elforsyningslovens § 5,  

 stk. 1, nr. 5.
Som følge af den indtrådte stagnation i elforbruget og det eksisterende  

 overskud af elproduktionskapacitet har energiministeriet ladet meddele, at  

 man som hovedregel ikke vil godkende godkendelsespligtige anlæg, førend der  

 er elkapacitetsmæssigt behov herfor.
Nye kraftværker forventes endvidere  

 opført som kraftvarmeværker med henblik på udnyttelse af såvel den  

 producerede varme som den producerede elektricitet.
Denne energipolitiske stillingtagen gælder også for anlæg på eller under  

 25 MW og sker ud fra betragtningen om, at der herved opnås den bedste  

 udnyttelse af de nødvendige investeringer.
I perioden indtil der er behov for  

 yderligere elproduktionskapacitet, er energistyrelsen dog med elværkerne  

 blevet enige om at bygge et mindre antal eksperimentalværker.
Man skal anmode  

 om, at den overordnede retningslinie for tilbageholdende udbygning bliver  

 respekteret.
I medfør af elforsyningslovens § 13, stk. 1 kan energistyrelsen imidlertid  

 pålægge alle elforsyningsvirksomheder uanset størrelse 1) bestemte  

 indretninger af produktionsanlæg, 2) anvendelse af bestemte former for energi  

 og 3) opretholdelse af lagre - det sidste dog kun gennem almindelige  

 forskrifter.
Energistyrelsen kan således, når energipolitiske hensyn,  

 herunder mulighederne for forøgelse af forsyningssikkerheden taler derfor,  

 med rimeligt varsel pålægge elforsyningsvirksomheder:
 Pålæg efter § 13, stk. 1, nr. 1-3 vil i givet fald indtil videre ske  

 individuelt for det enkelte kraft- og kraftvarmeværk.
Sammenholdes § 2 i lov nr. 258 af 8. juni 1979 om varmeforsyning med  

 elforsyningsloven fremgår det, at kraft- og kraftvarmeværker reguleres af  

 elforsyningsloven, og derfor ikke er kollektive varmeforsyningsanlæg i  

 varmeforsyningslovens forstand.
Derimod er net til distribution af varme fra  

 sådanne anlæg altid omfattet af varmeforsyningslovens planlægnings- og  

 godkendelsesbestemmelser.
 For at gøre det muligt for energistyrelsen at afgøre, om der i det enkelte  

 tilfælde skal gives pålæg i medfør af elforsyningslovens § 13, stk. 1,  

 anmoder energistyrelsen om på tidligst mulige tidspunkt at blive underrettet  

 om eventuelle beslutninger eller planer om nye kraft- eller kraftvarmeværker  

 med en elkapacitet på eller under 25 MW.
 Styrelsen vil ved behandlingen af kraft- og kraftvarmeværker efter § 13 i  

 elforsyningsloven foranledige, at der sker den fornødne koordination med  

 varmeforsyningslovens administration.
 Energistyrelsen henstiller samtidig til samtlige kommunalbestyrelser, at  

 de, når de får kendskab til opførelse af kraft- eller kraftvarmeværk,  

 herunder boligers, virksomheders og private eller offentlige institutioners  

 egne anlæg med en kapacitet på eller under 25 MW underretter energistyrelsen  

 herom.
