Som det vil være amtsrådet/kommunalbestyrelsen bekendt, er finansloven for  

 1991 endnu ikke vedtaget.
Vejdirektoratet kan derfor ikke i øjeblikket  

 udsende de normale bevillingsbreve.
Statens udgifter afholdes indtil videre på grundlag af den midlertidige  

 bevillingslov.
Med hjemmel i denne kan der afholdes udgifter dels til  

 igangværende planlægnings- og broreparations-, anlægsarbejder, herunder  

 videreførelse af igangværende projekteringsarbejder, dels til de løbende  

 drifts- og vedligeholdelsesaktiviteter.
Derimod må ikke-igangværende  

 planlægnings-, broreparations- og anlægsarbejder samt slidlags- og  

 forstærkningsarbejder ikke påbegyndes.
 Til dækning af de løbende udgifter til ovennævnte aktiviteter, foreløbig  

 for januar måned, vil Vejdirektoratet snarest indsætte acontobeløb på  

 amtskommunens/kommunens girokonto.
 Egentlige bevillingsskrivelser vil først blive fremsendt, når finansloven  

 for 1991 er vedtaget.
