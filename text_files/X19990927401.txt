Moms - fritagelse - aviser TSS af 2/2-99 Momsnævnet traf i sommeren 1998 afgørelse i  

 en sag om den momsmæssige status for ca. 275 distriks- og lokalblade.  

 Sagen var indbragt for Momsnævnet af Landsrepræsentationen for  

 danske distriksblade og lokalaviser.
 Der var som bilag til Momsnævnets afgørelse  

 vedlagt en liste over de distriks- og lokalblade, der efter afgørelsen  

 er fritaget for moms, og en liste over de blade, som ikke kan anses for  

 aviser i momslovens forstand, jf. momslovens § 34, stk. 1, nr. 14.
 Ved en beklagelig fejl blev Kjerteminde Avis opført  

 på listen over blade, som ikke anses for aviser, selv om Told- og  

 Skatteregion Odense til sagen havde oplyst, at der efter regionens opfattelse  

 er tale om en publikation, der opfylder Momsnævnets aviskriterier.
 Der er tale om en åbenlys fejl, der er opstået  

 under sagens behandling i Told- og Skattestyrelsen, og som Skatteministeriet  

 nu har berigtiget over for Kjerteminde Avis A/S.
 Kjerteminde Avis kan således som hidtil sælges  

 til læserne, uden at der beregnes moms af salget, jf. momslovens § 34,  

 stk. 1, nr. 145, og Mn. 795/82.
