 Konkurrenceankenævnet har afvist en klage fra Dansk Kommunal  

 Arbejderforbund over Konkurrencerådets beslutning om ikke at foretage en  

 undersøgelse i henhold til konkurrencelovens § 7 og § 8 af  

 rengøringsmarkedets prisberegninger, herunder specielt ISS Servicesystem A/S'  

 prisberegning (* 2). Konkurrencerådet fandt derimod anledning til at udtale  

 sig over for Kommunernes Landsforening og Amtsrådsforeningen i Danmark om  

 bl.a. udbud af opgaver i licitation (* 3). Konkurrenceankenævnet henviste til  

 konkurrencelovens § 18, stk. 1, med hensyn til Konkurrencerådets beslutning  

 om ikke at foretage en undersøgelse og bemærkede i øvrigt, at rådets  

 afgørelser efter konkurrencelovens § 8 aldrig kan påklages til ankenævnet.
År 1992, den 24. september, afsagde konkurrenceankenævnet i sagen j.nr.  

 92-19.060 Dansk Kommunal Arbejderforbund ctr.
KonkurrenceRådet sålydende 1.Ved skrivelse af 25. marts 1992 har Dansk Kommunal Arbejderforbund  

 klaget over en af KonkurrenceRådet den 26. februar 1992 truffet afgørelse,  

 hvorefter rådet besluttede ikke at foretage en undersøgelse af  

 rengøringsmarkedets prisberegninger, herunder specielt ISS Servicesystem A/S'  

 prisberegninger, og af selve prisdannelsen.
På baggrund af forbundets  

 henvendelse fremsendte rådet imidlertid et brev til Kommunernes Landsforening  

 og Amtsrådsforeningen med anbefalinger til udbyderne af rengøringsentrepriser  

 således, at fordelene ved udlicitering (høj service, øget effektivitet og  

 besparelser) bedst opnås.
For så vidt angår spørgsmålet om klageadgang  

 henvises i rådets afgørelse til konkurrencelovens § 18, og det oplyses, at  

 der gælder en klagefrist på 4 uger.
 Klageren har påstået, at der som minimum foretages en undersøgelse af de  

 vilkår i ISS's standardkontrakt, hvorefter der kan ske prisregulering.
 KonkurrenceRådet har påstået klagen afvist.
2.Den 26. maj 1992 afsagde Konkurrenceankenævnets formand på nævnets vegne  

 kendelse i sagen.
Ved en fejl blev det overset, at en frist, der var givet  

 klageren til at fremkomme med et yderligere indlæg i sagen, endnu ikke var  

 udløbet.
 Formanden besluttede derfor, at sagen skulle genoptages for ankenævnet.  

 Formandens suppleant har forestået den fortsatte behandling af sagen.
 3. Klagerens argumentation.
Klageren har i skrivelse af 11. juni 1992 anført, at KonkurrenceRådet i  

 afgørelsen af 26. februar 1992 har givet klagevejledning.
I henhold til  

 forvaltningslovens § 25 gives en sådan vejledning ved afgørelser, som kan  

 påklages til anden forvaltningsmyndighed.
Anmodningen om en undersøgelse blev behandlet af rådet.
De fremhævede  

 forhold blev ikke afvist, men der blev sendt en vejledning til Kommunernes  

 Landsforening og Amtsrådsforeningen.
Ifølge konkurrencelovens § 7, nr. 2, kan  

 rådet fastsætte regler om fakturering og anden dokumentation for  

 prisberegning.
I stedet for at gøre dette udsendte rådet nævnte vejledning.  

 Der er derfor ikke hjemmel til at afvise klagen.
 4. Rådets argumentation.
 KonkurrenceRådet har anført, at i henhold til konkurrencelovens § 18, stk.  

 1., kan beslutning om afvisning af at iværksætte en undersøgelse i henhold  

 til § 7 og § 8 ikke indbringes for Konkurrenceankenævnet.
 5. Ankenævnets bemærkninger.
Da klagen angår rådets beslutning om at afvise at foretage en undersøgelse  

 i medfør af konkurrencelovens § 7 og § 8, kan afgørelsen i henhold til lovens  

 § 18, stk. 1, ikke påklages til ankenævnet, der derfor må afvise klagen.
I  

 øvrigt bemærkes, at rådets afgørelser, der er truffet efter lovens § 8,  

 aldrig kan påklages til ankenævnet, jf. § 18, stk. 1.
 (* 1) Konkurrencerådet:
Dokumentation 1992-3, s. 224-225 (* 2) Konkurrencerådet:
Dokumentation 1992-1, s. 34-35 (* 3) Konkurrencerådet:
