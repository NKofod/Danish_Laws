 Vedrørende jordbrugskommissionernes samarbejde med Jordbrugs- direktoratet  

 ved behandlingen af regionplaner, kommuneplaner og lokalplaner samt  

 fredningsforslag. (Udsendelse nr. 23).
 Lov nr. 388 af 6. juni 1991 om planlægning (planloven) er trådt i kraft  

 den 1. januar 1992. Loven giver ændrede regler for udarbejdelsen og  

 vedtagelsen af regionplaner, kommuneplaner og lokalplaner samt tillæg hertil.
 Endvidere afløses naturfredningsloven pr. 1. juli 1992 af lov nr. 9 af 3.  

 januar 1992 om naturbeskyttelse (naturbeskyttelsesloven), hvilket bl.a. giver  

 ændrede regler for gennemførelsen af fredninger.
 Jordbrugsdirektoratet finder derfor behov for at tilpasse de hidtidige  

 samarbejdsprocedurer mellem jordbrugskommissionerne og Jordbrugsdirektoratet  

 til de nye regler.
 Generelt om planforslag.
 Der er med den nye planlov indført regler om, at amtsrådet, henholdsvis  

 kommunalbestyrelsen, før udarbejdelsen af et for slag til region- eller  

 kommuneplan eller ændringer hertil, skal indkalde ideer, forslag m.v. med  

 henblik på planlægningsarbejdet.
 Region- og kommuneplaner skal fast revideres hvert fjerde år, og i  

 forbindelse hermed skal amtsrådet henholdsvis kommunalbestyrelsen tillige  

 udarbejde en beretning om den hidtidige planlægning og de påtænkte ændringer  

 i planen samt en vurdering af udviklingen.
Jordbrugsdirektoratet skal derfor henlede opmærksomheden på muligheden for  

 at påvirke planlægningens indhold allerede i en tidlig fase af planernes  

 udarbejdelse.
Jordbrugsdirektoratet anser det for hensigtsmæssigt, hvis  

 jordbrugskommissionen i fornødent omfang fremkommer med oplysninger og  

 vurderinger om jordbrugsmæssige forhold og interesser af betydning for  

 planlægningsarbejdet.
Jordbrugsdirektoratet vil tilsvarende fremkomme med eventuelle  

 bemærkninger af generel karakter.
Jordbrugsdirektoratet vil orientere  

 jordbrugskommissionen, hvis der er sådanne bemærkninger.
 Hvis jordbrugskommissionen fremsender bemærkninger el.lign. direkte til  

 amtet eller kommunen, skal Jordbrugsdirektoratet anmode om at få tilsendt en  

 kopi.
 Ved den efterfølgende offentliggørelse af planforslaget vil  

 Jordbrugsdirektoratet som hidtil efter behov anmode kommissionen om en  

 udtalelse.
 Generelt er det Jordbrugsdirektoratets opfattelse, at det er særdeles  

 værdifuldt at gøre amtskommunen og kommunerne opmærksomme på eventuelle  

 problemer i forhold til jordbrugsinteresserne på et så tidligt tidspunkt som  

 muligt i planlæg ningsprocessen.
 Hvis jordbrugskommissionen/Jordbrugsdirektoratet for eksempel først  

 reagerer i forbindelse med et fremsat lokalplanforslag, vil det ofte være  

 vanskeligt med vægt at fremkomme med ønsker om ændringer m.v., hvis  

 lokalplanforslaget er udarbejdet i overensstemmelse med en vedtaget  

 regionplan og kommuneplan.
 Jordbrugsdirektoratet skal endvidere opfordre til, at  

 jordbrugskommissionen holder sig løbende orienteret om diverse  

 planlægningstiltag i amtskommunen og i de enkelte kommuner, ligesom  

 kommissionen opfordres til at orientere Jordbrugsdirektoratet om eventuelle  

 konstaterede problemer i forhold til de jordbrugsmæssige interesser.
I denne forbindelse henvises til bestemmelsen i § 5, stk. 2, i  

 Landbrugsministeriets cirkulære nr. 36 af 8. marts 1990 om varetagelsen af de  

 jordbrugsmæssige interesser under kommune- og lokalplanlægningen.
I henhold  

 hertil skal amtskommunen efter anmodning underrette jordbrugskommissionen om  

 forslag til region-, kommune- og lokalplaner.
 Jordbrugsdirektoratet skal henstille, at jordbrugskommissionen udnytter  

 bestemmelsen og anmoder amtskommunen om generelt at få forelagt samtlige  

 planforslag i det åbne land.
 7 Specielt om regionplaner og regionplantillæg.
 Ved den nye planlov er den hidtidige statslige godkendelsesordning for  

 regionplaner og regionplantillæg faldet bort.
 Loven angiver i stedet, at der inden offentlighedsperiodens udløb skal  

 fremsættes et statsligt veto, såfremt der er sær lige forhold i planen, der  

 ud fra varetagelsen af statslige interesser ønskes ændret.
 Et sådant statsligt veto meddeles af miljøministeren i samarbejde med de  

 øvrige ministerier og styrelser.
Offentlighedsperioden for planforslagene er mindst 8 uger, hvilket er  

 væsentligt kortere end tidligere.
Dette medfører meget stramme  

 høringsfrister, jfr. nedenfor.
 Der er af Miljøministeriet (Planstyrelsen) nedsat en tværministeriel  

 arbejdsgruppe til behandling af regionplanforslag m.v., hvilket normalt  

 betyder, at Jordbrugsdirektoratet skal besvare og kommentere et  

 regionplanforslag overfor Miljøministeriet (Planstyrelsen) inden for ca. 3  

 uger fra forslagets offentliggørelse.
 Inden for disse 3 uger skal Jordbrugsdirektoratet have en udtalelse fra  

 jordbrugskommissionen, hvis jordbrugskommissio nens bemærkninger og ønsker  

 m.v. skal kunne indgå i den statslige behandling af planforslaget.
 Jordbrugsdirektoratet skal derfor henstille, at jordbrugs kommissionens  

 behandling af et regionplanforslag tilpasses denne normalt meget korte  

 tidsfrist.
Jordbrugsdirektoratet vil fremsende høringsskrivelse vedrørende relevante  

 forslag til regionplaner og regionplantillæg til jordbrugskommissionen så  

 hurtigt som muligt.
Kommissionen kan få planforslaget direkte fra  

 amtskommunens forvaltning, jfr. ovenfor, hvilket normalt vil give  

 kommissionen en lidt længere tid til sagsbehandlingen.
 Specielt om kommuneplanforslag og kommuneplantillæg.
 Efter den nye planlov skal Jordbrugsdirektoratet fremover have fremsendt  

 alle kommuneplanforslag, der berører jordbrugsmæssige interesser.  

 Jordbrugsdirektoratet og jordbrugskommissionen får derved lejlighed til at  

 fremkomme med bemærkninger til alle relevante kommuneplanforslag.
 Efter Jordbrugsdirektoratets opfattelse muliggør dette en bedre  

 varetagelse af de jordbrugsmæssige interesser på kommuneplanniveau end  

 hidtil, hvor kommunerne ikke havde pligt til at fremsende kommuneplanforslag  

 til Jordbrugsdirektoratet.
 Det skal dog fremhæves, at Jordbrugsdirektoratet ikke har mulighed for at  

 foranledige nedlagt et statsligt veto mod et kommuneplanforslag.
 Jordbrugsdirektoratet har imidlertid mulighed for efter behov at  

 kommentere planforslaget overfor kommunen, og eventuelle ønsker om ændringer  

 kan som tidligere forhandles med kommunen.
 Lokalplanforslag.
 For disse planers vedkommende er der ikke sket væsentlige ændringer af  

 betydning for varetagelsen af de jordbrugsmæssige interesser.
 Jordbrugsdirektoratet kan således fortsat meddele statslig veto mod et  

 lokalplanforslag, hvis væsentlige jordbrugsmæssige interesser tilsidesættes.
 Som det fremgår af det ovenfor anførte, er det dog Jordbrugsdirektoratets  

 opfattelse, at det er mest hensigtsmæssigt, hvis langt hovedparten af  

 problemerne i forhold til de jordbrugsmæssige interesser afklares ved den  

 forudgående region- og kommuneplanlægning.
 Fredningsforslag.
I henhold til den nye naturbeskyttelseslov kan fredningssager rejses af  

 miljøministeren, amtsrådet, kommunalbestyrelsen og Danmarks  

 Naturfredningsforening.
Fredningsnævnet skal foretage offentlig  

 bekendtgørelse af en fredningssags rejsning og samtidig fremsendes  

 fredningsforslaget til berørte parter samt statslige og kommunale  

 myndigheder, hvis interesser be røres af forslaget, samt til organisationer  

 m.v., som antages at have en væsentlig interesse i forslaget.
 Jordbrugsdirektoratet skal opfordre til, at jordbrugskommissionen anmoder  

 fredningsnævnet om at få fremsendt fredningsforslag, der berører det åbne  

 land.
 Jordbrugsdirektoratet vil efter behov anmode om en udtalelse fra  

 jordbrugskommissionen analogt med behandlingen af lokalplanforslag.
 Jordbrugsdirektoratet har ikke mulighed for at nedlægge et statsligt veto  

 mod et fredningsforslag, men det vil være muligt at fremkomme med  

 bemærkninger samt foretage nærmere forhandlinger om ændringer af betydning  

 for de jordbrugsmæssige interesser.
 Jordbrugsdirektoratet, den 21. maj 1992.
Bodil Ekner / Knud Erik Lintrup Ingen.
