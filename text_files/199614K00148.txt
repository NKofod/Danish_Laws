Nr BTL 148 Betænkning over Forslag til lov om ændring af lov om planlægning  

 (Ophævelse af § 3 a om etablering af indkvarteringssteder for asylansøgere  

 m.v.)   

 Nr L 148 1996-97, 1. samling Afgivet af Miljø- og Planlægningsudvalget Afgivet: 19970226 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Et mindretal (Fremskridtspartiets medlem af udvalget) vil gerne påpege, at  

 da Folketinget for nogle år siden indsatte § 3 a i planloven, fik ministeren  

 bemyndigelse til at fritage konkrete projekter vedrørende etablering af  

 indkvarteringssteder for asylansøgere og personer fra det tidligere  

 Jugoslavien med midlertidig opholdstilladelse for at overholde planlovens  

 almindelige regler om tilvejebringelse af planer, landzonetilladelse etc.  

 Bemyndigelsen gav således mulighed for, at det offentlige kunne undlade at  

 opfylde alle de krav, som borgerne skulle, når de ville opføre et eller  

 andet.
Med lovforslaget ophæves § 3 a i planloven, men som det fremgår af svaret  

 på spørgsmål 1, jf. bilag 5, kan disse flygtningelandsbyer, der blev stillet  

 op uden nabohøringer og uden zonetilladelse, blive stående.
Det finder  

 Fremskridtspartiet tankevækkende.
Fremskridtspartiet mener, at reglerne skal være ens for alle borgere, og  

 det strider imod retsbevistheden, at når bare det er det offentlige, der skal  

 bygge, så springes alle regler over.
Hvis derimod en privat person, der bare  

 kommer til at lave en lille forseelse i forhold til, hvad der står i en eller  

 anden lov, så bliver vedkommende trukket for retten og får påbud om at fjerne  

 det etablerede osv.
 Det er altså igen et eksempel på, at man gør sig til herre over det, der  

 var intentionen i grundloven, nemlig lige ret for alle.
 Endelig er Fremskridtspartiet uenig i de alt for restriktive by- og  

 landzonebestemmelser.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Jens Jørgensen (KF) Aage Brusgaard (FP) nfmd.
 Dansk Folkeparti havde ikke medlemmer i udvalget.
