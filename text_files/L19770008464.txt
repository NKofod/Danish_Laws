I tilslutning til udenrigsministeriets bekendtgørelse nr. 54 af 7. juli  

 1960 og efterfølgende bekendtgørelser, senest nr. 42 af 20. maj 1976,  

 Lovtidende C, meddeles det, at Forbundsrepublikken Tyskland (incl.
Land  

 Berlin) med virkning fra den 24. januar 1977 har tiltrådt den i New York den  

 28. september 1954 undertegnede konvention om statsløse personers  

 retsstilling.
 I forbindelse med ratifikationen har Forbundsrepublikken taget følgende  

 forbehold:
 1. Artikel 23 vil kun blive anvendt uden begrænsning  

 over for statsløse personer, som også er flygtninge i henhold til  

 konventionen af 28. juli 1951 om flygtninges retsstilling og tilhørende  

 protokol af 31. januar 1967 (jfr. udenrigsministeriets bekendtgørelser nr. 55  

 af 24. november 1954 og nr. 21 af 12. februar 1968, Lovtidende C), men ellers  

 kun i den udstrækning, den nationale lovgivning indeholder hjemmel hertil.
2. Artikel 27 vil ikke blive bragt i anvendelse af Forbundsrepublikken Tyskland.
 Udenrigsministeriet, den 16. september  

 1977.
 F.M.
 Eigil Jørgensen.
