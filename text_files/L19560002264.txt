 Ved kgl. resolution af 22. december 1954 har Danmark ratificeret følgende  

 under 4. marts 1953 i Montevideo undertegnede handels- og skibsfartstraktat  

 mellem Danmark og Uruguay, til hvilken traktat folketinget under 10. december  

 1954 forud havde givet til samtykke:
HANDELS- OG SKIBSFARTSTRAKTAT MELLEM KONGERIGET DANMARK OG REPUBLIKKEN URUGUAY.
Hans Majestæt Kongen af Danmark og Republikken Uruguays Regering, i lige  

 grad besjælet af ønsket om at styrke de traditionelle venskabsbånd, som  

 forener de to lande, samt at stimulere og udbygge det mellem dem bestående  

 handelssamkvem til gensidig fordel, har besluttet at afslutte en handels- og  

 skibsfartstraktat og har i dette øjemed som deres befuldmægtigede udnævnt:  

 Hans Majestæt Kongen af Danmark, sin overordentlige Gesandt og  

 befuldmægtigede Minister, Greve Kield Knuth-Winterfeldt og Republikken  

 Uruguays Nationale Regeringsråd, sin Udenrigsminister, Dr.
Fructuoso  

 Pittaluga.
 Artikel I.
 Hver af de Høje Kontraherende Parter forpligter sig til overfor den anden  

 part at anvende princippet om behandling som den mest begunstigede nation i  

 alt, hvad angår statsborgernes rettigheder, behandlingen af varer ved  

 indførsel, udførsel og transit såvel som med hensyn til skibsfarten.
 Artikel II.
 Hver af de Høje Kontraherende Parters statsborgere, varer, skibe og  

 fartøjer skal på den anden parts territorium navnlig nyde godt af følgende  

 lettelser og fordele:
 Fra bestemmelserne i denne traktat gøres dog undtagelse med hensyn til  

 retten til at drive kystfart.
 Målebreve og andre dokumenter angående måling, som er udfærdiget af  

 myndighederne i et af de to lande, skal anerkendes af det andet i  

 overensstemmelse med de særlige aftaler, som måtte blive truffet mellem de to  

 Regeringer.
 Artikel III.
 Bestemmelserne i nærværende traktat om den mest begunstigede nations  

 behandling skal ikke kunne påberåbes med hensyn til de begunstigelser, som er  

 tilstået eller i fremtiden måtte blive tilstået grænsestater for at lette den  

 lokale grænsetrafik.
 Det er endvidere aftalt, at Uruguay ikke i kraft af denne traktats  

 bestemmelser vil kunne gøre krav på de begunstigelser, som Danmark har givet  

 eller i fremtiden måtte give Sverige, Norge eller Island.
 Det aftales ligeledes, at Danmark ikke i kraft af denne traktats  

 bestemmelser vil kunne gøre krav på de begunstigelser, som Uruguay har givet  

 eller i fremtiden måtte give Argentina, Brasilien, Bolivia og Paraguay.
Uagtet bestemmelserne i nærværende traktat ikke finder anvendelse på  

 Grønland, skal princippet om behandling som den mest begunstigede nation, som  

 forudset i art.
II, b), finde anvendelse for så vidt angår indførselsafgifter  

 og toldformaliteter for såvel de fra Uruguay hidrørende varer, som indføres i  

 Grønland, som for varer af grønlandsk oprindelse, som indføres i Uruguay.
 Artikel IV.
Nærværende traktat, som er affattet i det danske og spanske sprog, begge  

 tekster med samme gyldighed, skal ratificeres, og ratifikationsinstrumenterne  

 skal udveksles, såsnart ske kan.
Den skal træde i kraft een måned efter  

 udvekslingen af ratifikationsinstrumenterne og skal kunne opsiges af enhver  

 af de Høje Kontraherende Parter med tre måneders varsel.
 Udfærdiget i Montevideo, den fjerde marts nittenhundrede tre og halvtreds  

 i to eksemplarer på det danske og spanske sprog.
sign.
K.
Knuth-Winterfeldt.
sign.
Fructuoso Pittaluga.
 Udveksling af ratifikationsinstrumenterne har fundet sted i Montevido den  

 29. august 1955. I henhold til artikel IV er traktaten herefter trådt i kraft  

 den 29. september 1955.
 Udenrigsministeriet, den 30, maj 1956.
H.C.
Hansen.
