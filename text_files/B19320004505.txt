 I Medfør af Anordning Nr. 190 af 8. Juli 1926 angaaende Regler til  

 Betryggelse af Sejladsen i indre Farvande fastsættes efter Samraad med  

 Ministeriet for offentlige Arbejder følgende Bestemmelser.
§ 1 Det i § 12 d i Bekendtgørelse Nr. 222 af 29. Juli 1927 indeholdte Forbud  

 mod Fiskeri i uddybede Løb og gravede Render skal med Hensyn til de gravede  

 Render ved Hvide-Sande og i Ringkøbing Fjord være gældende som nedenfor  

 nærmere angivet.
A.
I Hvide-Sande Kanalen, jfr. iøvrigt herved Bestemmelserne i § 12, 5.  

 Stykke i Lov om Saltvandsfiskeri af 31. Marts 1931, (* 1) samt i Bassinet  

 mellem de to Dæmninger.
B.
I Ringkøbing Fjord.
1. Tilløbskanalen til Afvandingsslusen indtil en  

 Afstand af 2000 m Øst for Slusen samt i en Bredde af 85 m paa begge Sider af  

 Kanalens Midterlinie.
Grænserne i Siden er angivet ved to Baakelinier.
 2. Sejlløbet til Kammerslusen.
 3. Kirkehøjrenden - ved Fjordens Sydende.
 4. Tipperrenden - ved Nordenden af Tipperne.
 5. Havrvigrenden - langs Holmslands Klit.
 6. Sejlløbet ind til Renderne Syd for Hvide-Sande.
 7. Sejlløbet ind til Vandbygningsvæsenets Havn Nord  

 for Hvide-Sande.
 8. Sejlløbet til Ringkøbing Havn.
 Forbudet mod Fiskeri for de under 2. til 8.nævnte Løb er gældende indtil  

 75 m paa begge Sider af Løbenes Midte, som er angivet ved den til de  

 respektive Løb hørende Baakelinie.
§ 2 Overtrædelse af foranstaaende Bestemmelser medfører Strafansvar i  

 Overensstemmelse med de derom indeholdte Regler i Lov Nr. 146 af 29. Marts  

 1920 med senere Ændringer.
 §3.
 Denne Bekendtgørelse træder i Kraft den 1. April 1932.
 Ministeriet for Søfart og Fiskeri, den  

 29. Februar 1932.
Th.
Stauning.
 Ove Nielsen.
 (* 1) Saltvandsfiskerilovens § 12, 5. Stykke, lyder saaledes:
I og ved Fjordens Udmunding i Havet kan der af Ministeren for Søfart og  

 Fiskeri fastsættes et Fredningsbælte, indenfor hvilket Fangstredskaber ikke  

 maa bruges.Fredningsbæltet kan fastsættes saavel indenfor som udenfor  

 Udmundningen.
For Ringkøbing og Nissum Fjorde skal der, naar Udløbet er  

 aabent, være et saadant Fredningsbælte paa 750 Meter.
Dog skal det, naar  

 Makrelstimer viser sig, være tilladt i Tiden fra 1. August til 30. September  

 at fange Makrel paa det fredede Areal paa Betingelse af, at der, naar saadant  

 Fiskeri paabegyndes, uopholdelig gøres Anmeldelse derom til  

 Fiskerikontrollen, samt at al Fisk af anden Art end Makrel, der fanges med  

 det benyttede Redskab, ikke ilandbringes, men snarest og saa vidt muligt i  

 levedygtig Stand udsættes i Havet.
