Fremsat den 14. december 2001 af  

 Anne Baastrup (SF), Aage Frandsen (SF) og  

 Villy Søvndal (SF) Forslag til folketingsbeslutning om ændring af reglerne om særlig støtte  

 til børn og unge Folketinget opfordrer regeringen til inden udgangen af  

 2002 at fremsætte forslag til lov om ændring af lov om social  

 service og, om nødvendigt, lov om retssikkerhed og administration  

 på det sociale område med henblik på yderligere at styrke  

 og præcisere hensynet til barnets tarv.
Forslaget skal udarbejdes efter  

 følgende kriterier:
1.	at en velfungerende indsats over for et barn eller en ung, der er  

 anbragt uden for hjemmet, skal sikres uafhængigt af f.eks. en ny  

 handlekommune, 2.	at Den Sociale Ankestyrelse bliver klageinstans for hele  

 anbringelsessagen, således at ankestyrelsen kan træffe  

 afgørelse om at fastholde et velfungerende anbringelsessted, 3.	at kredsen af klageberettigede i en sag om et barn eller en ung, der  

 er anbragt uden for hjemmet, udvides til at omfatte alle, der har et relevant  

 kendskab til barnet, herunder barnet eller den unge selv, forældrene,  

 bedsteforældrene, plejeforældrene, institutionen og skolen  

 m.fl., 4.	at det ved en beslutning om at anbringe barnet eller den unge uden  

 for hjemmet ud fra en helhedsbetragtning nøje vurderes, om der er  

 medlemmer af familien eller netværket, der kan og vil træde til  

 som anbringelsessted.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 81 fra folketingsåret  

 2001-02, 1. samling.
Se Folketingstidende 2001-02, 1. samling, tillæg A  

 side 1750 og 1752.
Ad 1) Folketinget vedtog den 26. maj 2000 en ændring af  

 serviceloven og af retssikkerhedsloven, som med virkning fra 1. januar 2001  

 har til formål at sikre børn og unge den bedst mulige  

 støtte, herunder at der skal lægges vægt på at give  

 barnet eller den unge en stabil og god voksenkontakt og dermed fremme  

 kontinuitet i opvæksten (lovforslag nr.
L 232, 1999-2000). Målet  

 med kriterium 1 er at styrke formålet med servicelovens regler om at  

 sikre en indsats over for barnet eller den unge, der er til deres bedste.
 Der blev ved lovændringen indsat en bestemmelse om,  

 at kommuner skal underrette hinanden, hvis en familie flytter, og i  

 tilfælde, hvor fraflytningskommunen finder, at der er behov for  

 særlig støtte til familiens børn.
Det skal understreges, at en ny kommunes revurdering af  

 sagen ikke nødvendigvis er forkert.
Men det er afgørende, at  

 det sker med udgangspunkt i barnets tarv, og det må derfor  

 indebære, at man er overordentlig opmærksom på at  

 undgå brud i kontinuiteten i anbringelsen, der vil være  

 skadelige.
Hensynet til barnet skal derfor indskærpes, og  

 følgelig   som nedenfor foreslået   skal man sikre, at kommuner  

 ud fra en konkret og individuel vurdering handler i overensstemmelse med  

 intentionen om at sikre barnet kontinuitet.
Der skal derfor også gribes  

 håndfast ind over for kommuner, der i urimelig grad lader børn  

 flytte rundt.
Denne indgriben skal således sikres via forslaget om at  

 give Den Sociale Ankestyrelse bedre muligheder for og pligt til at gribe ind.
 Der er eksempler på, at tilflytningskommunen  

 ændrer på barnets handleplan og dermed risikerer at bryde ind i  

 et godt forløb, hvor barnet, uanset om det er faldet til i en  

 familiepleje eller døgninstitution, skal flytte til en anden  

 døgninstitution eller familiepleje tættere på  

 forældrene   beslutninger, der imidlertid kan indebære, at et for  

 barnet godt forløb i den eksisterende anbringelse afbrydes.
 Beslutningsforslaget skal endvidere forhindre situationer,  

 hvor kommunen   uanset hvilken   hjemgiver eller flytter barnet på  

 trods af, at både anbringelsesstedet, forældrene og barnet  

 ønsker at opretholde anbringelsen.
Det ville være en god udvidelse af både  

 barnets og forældrenes rettigheder, hvis der indførtes en regel  

 om, at barnet ikke kan flyttes fra en anbringelse, hvis det selv,  

 forældrene og anbringelsesstedet er enige om, at anbringelsen skal  

 fortsættes.
Det ville begrænse kommunens mulighed for at  

 ødelægge gode anbringelser.
Endelig ønsker forslagsstillerne at sætte  

 fokus på behovet for et bedre og mere velkvalificeret samarbejde  

 kommunerne imellem samt ikke mindst i forholdet til såvel barnet og den  

 unge som de forældre, der flytter mellem forskellige kommuner, mens  

 barnet er anbragt.
Der skal føres et skærpet tilsyn med, om  

 kommunerne lever op til dette hensyn.
I den forbindelse er det vigtigt at se på den  

 enkelte sagsbehandlers rolle i forløbet med hensyn til, at barnet, i  

 det omfang kommunen overhovedet fører tilsyn med barnet, kan  

 udsættes for med jævne mellemrum at få en ny kontaktperson,  

 som måske har et andet syn på barnets fremtid m.v.
Barnet skal  

 samtidig forholde sig til en ny og fremmed person.
Det kan give utryghed og  

 en oplevelse af, at barnets eventuelt gode kontakt til den oprindelige  

 sagsbehandler/kontaktperson fra den oprindelige kommune ingen betydning har.
Kriterium 1 har derfor til formål at sikre, at der  

 er så få personer som muligt fra det offentlige, som barnet skal  

 knytte kontakt til, og som har ansvaret for at føre tilsyn med barnet.  

 Ved udformningen af reglerne skal der lægges vægt på, at  

 barnet fortsat skal anbringes med det sigte, at der skal foretages  

 hjemtagelse, når familien er parat og det er til barnets bedste.
Det  

 skal understreges, at de lovændringer, som beslutningsforslaget  

 pålægger regeringen at gennemføre, skal gælde  

 såvel for tvangsanbragte børn og unge som for frivilligt  

 anbragte.
Ad 2) og 3) Forslaget har til formål at sikre, at Den Sociale  

 Ankestyrelse får fuld kompetence til at gå ind i sager af egen  

 drift eller på baggrund af en klage om, at handlekommunen ikke  

 varetager barnets tarv.
Således vil ankestyrelsen ikke alene få  

 kompetence til at udtale sig om anbringelsesstedet, men også kompetence  

 til at træffe beslutning om at fastholde det anbringelsessted, der  

 måtte anses for at være det bedste for barnet.
Det skal endvidere  

 sikres, at kommunerne ikke efterfølgende kan ændre opholdsstedet  

 uden tungtvejende grunde og nøje overvejelse af, hvordan handleplanen  

 så skal udformes.
I forbindelse med den lovændring, som trådte i  

 kraft den 1. januar 2001, fik chefen for Den Sociale Ankestyrelse kompetence  

 til at træffe de samme afgørelser, som formanden for børn  

 og unge-udvalget.
Den Sociale Ankestyrelses kompetence omfatter imidlertid  

 ikke retten til at træffe beslutninger om barnets fortsatte anbringelse  

 el.lign.
Der findes eksempler på, at børn fjernes med  

 den begrundelse, at samarbejdet med familieplejen og kommunen ikke er godt  

 nok.
En klage fra familieplejen over, at barnet ikke indstilles til  

 specialundervisning, har eksempelvis i en konkret sag betydet, at  

 handlekommunen har valgt et nyt anbringelsessted til barnet, fordi udgifterne  

 til barnets ophold overstiger det, kommunen finder rimeligt.
 Der er med andre ord ingen offentlig kontrol med en  

 kommune, som træffer beslutninger, der klart ikke tjener barnets  

 tarv.
 Med kriterium 2 sikres det, at vurderingen af, hvad der  

 tjener barnets tarv, bliver genstand for ekstra eftertanke.
Forudsætningen for, at Den Sociale Ankestyrelse kan  

 tage sager op, er naturligvis, at kredsen af klageberettigede ikke er for  

 snæver.
Det foreslås derfor, at alle, der på den ene eller  

 den anden måde har en relevant relation til barnet/den unge, bliver  

 klageberettigede   herunder barnet eller den unge selv, afhængigt af  

 barnets modenhed.
Opmærksomheden henledes på de regler, der  

 gælder for fastlæggelse af forældremyndighed, hvor barnet  

 har ret til at blive hørt efter det fyldte 12 år samt i  

 øvrigt efter vurdering af modenhed.
Ad 4) Kriterium 4 er inspireret af de svenske regler på  

 området.
I Sverige har man for flere år siden indført en  

 regel i »Socialtjänstlagen« om, at det skal vurderes, om medlemmer af  

 familien eller netværket lever op til kravene til en familiepleje og  

 derfor kan træde til som anbringelsessted.
Erfaringen har vist, at  

 denne ordning, i det omfang familien kan godkendes som familiepleje, giver en  

 god mulighed for at sikre kontinuitet, kontakt med forældre og/eller  

 andre pårørende og dermed tryghed for barnet.
Det er vigtigt, at  

 afvejningen foretages ud fra en helhedsvurdering, således at eventuelle  

 loyalitetskonflikter mellem de respektive parter også kan blive  

 belyst.
Skriftlig fremsættelse Anne Baastrup Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 reglerne om særlig støtte til børn og unge.
(Beslutningsforslag nr.
B 27).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
