Skriftlig fremsættelse (21. april 1999) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 231).
Lovforslaget omfatter 1386 personer.
Endvidere  

 indebærer forslaget, at 978 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
Lovforslaget er det sidste af i alt tre lovforslag om  

 indfødsrets meddelelse, som fremsættes i dette  

 folketingsår.
Forslaget er udarbejdet efter de samme retningslinier som  

 det lovforslag om indfødsrets meddelelse, der blev fremsat for  

 Folketinget den 3. februar 1999.
 Med disse ord anbefaler jeg lovforslaget til det  

 høje Tings velvillige behandling.
