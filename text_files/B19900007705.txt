(Kapacitetsbekendtgørelsen) I medfør af § 7 i lov om regulering af fiskeriet, jf. lovbekendtgørelse  

 nr. 806 af 2. december 1986, fastsættes:
 § 1.  Fartøjer over 5 GT, der ikke er registreret her  

 i landet som fiskerfartøjer, må ikke uden særlig tilladelse anvendes til  

 erhvervsmæssigt fiskeri.
 Stk. 2.  På fartøjer, der er registreret her i landet  

 som fiskerfartøjer, må ikke uden særlig tilladelse foretages  

 fartøjsombygninger, der forøger fangstkapaciteten.
Stk. 3.  Ved fartøjsombygninger, der forøger  

 fangstkapaciteten, forstås enhver konstruktiv ændring af fartøjet, som  

 forøger dettes dimensioner, motorkraft eller lastekapacitet.
Ved  

 fartøjsombygninger, der forøger fangstkapaciteten, forstås endvidere  

 ombygning eller omrigning af et fartøj, som muliggør fiskeri med notredskab,  

 samt ombygning eller omrigning af et fartøj, hvis motorkraft overstiger 500  

 HK, som muliggør fiskeri med bomtrawl.
 § 2.  De i § 1, stk. 1 og 2 nævnte tilladelser  

 meddeles af fiskeriministeren efter forhandling med det i henhold til § 9 i  

 lovbekendtgørelse nr. 806 af 2. december 1986 nedsatte rådgivende udvalg.
 Stk. 2.  Tilladelse kan gøres betinget af anvendelse af  

 fartøjet til fiskeri efter bestemte fiskearter eller af, at et fiskerfartøj  

 af en nærmere foreskreven kapacitet udgår af fiskeriet.
 § 3.  Tilsynet med overholdelse af bestemmelserne i  

 denne bekendtgørelse påhviler fiskerikontrollen og dem, der bemyndiges dertil  

 af fiskeriministeren.
 § 4.  Overtrædelse af § 1, stk. 1 og 2, og § 2, stk.  

 2, straffes med bøde.
 § 5.  Bekendtgørelsen træder i kraft den 17. februar  

 1990.
 Stk. 2.  Samtidig ophæves bekendtgørelse nr. 989 af 22.  

 december 1986 om tilpasning af fiskerflådens fangstkapacitet til  

 fiskerimulighederne.
 Stk. 3.  Bekendtgørelsen gælder ikke for ombygning eller  

 omrigning af fartøjer, som muliggør fiskeri med bomtrawl, såfremt det ændrede  

 fartøj er taget i brug, og Fiskeriministeriet har modtaget meddelelse herom,  

 inden 1. juli 1990.
