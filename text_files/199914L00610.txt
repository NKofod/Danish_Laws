Betænkning afgivet af Retsudvalget den  

 16. maj 2000 Betænkning over Forslag til lov om  

 ophævelse af lov om midlertidig opholdstilladelse til nødstedte  

 fra Kosovoprovinsen i Forbundsrepublikken Jugoslavien (Kosovonødloven)  

 og lov om ændring af udlændingeloven (Ophævelse af Kosovonødloven) Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
 Herefter indstiller  

udvalget lovforslaget til vedtagelse uændret.
Et mindretal (Socialistisk  

 Folkepartis medlem af udvalget) finder, at det var forkert, at  

 Kosovonødloven ikke gav flygtningene fra Kosovo fulde rettigheder som  

 flygtninge.
Det bør derfor ikke komme dem til skade, når de nu  

 får mulighed for at søge asyl efter de almindelige regler.
Hvis  

 de får asyl, bør den tid, de allerede har været i Danmark,  

 indregnes som tid under midlertidig opholdstilladelse, så de ikke skal  

 vente ekstra tid, før de kan få permanent opholdstilladelse.
 Et andet mindretal (Dansk Folkepartis medlem af udvalget)  

 har følgende kritiske bemærkninger til lovforslaget:
Under udvalgsbehandlingen er indenrigsministeren i  

 spørgsmål nr. 3 blevet bedt om at »yde lovteknisk bistand til et ændringsforslag,  

 som sikrer, at personer med opholdstilladelse efter Kosovonødloven  

 sendes tilbage som følge af ophævelsen af Kosovonødloven,  

 og at personer omfattet af loven ikke kan få asyl eller  

 opholdstilladelse efter udlændingeloven.
Tilbagesendelsen af de sidste  

 skal ske senest ved udgangen af år 2000.« Imidlertid meddeler indenrigsministeren i sit svar, at  

 Indenrigsministeriet ikke vil yde lovteknisk bistand med henblik på at  

 udforme ændringsforslaget, og anfører som hovedgrunde, at  

 ændringsforslagene vil betyde en forskelsbehandling og dermed  

 være i strid med en række internationale konventioner.
Det må som udgangspunkt stå klart, at  

 formålet med Kosovonødloven var, at loven skulle give  

 opholdstilladelse til dem, som efter aftale med De Forenede Nationers  

 Højkommissær for Flygtninge (UNHCR) eller anden international  

 organisation inviteres her til Danmark inden for kvoter fastsat af  

 indenrigsministeren, såfremt de pågældende er  

 nødstedt på grund af voldshandlinger eller lignende uroligheder  

 i Kosovo og må antages at have behov for midlertidig beskyttelse her i  

 landet.
Opholdstilladelse efter Kosovonødloven meddeles midlertidigt  

 for en periode af 6 måneders varighed og kan fornys for 6 måneder  

 ad gangen.
Dansk Folkeparti har på baggrund af formålet  

 med Kosovonødloven den klare opfattelse, at personer omfattet af  

 Kosovonødloven netop ikke opholder sig i Danmark på baggrund af  

 nogle internationale konventioner.
De er inviteret herop som følge af  

 uroligheder og krigstilstande i deres nærområde og på  

 baggrund af en særlov/nødlov.
Derved er de ikke kommet hertil  

 som konsekvens af hverken flygtningekonventionen af 1951, den  

 europæiske menneskerettighedskonvention, FN s konvention om afskaffelse  

 af alle former for racediskrimination eller andre konventioner, sådan  

 som indenrigsministeren oplyser i sin begrundelse for ikke at ville yde  

 lovteknisk bistand til udformning af ændringsforslag.
At personer  

 omfattet af Kosovonødloven ikke er omfattet af andre konventioner,  

 understøttes også af, at Kosovonødloven netop er en  

 særlov, vedtaget med det ene formål at hjælpe personer  

 væk fra området i den midlertidige periode, hvor de store  

 flygtningestrømme forekom.
 Det må være indlysende, at når selv  

 UNHCR har den opfattelse, at »de fleste  

 kosovoalbanere ikke længere har et umiddelbart behov for beskyttelse og  

 derfor er i stand til at vende hjem i sikkerhed«,  

 sådan som det fremgår af den skriftlige fremsættelsestale  

 til lovforslaget, så er formålet med ændringsforslaget i  

 orden.
Dansk Folkeparti har fra starten været imod  

 Kosovonødloven, fordi partiet frygtede, at de personer, der kom til  

 Danmark som følge af nødloven, i realiteten vil blive her  

 permanent.
Kosovonødloven betød, at omkring 3.000 personer fra  

 Kosovo kom til Danmark, og på trods af, at der nu er fredeligt i  

 området som følge af det internationale samfunds etablering af  

 KFOR-sikkerhedsstyrker i hele Kosovoprovinsen og opbygningen af en civil  

 FN-administration, er der fortsat hen ved 2.000 kosovoalbanere i Danmark som  

 følge af særloven.
Det kan hertil bemærkes, at de  

 hundredetusinder af flygtninge, der kom til Albanien for lang tid siden, er  

 returneret til deres hjemområder igen.
Erfaringerne med de omkring  

 20.000 bosniske flygtninge, der kom til Danmark, har desværre  

 været, at selv om der er investeret utrolig mange ressourcer i at  

 få en fred igennem i Bosnien og freden faktisk har eksisteret i en lang  

 periode, er det et forsvindende lille antal bosniske flygtninge, der er sendt  

 tilbage.
Frygten for, at Kosovonødloven ville ende med, at personerne  

 fra Kosovo ville blive her permanent, har desværre vist sig at  

 være yderst velbegrundet.
Dansk Folkeparti finder det forkert, at de kosovoalbanere,  

 der ikke inden den 1. juli 2001 er vendt tilbage til Kosovo, med lovforslaget  

 bliver omfattet af udlændingeloven og ifølge denne lov kan  

 få permanent opholdstilladelse med den konsekvens, at de formentlig  

 aldrig vender tilbage.
Dansk Folkeparti finder det forkert, at personerne fra  

 Kosovo nu skal integreres i det danske samfund.
Dansk Folkeparti havde gerne  

 set, at personerne fra Kosovo som følge af Kosovonødlovens  

 ophævelse og UNHCR s opfattelse af situationen i Kosovo i det mindste  

 blev udsendt til Kosovo inden den 1. januar 2001 og ikke først senest  

 efter den 1. juli 2001.
