§ 1 I bekendtgørelse nr. 180 af 1. april 1986 af forretningsorden for  

 Landsskatteretten foretages følgende ændringer:
 1. I § 4, stk. 3, 1. pkt., og stk. 5, samt § 11, 2.  

 pkt., indsættes efter »skriftligt«: »eller mundtligt«.
 2. I § 4, stk. 4, 2. pkt., ændres  

 »kommentarer« til: »skriftlige eller mundtlige  

 bemærkninger«.
 3. I § 4, stk. 4, 3. pkt., indsættes efter »til  

 stede«: »eller under forhandling som omhandlet i § 5,».
 4. § 4, stk. 4, sidste pkt., ophæves.
 5. I § 5, stk. 1, 1. pkt., udgår: »og imødekommes  

 denne begæring«.
 6. § 6 ophæves.
 7. § 10, stk. 2, sidste pkt., affattes således:
»Medlemmet må ikke selv deltage i behandlingen og afgørelsen af  

 spørgsmålet om inhabilitet.« 8. Efter § 10, stk. 3, indsættes som stk. 4:
»Stk. 4.  En afdeling kan i tilfælde, hvor et  

 retsmedlem har forfald eller på grund af inhabilitet er udelukket fra at  

 deltage i behandlingen af en sag, supplere sig med et medlem fra en anden  

 afdeling.« 9. I § 15 indsættes efter stk. 1, som nyt stykke:
»Stk. 2.  Retten kan undlade at imødekomme en  

 begæring om adgang til mundtligt at udtale sig for selve retten, når en sådan  

 forhandling må anses for åbenbart overflødig.« Stk. 2  bliver herefter stk. 3.
 10. I § 17, stk. 7, indsættes efter 4. pkt.:
»Et medlem, der efter § 10, stk. 2, er afskåret fra selv at deltage i  

 behandlingen og afstemningen om den pågældendes inhabilitet, kan forlange  

 sine indvendinger mod denne afgørelse tilført forhandlingsprotokollen.« 11. I § 18, stk. 3, ændres »personlig  

 forhandling« til: »møde for selve retten«.
§ 2 Bekendtgørelsen træder i kraft den 1. juli 1987.
