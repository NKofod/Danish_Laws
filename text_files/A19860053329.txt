 Herved bekendtgøres lov nr. 147 af 13. april 1938 om  

 pressens brug med de ændringer, der følger af lov nr. 92 af 31. marts 1953,  

 lov nr. 524 af 28. november 1969 og lov nr. 330 af 10. juni 1976.
 § 1.  På ethvert her i riget trykt skrift skal  

 bogtrykkeren anføre sit navn eller firma samt trykkestedet.
 Stk. 2.  På ethvert i udlandet i det danske sprog trykt  

 skrift, der gøres til genstand for forretningsmæssig indførsel eller  

 offentlig udbredelse her i riget, skal bogtrykkerens navn eller firma samt  

 trykkestedet være anført.
 Stk. 3.  Den, der indfører eller offentlig udbreder de i  

 stk. 1 og 2 nævnte skrifter, ifalder ansvar efter § 19, såfremt skriftet ikke  

 er forsynet med angivelse af bogtrykkerens navn eller firma samt  

 trykkestedet, eller såfremt han er vidende om, at angivelsen er urigtig.
 § 2.  På periodiske skrifter, der udkommer her i  

 riget, skal redaktøren angive sig som sådan.
 Stk. 2.  Angives på skriftet en anden person som  

 redaktør end den virkelige, straffes såvel denne som den urigtig angivne,  

 såfremt angivelsen er sket med hans samtykke, jfr. § 19. Ligeledes straffes  

 udgiveren af et periodisk skrift, på hvilket den nævnte angivelse mangler  

 eller er urigtig.
 § 3.  (Ophævet).
 § 4.  Enhver, der offentliggør eller udbreder, eller  

 som medvirker til offentliggørelsen eller udbredelsen af ikke-periodisk trykt  

 skrift, er ansvarlig til straf eller erstatning efter lovgivningens  

 almindelige regler, såfremt indholdet er retsstridigt.
 § 5.  Enhver, der offentliggør eller udbreder, eller  

 som medvirker til offentliggørelsen eller udbredelsen af periodiske skrifter,  

 der ikke er trykt her i riget, er ansvarlig til straf eller erstatning efter  

 lovgivningens almindelige regler, såfremt indholdet er retsstridigt.
 § 6.  Om ansvaret for indholdet af et her i riget  

 trykt periodisk skrift gælder følgende regler:
 Stk. 2.  Strafansvar kan kun pålægges redaktøren og  

 forfatteren, jfr. dog § 7.
Stk. 3.  Redaktøren er ansvarlig til straf for skriftets  

 indhold, som om han var navngiven forfatter af dette.
Såfremt skriftets  

 strafbare indhold hidrører fra en navngiven forfatter, er redaktøren dog  

 straffri, hvis forfatteren ved artiklens offentliggørelse har bopæl eller  

 fast ophold her i riget og er myndig og i besiddelse af den til pådragelse af  

 strafansvar fornødne tilregnelighed.
Straffrihed for redaktøren indtræder dog  

 ikke, såfremt artiklen er skrevet efter opfordring fra eller under medvirken  

 af redaktøren eller med dennes vidende af en medarbejder ved skriftet, eller  

 såfremt redaktøren har været vidende om, at indholdet af artiklen var  

 urigtigt.
 Stk. 4.  Den navngivne forfatter er ansvarlig til straf  

 efter straffelovgivningens almindelige regler alene eller sammen med  

 redaktøren.
Stk. 5.  Den unavngivne forfatter er straffri, såfremt  

 redaktøren ved artiklens aflevering har bopæl eller fast ophold her i riget  

 eller dog, når sag anlægges eller tiltale rejses, er under statens dømmende  

 myndigheds område.
I modsat fald er han ansvarlig til straf efter samme  

 regler som den navngivne forfatter.
Den unavngivne forfatter kan påtage sig  

 ansvar som navngiven forfatter, medmindre han som medarbejder ved det  

 pågældende periodiske skrift er redaktørens underordnede; dette medfører dog  

 ikke, at redaktørens ansvar bortfalder, såfremt han ikke ville have været  

 straffri, hvis forfatteren oprindelig havde navngivet sig.
Stk. 6.  Den, der mod betaling lader indrykke  

 bekendtgørelser (annoncer), anses som navngiven forfatter af disse.
Såfremt  

 det kan oplyses, hvem der mod betaling har indrykket bekendtgørelsen, er  

 redaktøren straffri i samme omfang, som er fastsat i stk. 3 med hensyn til  

 artikler hidrørende fra navngivne forfattere.
Hvis annoncevirksomheden ved  

 skriftet ikke drives for udgiverens regning, kan ansvaret som redaktør med  

 hensyn til bekendtgørelserne (annoncerne) overføres til den, som selvstændig  

 træffer bestemmelse om annoncernes optagelse, såfremt han udtrykkeligt er  

 angivet på skriftet som ansvarshavende for denne del af indholdet.
Stk. 7.  Erstatningsansvar kan kun pålægges redaktøren  

 og forfatteren, jfr. dog § 7. Redaktøren er ansvarlig for, at skriftets  

 indhold ikke er retsstridigt.
Såfremt skriftets indhold hidrører fra en  

 navngiven forfatter, er redaktøren dog ikke erstatningsansvarlig, hvis  

 forfatteren ved artiklens offentliggørelse har hjemting her i landet og er  

 myndig og tilregnelig, medmindre der foreligger de i stk. 3, 3. punktum,  

 nævnte omstændigheder.
Den navngivne forfatter er erstatningsansvarlig efter  

 lovgivningens almindelige regler.
Den unavngivne forfatter er ansvarlig efter  

 samme regler, når han har påtaget sig ansvar som navngiven forfatter og ikke  

 er en redaktøren underordnet medarbejder ved skriftet, jfr. stk. 5, og når  

 redaktøren ved artiklens aflevering ikke har hjemting her i landet.
Kan  

 erstatningsansvar efter foranstående regler ikke gøres gældende mod nogen af  

 de nævnte personer, eller kan den erstatning, som de er dømt til at udrede,  

 ikke inddrives hos dem eller hos udgiveren, jfr. § 12, kan erstatningsansvar  

 dog gøres gældende mod enhver, der er ansvarlig efter de i almindelighed  

 gældende erstatningsregler.
 § 7.  Begås nogen af de i straffelovens §§ 98-102,  

 103, stk. 1, 104-108, 109, stk. 1, 110, stk. 1, 110 b, 111-113, 116 og 118  

 omhandlede forbrydelser gennem et her i riget trykt periodisk skrift, finder  

 lovgivningens almindelige ansvarsregler anvendelse.
 § 8.  Løbesedler, plakater eller opslag må ikke  

 indeholde udtalelser, der ved deres form eller indhold utilbørligt forulemper  

 personer eller virksomheder.
 Stk. 2.  Løbesedler, indholdsplakater, o.desl. fra  

 bladforetagender anses som bestanddele af det blad, hvortil de henviser,  

 eller hvorfra de stammer.
§ 9.  Redaktøren af et periodisk skrift er forpligtet  

 til uden vederlag i dette uforandret at bringe en berigtigelse af  

 meddelelser, som skriftet har indeholdt med hensyn til oplysninger af faktisk  

 karakter, når dette begæres af nogen, hvem den pågældende meddelelse er egnet  

 til at påføre en ikke uvæsentlig skade i økonomisk henseende eller i  

 offentlighedens omdømme.
Berigtigelse kan endvidere efter den pågældendes død  

 kræves af nærmeste pårørende.
Berigtigelsen skal begæres optaget snarest  

 muligt og i hvert fald inden en måned efter offentliggørelsen.
Berigtigelsen  

 må indskrænke sig til gengivelse af faktiske forhold, intet retsstridigt  

 indeholde og ikke give trediemand nogen ret til at kræve en berigtigelse  

 optaget i skriftet.
Stk. 2.  Såfremt det pågældende skrifts ansvarshavende  

 redaktør ikke vil optage den krævede berigtigelse, skal meddelelse herom  

 snarest gives den, der har krævet berigtigelsen optaget.
Meddelelsen skal  

 indeholde oplysning om, at afslaget af den berigtigelsessøgende kan  

 indbringes for berigtigelsesnævnet.
Dettes adresse skal være anført i  

 meddelelsen til den berigtigelsessøgende.
Stk. 3.  Uafhængig af sagens indankning for nævnet og  

 uden hensyn til udfaldet heraf kan den, der anser sig for skadet eller  

 krænket, i skriftet fordre optaget uden betaling meddelelse om sagsanlæg i  

 anledning af artiklen, såvel som om sagens udfald, eller en henvisning til en  

 berigtigelse af artiklen i et andet skrift.
En henvisning kan dog ikke  

 forlanges optaget, såfremt skriftet optager en berigtigelse fra den  

 pågældende i den af denne ønskede form.
Stk. 4.  Berigtigelsen skal optages i det første eller  

 for dagblades vedkommende senest i det andet nummer, som udkommer efter, at  

 optagelse er forlangt, medmindre det forinden er meddelt den, der har begæret  

 berigtigelse optaget, at hans anmodning ikke har kunnet imødekommes.
Såfremt  

 spørgsmålet om optagelse har været forelagt berigtigelsesnævnet og dettes  

 beslutning går ud på, at berigtigelsen vil være at optage i skriftet, skal  

 optagelse finde sted i det første eller for dagblades vedkommende senest i  

 det andet nummer, der udkommer efter, at nævnets beslutning er meddelt  

 redaktøren.
Berigtigelsen skal optages med samme typer som skriftets  

 almindelige tekst og på et så fremtrædende sted, som det efter  

 omstændighederne med rimelighed kan fordres.
En ufyldestgørende berigtigelse  

 kan senest en måned efter berigtigelsens fremkomst af den  

 berigtigelsessøgende indbringes for berigtigelsesnævnet.
 Såfremt de nævnte berigtigelser m.m. i samme nummer af skriftet gøres til  

 genstand for omtale eller ledsages af bemærkninger, må omtalen eller  

 bemærkningerne indskrænke sig til en gengivelse af oplysninger af faktisk  

 karakter.
 Stk. 5.  Har redaktøren af et periodisk skrift i dette  

 optaget angreb eller meddelelser om faktiske forhold fra et andet periodisk  

 skrift, og der i sidstnævnte skrift fremkommer en berigtigelse, som dette  

 skrift har været pligtig at optage, en henvisning til en berigtigelse  

 andetsteds eller en bekendtgørelse om sagsanlæg, er han forpligtet til  

 snarest muligt efter berigtigelsens, henvisningens eller bekendtgørelsens  

 fremkomst at optage denne uforandret og uden vederlag i det af ham redigerede  

 skrift, for så vidt han er blevet gjort opmærksom på denne eller i øvrigt har  

 fået kendskab til den.
 Stk. 6.  Såfremt der rejses sag mod en redaktør for at  

 have undladt at optage en berigtigelse, efter at nævnet har kendt ham pligtig  

 dertil, eller for at have nægtet at optage en henvisning til berigtigelse  

 andetsteds eller en meddelelse om sagsanlæg, kan han efter derom under sagen  

 nedlagt påstand tilpligtes at optage den begærede berigtigelse, henvisning  

 eller meddelelse i det første eller for dagblades vedkommende senest i det  

 andet efter dommen udkommende nummer, som ikke allerede da var gjort færdigt  

 til trykning.
 Stk. 7.  De i denne paragraf indeholdte bestemmelser  

 finder kun anvendelse på periodiske skrifter, der udkommer mindst 1 gang  

 månedlig.
§ 10.  Berigtigelsesnævnet består af 3 medlemmer,  

 hvoraf formanden skal være højesteretsdommer og de to andre repræsentanter  

 for pressen.
Medlemmerne udnævnes af justitsministeren, formanden efter  

 indstilling fra højesterets præsident, det ene af de øvrige medlemmer efter  

 indstilling fra Danske Dagblades Fællesrepræsentation, det andet efter  

 indstilling fra Danske Journalisters Fællesrepræsentation.
I sager, der angår  

 et under »Foreningen af Danske Ugeblade, Fagblade og Tidsskrifter«  

 hørende skrift, erstattes det efter indstilling fra Danske Journalisters  

 Fællesrepræsentation udnævnte medlem med et af justitsministeren efter  

 indstilling fra nævnte forening udnævnt medlem.
Stk. 2.  Nævnet træffer endelig afgørelse af, hvorvidt  

 redaktøren af et periodisk skrift er forpligtet til at optage en berigtigelse  

 i overensstemmelse med § 9, stk. 1, og hvorvidt det i det enkelte tilfælde  

 under hensyn til den ønskede berigtigelses karakter og indhold bør pålægges  

 ham at optage denne.
Finder nævnet, at nægtelsen af optagelsen fra  

 redaktørens side har været åbenbart urimelig, eller at en ufyldestgørende  

 berigtigelse indebærer en væsentlig overtrædelse af lovens bestemmelser, kan  

 det pålægge ham en bøde.
Endvidere kan nævnet, såfremt indankningen må anses  

 for åbenbart urimelig, pålægge den, der har fordret berigtigelsen optaget, en  

 bøde.
Nævnet skal tilstræbe, at sagerne fremmes med den største hurtighed og  

 så vidt muligt på det foreliggende grundlag.
En af nævnet truffen beslutning  

 om ikendelse af højere bøde end 100 kr. kan, forinden den kan træde i  

 virksomhed, af bødefældte fordres prøvet af den landsret, i hvis kreds han  

 har bopæl, når han inden 3 dage forlanger dette ved en skrivelse til  

 landsrettens præsident.
I sagens behandling deltager 3 af landsrettens  

 dommere.
Inden afgørelse træffes, skal bødefældte tilsiges til et møde i  

 landsretten.
Meddelelse om mødet gives til bødefældtes modpart samt til  

 berigtigelsesnævnet.
I mødet, som holdes for lukkede døre, gives der alle  

 vedkommende lejlighed til mundtligt at udtale sig.
 Stk. 3.  Udgifterne ved nævnets virksomhed, herunder  

 honorarer til medlemmerne, afholdes af staten og bevilges på finansloven.
§ 11.  I domme, hvorved redaktøren eller forfatteren  

 findes skyldig til straf for indholdet af et periodisk skrift, bliver det  

 efter begæring af den forurettede at bestemme, at dommen i et af retten  

 nærmere fastsat omfang vil være at optage i skriftet.
Rejses sagen alene mod  

 forfatteren, er særlig indstævning af redaktøren ikke nødvendig.
 Stk. 2.  Er sådan bestemmelse truffet, og domsudskrift  

 af domshaveren tilstillet skriftets redaktør med begæring om optagelse, skal  

 sådan optagelse ske i det første eller for dagblades vedkommende senest i det  

 andet nummer, som udkommer, efter at det tidspunkt er indtrådt, da dommen kan  

 fuldbyrdes, og som ikke ved domsudskriftens modtagelse var gjort færdigt til  

 trykning.
 Stk. 3.  Optagelsen skal ske uden vederlag med samme  

 typer som skriftets almindelige tekst og på et så fremtrædende sted, som det  

 efter omstændighederne med rimelighed kan fordres.
 Stk. 4.  Har redaktøren af et periodisk skrift i dette  

 optaget meddelelser fra et andet periodisk skrift, for hvilket dettes  

 redaktør eller forfatteren af meddelelserne ved dom er fundet skyldig til  

 straf, er han forpligtet til, snarest muligt efter at dommen er blevet ham  

 bekendt, at optage meddelelse om dommens resultat i det af ham redigerede  

 skrift.
 § 12.  For erstatningsbeløb og sagsomkostninger idømt  

 redaktøren af et periodisk skrift på grund af skriftets indhold hæfter  

 udgiveren, og der kan søges fyldestgørelse gennem udlæg hos denne på grundlag  

 af den redaktøren overgåede dom.
 Stk. 2.  For bøder idømt redaktøren af et periodisk  

 skrift hæfter ligeledes udgiveren, hos hvem de kan inddrives ved udpantning.
 Stk. 3.  Ved udgiveren forstås den, for hvis regning  

 skriftet udgives.
 § 13.  Ved inddragelse af et skrift i henhold til  

 borgerlig straffelov § 77 iagttages:
§ 14.  Justitsministeren kan pålægge  

 anklagemyndigheden at begære nedlagt forbud mod udbredelse her i riget af  

 skrifter trykt i udlandet, når det findes, at skriftet er af strafbart  

 indhold.
Forbudet nedlægges hos den, der har eller har haft skriftet til  

 forhandling eller uddeling.
Vides det ikke, hvem denne er, kan det nedlægges  

 hos enhver, i hvis besiddelse skriftet forefindes.
Dette gælder også, når  

 skriftet findes hos postvæsenet.
Om forbudets iværksættelse og forfølgning  

 gælder i øvrigt de i retsplejelovens § 800, jfr. § 701, 2. stykke, givne  

 regler.
§ 15.  Er et skrift på grund at sit strafbare indhold  

 inddraget ved dom eller ifølge retskendelse foreløbigt beslaglagt, eller dets  

 udbredelse i riget forbudt, påhviler det politiet uopholdeligt at foranstalte  

 dommen eller kendelsen kundgjort i Statstidende.
Ophæves eller bortfalder  

 inddragelsen, beslaglæggelsen eller forbudet, foranstaltes kundgørelse herom  

 på samme måde.
Stk. 2.  Forhandling eller anden udbredelse af trykt  

 skrift er forbudt, når den i stk. 1, 1. punktum, nævnte kundgørelse har  

 fundet sted, eller når kendskab til inddragelsen, beslaglæggelsen eller  

 forbudet er erhvervet inden kundgørelsen.
Det er endvidere forbudt personer,  

 som i henhold til deres erhverv har en naturlig pligt til at gøre sig bekendt  

 med skriftets indhold, at forhandle eller på anden måde at udbrede et trykt  

 skrift, hvis strafbare indhold kan konstateres ved et flygtigt gennemsyn.
§ 16.  Ved redaktør af et periodisk skrift forstås i  

 denne lov den, der træffer afgørelse om skriftets indhold, uanset om han  

 betegnes som redaktør eller som udgiver eller på anden måde.
Den, der kun  

 træffer afgørelse om indholdet af en afdeling af skriftet, anses dog ikke som  

 redaktør, selv om det er angivet på skriftet, at han har den redaktionelle  

 ledelse af afdelingen, medmindre det drejer sig om et egentligt fagblad, og  

 vedkommende udtrykkeligt er angivet på skriftet som ansvarshavende redaktør  

 for den pågældende afdeling.
 Stk. 2.  Et skrift anses ikke for periodisk, medmindre  

 det er bestemt til at udkomme mindst 2 gange årligt.
 Stk. 3.  Hvad der i denne lov er fastsat om skrifter,  

 finder tilsvarende anvendelse på billedlige og lignende fremstillinger og  

 gælder, hvad enten fremstillingen af skriftet eller det dermed ligestillede  

 sker ved trykken eller på anden mekanisk eller kemisk måde.
 § 17.  Rigsadvokaten bestemmer, om der af det  

 offentlige skal rejses tiltale i anledning af et skrifts indhold.  

 Statsadvokaten træffer bestemmelse, om der skal rejses tiltale for  

 overtrædelse af denne lovs § 8, stk. 1, eller fremsættes begæring om  

 beslaglæggelse af de i denne paragraf omhandlede løbesedler, plakater eller  

 opslag.
 § 18.  Rejses sag til straf eller erstatning i den  

 borgerlige retsplejes former i anledning af et skrifts indhold, kan  

 sagsøgeren under samme sag efterhånden rette søgsmål mod nye sagsøgte, jfr.  

 retsplejelovens §§ 253, 383 og 384, uden at erlægge særskilte retsafgifter.
 § 19.  Overtrædelse af de i denne lov indeholdte  

 bestemmelser straffes med bøde, dog at straffen for de i § 2, stk. 2,  

 omhandlede forseelser er hæfte, såfremt overtrædelsen er forsætlig.  

 Overtrædelse af bestemmelserne i §§ 9 og 11 straffes med bøde, der fastsættes  

 under hensyn til skriftets udbredelse.
 Stk. 2.  Overtrædelse af de i §§ 8 og 15, stk. 2,  

 indeholdte forbud straffes med bøde eller hæfte, for så vidt ikke højere  

 straf er forskyldt i medfør af den øvrige lovgivning.
 Stk. 3.  Ved manglende angivelse af bogtrykkerens navn  

 eller firma samt trykkestedet på utugtige eller oprørske skrifter eller  

 skrifter, hvis indhold frembyder fare for den offentlige orden, kan straffen  

 stige til hæfte.
 Stk. 4.  Bøder, der idømmes efter denne lov, tilfalder  

 statskassen.
 Stk. 5.  Sager angående overtrædelse af denne lov  

 behandles som politisager.
 § 20.  Sager, hvorunder der gøres ansvar gældende for  

 indholdet af trykt skrift, bør fremmes med størst mulig hurtighed.
 § 21.  Denne lov træder i kraft den 1. juli 1938.  

 Samtidig bortfalder lov af 3. januar 1851 om pressens brug.
