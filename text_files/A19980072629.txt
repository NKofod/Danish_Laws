 Bekendtgørelse af lov om afgift af  

 visse emballager samt visse poser af papir eller plast m.v.
 Herved bekendtgøres lov om afgift af visse  

 detailsalgspakninger, jf. lovbekendtgørelse nr. 623 af 30. juni 1994,  

 med de ændringer, der følger af § 11 i lov nr. 1098 af 29.  

 december 1997, § 7 og 9 i lov nr. 1107 af 29. december 1997, som  

 ændret ved § 2 i lov nr. 417 af 26. juni 1998, og lov nr. 422 af 26.  

 juni 1998. Lovbekendtgørelsen gælder først fuldt ud fra  

 den 1. januar 1999, jf. note 3. De indtil 1. januar 1999 gældende  

 bestemmelser er gengivet sidst i lovbekendtgørelsen.
I.
Afgiftspligtigt vareområde § 1.3) Der svares afgift til  

 statskassen af salgsemballager og multipak med et rumindhold på under  

 20 l til følgende varer:
 1)	Spiritus, vin og frugtvin samt øl.
 2)	Mineralvand, limonade og andre varer, som er tilsat kulsyre,  

 henhørende under position 2201 og 2202 i EU s kombinerede  

 nomenklatur.
 3)	Mineralvand, limonade og andre varer, som ikke er tilsat kulsyre,  

 henhørende under position 2201 og 2202, saft og most samt  

 koncentrater, der anvendes til fremstilling heraf.
 4)	Vand.
 5)	Eddike og spiseolie.
 6)	Denatureret sprit.
 7)	Sæbe, vaske-, rengørings- og rensemidler, pudse-,  

 poler- og skuremidler samt andre varer henhørende under position 3401,  

 3402 og 3405.
 8)	Smøremidler og andre varer henhørende under position  

 3403 samt varer, der er afgiftspligtige i henhold til lov om energiafgift af  

 mineralolieprodukter.
 9)	Bekæmpelsesmidler, der er afgiftspligtige i henhold til lov om  

 afgift af bekæmpelsesmidler.
 10)	Maling, lakker, farvestof, kit- og spartel-masse samt andre varer  

 henhørende under position 3208-3210 og 3214.
 11)	Parfumevarer, kosmetik og toiletmidler samt andre varer  

 henhørende under position 3303-3307.
 12)	Kølervæske til motorer og sprinklervæske.
 13)	Kemiske stoffer og produkter, der er omfattet af Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske  

 stoffer og produkter.
 14)	Mælk og mejeriprodukter henhørende under position  

 0401-0403 og 0405, dog bortset fra flydende sød-, let-, skummet- og  

 kærnemælk.
 15)	Margarine og andre varer henhørende under position 1517.
 16)	Hunde- og kattefoder henhørende under position 2309.10.
 17)	Saucer, sennep og andre varer henhørende under position 2103  

 samt tomatpuré og tomatsaft henhørende under position  

 2002.
 § 2.2)3) For beholdere omfattet af  

 § 1, nr. 1 og 2, og beholdere omfattet af § 1, nr. 3 og 4, der er  

 godkendt i henhold til bekendtgørelse nr. 124 af 27. februar 1989 om  

 emballage til øl og læskedrikke, som ændret senest ved  

 bekendtgørelse nr. 300 af 30. april 1997, og som er af karton eller af  

 laminater af forskellige materialer, udgør afgiften:
 Pr. stk.
 1.	med et ruminhold 10 cl  ..
15 øre 2.	med et rumindhold ikke under 	10 cl og ikke over 	40 cl  

  ...
30 øre 3.	med et rumindhold over 40 cl, 	men ikke over 60 	cl  

  .
50 øre 4.	 med et rumindhold over 60 cl, 	men ikke over 	110 cl  

  ..
1 kr. 00 øre 5.	med et rumindhold over 110 cl, 	men ikke over 	160 cl  

  .
1 kr. 50 øre 6.	med et rumindhold over 160 cl.
2 kr. 00 øre Stk. 2.2)3) For beholdere omfattet af § 1, nr.  

 1 og 2, og beholdere omfattet af § 1, nr. 3 og 4, der er godkendt i  

 henhold til bekendtgørelse nr. 124 af 27. februar 1989 om emballage  

 til øl og læskedrikke, som ændret senest ved  

 bekendtgørelse nr. 300 af 30. april 1997, og som er af andre  

 materialer end de i stk. 1 nævnte, udgør afgiften:
pr. stk 1.	med et rumindhold under 10 cl..
25 øre 2.	med et rumindhold ikke under 	10 cl og ikke over 	40 cl ...
50 øre 3.	med et rumindhold over 40 cl, 	men ikke over 60 	cl   .  

 ..
80 øre 4.	med et rumindhold over 60 cl, 	men ikke over 	110 cl 1 kr. 60 øre 5.	med et rumindhold over 110 cl, 	men ikke over 	160 cl  ..  

  ..
2 kr. 40 øre 6.	med et rumindhold over 160 cl .
3 kr. 20 øre Stk. 3.3) For salgsemballager og multipak omfattet  

 af § 1, nr. 3-17, bortset fra de af stk. 1 og 2 omfattede  

 beholdere, betales der afgift efter vægt.
Afgiften udgør for  

 emballage af pr. kg 1)	fleksibelt fiberbaseret materiale ....
19 kr. 50 øre 2)	ikke fleksibelt 	fiberbaseret materiale, virgint 	samt  

 tekstiler ......
7 kr. 50 øre 3)	ikke fleksibelt 	fiberbaseret materiale, genvundet 6 kr. 00 øre 4)	plast, formfast ....
7 kr. 50 øre 5)	plast, formfast og 	højfyldt  .  ..
4 kr. 50 øre 6)	plast, formfast og 	UN-god	kendt    ...
6 kr. 00 øre 7)	plast, fleksibel ....
30 kr. 00 øre 8)	aluminium ... ...
11 kr. 25 øre 9)	hvidblik og andre 	stålemballager 3 kr 75 øre 10)	hvidblik og andre stålemballager, UN-godkendt .
3 kr 00 øre 11)	glas og keramik ..
75 øre 12)	laminat  ...
15 kr. 00 øre 13)	træ  ...   ...
6 kr. 00 øre Stk. 4.3) I den afgiftspligtige vægt efter  

 stk. 3 indgår alle dele af emballagen.
Hvis emballagen  

 består af flere materialer, beregnes afgiften som summen af afgifterne  

 af hvert enkelt materiale.
Udgør et materiale mere end 90 pct. af  

 emballagens vægt, kan afgiften beregnes efter satsen for dette  

 materiale og efter emballagens samlede vægt.
 Stk. 5.3) For emballage eller emballagedele, der  

 består af sammensatte materialer, som ikke kan skilles ad, beregnes  

 afgiften efter afgiftssatsen for laminatemballage, jf. dog stk. 4, 3.  

 pkt.
 Stk. 6.3) Papir og karton, der vejer op til og med  

 100 g pr. m2, afregnes som emballage nævnt i stk. 3,  

 nr. 1.
 Stk. 7.3) Såfremt der ikke foreligger  

 dokumentation for, at indholdet af genvundet materiale udgør mindst 50  

 pct. i emballage af karton og pap nævnt i stk. 3, nr. 3, skal der  

 betales afgift efter stk. 3, nr. 2.
 Stk. 8.3) Såfremt der ikke foreligger  

 dokumentation for, at indholdet af fyldstof i emballage nævnt i  

 stk. 3, nr. 5, udgør mindst 50 pct., skal der betales afgift  

 efter stk. 3, nr. 4.
§ 2 a.
Der svares tillige afgift af poser  

 fremstillet af papir eller plast m.v. med et rumindhold op til hank eller  

 lignende på mindst 5 l.
 § 2 b.2) Afgiften udgør pr.  

 kg:
 1.	for poser af papir m.v.  ..    ...
 10 kr.
 2.	for poser af plast m.v.  ..    ...
 22 kr.
II.
Registrerede virksomheder § 3.3) Den, der med henblik på  

 salg fremstiller afgiftspligtige varer omfattet af § 1 nr. 1-4, eller  

 § 2 a, skal anmelde sin virksomhed til registrering hos de statslige  

 told- og skattemyndigheder.
 Stk. 2. Den, der driver mellemhandel med ubrugte  

 afgiftspligtige varer omfattet af § 1, nr. 1-4, eller § 2 a, kan  

 anmelde sin virksomhed til registrering hos de statslige told- og  

 skattemyndigheder.
 Stk. 3. Virksomheder, der pakker eller aftapper varer  

 nævnt i § 1, nr. 1-4, kan anmelde deres virksomhed til  

 registrering.
Stk. 4. Virksomheder, der pakker eller aftapper varer  

 nævnt i § 1, nr. 5-17, skal anmelde deres virksomhed til  

 registrering Stk. 5. Virksomheder omfattet af stk. 4, som har et  

 årligt salg af afgiftspligtige varer svarende til en afgift på  

 under 2.500 kr., skal dog ikke registreres eller betale afgift.
 Stk. 6. Registrering kan nægtes eller tilbagekaldes,  

 hvis virksomhedens lokaler er eller senere bliver indrettet på en  

 sådan måde, at de statslige told- og skattemyndigheders kontrol  

 efter § 15 ikke kan udføres på rimelig måde.
 Stk. 7. Virksomheder, der er registreret efter  

 merværdiafgiftslovens § 47, stk. 2, og som her til landet  

 sælger afgiftspligtige varer ved fjernsalg, skal registreres efter  

 denne lov hos de statslige told- og skattemyndigheder.
 Stk. 8. Til de registrerede virksomheder udstedes et bevis for  

 registreringen.
 § 3a.3) Registrerede virksomheder er  

 berettiget til, uden at afgiften er berigtiget, fra udlandet og fra andre  

 registrerede virksomheder at modtage ubrugte afgiftspligtige varer.
III.
Opgørelse af den afgiftspligtige  

 mængde § 4.3) Registrerede virksomheder  

 opgør den afgiftspligtige mængde for en afgiftsperiode på  

 grundlag af udleveringen fra virksomheden af afgiftspligtige varer eller  

 virksomhedens forbrug af egne ubrugte varer i perioden.
 Stk. 2. Afgiftsperioden er måneden.
 § 5.3) I den afgiftspligtige  

 mængde, opgjort efter § 4, stk. 1, fradrages:
1.	Varer, der leveres til en anden registreret virksomhed efter  

 § 3 a, 2.	varer, der leveres til udlandet, 3.	varer, der hos virksomheden eller under transport til og fra denne  

 er gået tabt ved brand, brækage eller lignende, 4.	brugte varer, hvoraf der tidligere er betalt afgift.
5.	varer, der returneres til virksomheden, såfremt køberen  

 godtgøres varens pris indbefattet afgiften og 6.	varer, der afsættes til afgiftsfrit formål, jf.  

 § 6, stk. 1.
 Stk. 2. De statslige told- og skattemyndigheder kan  

 fastsætte kontrolforskrifter for fradrag efter stk. 1 i den  

 afgiftspligtige mængde.
IV.
Afgiftsfritagelse og -godtgørelse § 6. De statslige told- og skattemyndigheder kan  

 meddele virksomheder bevilling til afgiftsfri indkøb af  

 eksportemballage, der ikke er genstand for omsætning her i landet.
Stk. 2.3) De statslige told- og skattemyndigheder  

 meddeler virksomheder, der ikke er registreret efter § 3,  

 godtgørelse af den erlagte afgift af afgiftsberigtigede pakninger, som  

 ubrugte eller påfyldt indhold, enten 1.	leveres til udlandet, 2.	leveres til skibe eller fly i udenrigsfart til brug om bord eller  

 til salg til passagerer m.v. eller 3.	leveres til virksomheder, der har bevilling til told- og  

 afgiftsfritagelse i henhold til toldlovens § 2, 56 eller 58.
 Stk. 3. De statslige told- og skattemyndigheder kan meddele  

 mellemhandlere godtgørelse af den erlagte afgift af poser, der leveres  

 til de i stk. 2 nævnte formål.
Stk. 4.3) De statslige told- og skattemyndigheder  

 meddeler virksomheder bevilling til godtgørelse af den erlagte afgift  

 af beholdere omfattet af § 1, nr. 1 eller 2, der brugte leveres tilbage  

 og sælges til fornyet anvendelse i udlandet.
Det er endvidere en  

 betingelse for godtgørelsen, at beholderne eller tilsvarende beholdere  

 er modtaget fra udlandet og afgiftsberigtiget af virksomheden mindre end 1  

 år, før de leveres tilbage.
Stk. 5. De statslige told- og skattemyndigheder kan endvidere  

 meddele bevilling til godtgørelse af den erlagte afgift af  

 glasbeholdere, der oprindelig har indeholdt naturligt, kulsyreholdigt  

 mineralvand, uden tilsat kulsyre, med et kulsyreindhold på mindst 0,4  

 vægtprocent.
Det er en betingelse for godtgørelsen, at de  

 nævnte flasker genvindes til glasfabrikation.
 Stk. 6.3) Emballage, der hos den detailhandlende  

 påfyldes eller på anden måde anvendes til emballering af  

 varer omfattet af § 1, nr. 17, med henblik på salg til den  

 endelige bruger, er fritaget for afgift.
 Stk. 7.3) De statslige told- og skattemyndigheder  

 fastsætter de nærmere regler for afgiftsfritagelse og  

 afgiftsgodtgørelse efter stk. 1-6.
V.
Afgift af varer, der modtages fra udlandet § 7.3) Af afgiftspligtige varer, der  

 indføres fra steder uden for EF eller fra visse områder, der  

 ikke er omfattet af de pågældende EF-landes afgiftsområde,  

 svares afgiften ved indførslen, medmindre varerne indføres  

 efter reglerne i § 3 a.
Afgiften afregnes efter reglerne i toldlovens  

 kapitel 4, jf. dog stk. 2.
 Stk. 2. For varer, der indføres af en virksomhed  

 registreret efter § 29 i toldloven, finder reglerne i § 7 a  

 tilsvarende anvendelse.
§ 7 a.3) I andre tilfælde svares  

 afgiften i forbindelse med varemodtagelsen her i landet, medmindre varerne  

 modtages efter reglerne i § 3 a.
Erhvervsdrivende varemodtagere skal  

 inden afsendelsen af varerne fra udlandet anmelde sig hos de statslige told-  

 og skattemyndigheder.
Anmeldelsen er gældende for 5 år.
Stk. 2. De i stk. 1 nævnte erhvervsdrivende  

 varemodtagere skal efter udløbet af hver måned og senest den 15.  

 i den følgende måned til de statslige told- og skattemyndigheder  

 angive mængden af de varer, som virksomheden har modtaget i  

 måneden.
Andre varemodtagere skal angive ved modtagelsen.
Angivelsen  

 skal være underskrevet af varemodtageren.
Stk. 3. Afgiften skal indbetales til de statslige told- og  

 skattemyndigheder senest samtidig med indsendelsen af den i stk. 2  

 nævnte angivelse.
Udgør afgiften under 50 kr., kan  

 erhvervsdrivende undlade at indbetale beløbet.
 Stk. 4.3) Varemodtagere, der modtager  

 afgiftspligtige varer svarende til en afgift på under 2.500 kr. pr.  

 kalenderår, skal ikke anmeldes efter stk.1 hos de statslige told- og  

 skattemyndigheder, afgive anmeldelse eller indbetale afgiften.
Stk. 5. De statslige told- og skattemyndigheder kan  

 pålægge en virksomhed, der gentagne gange ikke betaler afgiften  

 rettidigt, at afgive angivelse ved varernes modtagelse.
De statslige told- og  

 skattemyndigheder kan endvidere pålægge virksomheden at betale  

 afgiften ved varernes modtagelse.
 Stk. 6. Bestemmelserne i lovens § 9, stk. 2, 14, 14  

 a og 15 finder tilsvarende anvendelse.
 Stk. 7. Skatteministeren fastsætter i øvrigt  

 regler for afgiftens indbetaling.
 § 8. Der er afgiftsfrihed for varer, der  

 indføres eller modtages fra udlandet, i samme omfang og under  

 tilsvarende betingelser som fastsat for afgiftsfrihed efter  

 merværdiafgiftslovens § 36, stk. 1, nr. 1-3, bortset fra  

 varer, der indføres efter toldlovens § 2.
VI.
Regnskabsbestemmelser § 9. Fremstillingsvirksomheder skal føre  

 regnskab over fremstillingen af afgiftspligtige varer, tilgangen af  

 uberigtigede varer og udleveringen af afgiftspligtige varer.
Virksomhederne  

 skal holde lageret af afgiftsberigtigede varer adskilt fra lageret af  

 uberigtigede varer.
Stk. 2.3) Andre registrerede virksomheder skal  

 føre regnskab over tilgang af uberigtigede varer og udlevering samt  

 forbrug af afgiftspligtige varer.
Virksomhederne skal holde lageret af  

 afgiftsberigtigede varer adskilt fra lageret af uberigtigede varer.
Stk. 3. Ved overførsel af afgiftspligtige varer mellem  

 registrerede virksomheder efter § 3a og ved afsætning af varer til  

 afgiftsfrit formål skal der udstedes en faktura med oplysning om  

 leverandørens og modtagerens navn og adresse og den afgiftspligtige  

 mængde.
Kopi af fakturaer skal opbevares i 5 år.
 Stk. 4. De statslige told- og skattemyndigheder  

 fastsætter nærmere bestemmelser for de registrerede virksomheders  

 regnskabsførelse.
VII.
Afregning af afgiften § 10. Registrerede virksomheder skal efter  

 udløbet af hver måned og senest den 15. i den følgende  

 måned til de statslige told- og skattemyndigheder angive mængden  

 af de varer, hvoraf virksomheden skal betale afgift, jf. §§ 4 og 5.  

 Angivelsen skal være underskrevet af virksomhedens ansvarlige  

 ledelse.
 Stk. 2. Afgives den i stk. 1 omhandlede angivelse ikke  

 inden udløbet af den nævnte frist, kan de statslige told- og  

 skattemyndigheder inddrage registreringen af virksomheden, indtil den  

 manglende angivelse er de statslige told- og skattemyndigheder i  

 hænde.
§ 11. Afgiften for en afgiftsperiode skal  

 indbetales til de statslige told- og skattemyndigheder senest den 15. i den  

 måned, der følger efter afgiftsperioden.
Udgør afgiften  

 under 50 kr., kan indbetaling af beløbet undlades.
 Stk. 2. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog  

 mindst 50 kr.
 Stk. 3. Skatteministeren fastsætter i øvrigt  

 regler for afgiftens indbetaling.
 § 12. De statslige told- og skattemyndigheder kan  

 pålægge en virksomhed, der ikke betaler afgift rettidigt, at  

 afgive angivelsen for kortere perioder end en måned.
 Stk. 2. De statslige told- og skattemyndigheder kan endvidere  

 pålægge en virksomhed, der ikke betaler afgift rettidigt, en  

 kortere betalingsfrist end den i § 11 angivne og kræve, at der  

 stilles sikkerhed for afgiftens betaling.
 § 13. Betales forfalden afgift ikke senest den 14.  

 dag efter betalingsfristens udløb, kan de statslige told- og  

 skattemyndigheder inddrage registreringen af virksomheden, indtil de  

 forfaldne afgifter er betalt.
 Stk. 2. Er der i henhold til § 12 sket forkortelse af  

 afgiftsperioden eller betalingsfristen, kan registreringen inddrages straks  

 efter betalingsfristens udløb.
 § 14. Såfremt det konstateres, at en  

 virksomhed har afgivet urigtig angivelse efter § 10, således at  

 virksomheden har betalt for lidt i afgift, afkræves virksomheden det  

 skyldige beløb til betaling senest 14 dage efter påkrav.
 Stk. 2.1) Kan størrelsen af det  

 afgiftsbeløb, som påhviler virksomheden, ikke opgøres  

 på grundlag af virksomhedens regnskaber, kan de statslige told- og  

 skattemyndigheder foretage en skønsmæssig ansættelse af  

 afgiftstilsvaret.
 Stk. 3. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog  

 mindst 50 kr.
§ 14 a.
Der skal betales et gebyr på 65 kr.  

 for erindringsskrivelser vedrørende betaling af afgift.
VIII.
Kontrolbestemmelser § 15. De statslige told- og skattemyndigheder er  

 berettiget til at foretage eftersyn i de virksomheder, der omfattes af loven,  

 og til at efterse virksomhedernes varebeholdninger, forretningsbøger  

 og øvrige regnskabsmateriale samt korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i  

 stk. 1 omhandlede eftersyn.
 Stk. 3. Det i stk. 1 nævnte materiale skal på  

 de statslige told- og skattemyndigheders begæring udleveres eller  

 indsendes til de statslige told- og skattemyndigheder.
 Stk. 4. Registrerede virksomheder skal på begæring  

 meddele de statslige told- og skattemyndigheder oplysninger om deres  

 leverancer af varer til ikke afgiftspligtig anvendelse.
Stk. 5.3) Erhvervsdrivende skal ved indkøb  

 af emballager, der kan anvendes til afgiftspligtigt formål, oplyse  

 leverandøren om varens anvendelse.
De pågældende skal  

 på begæring meddele de statslige told- og skattemyndigheder  

 oplysning om deres indkøb og anvendelse af sådanne  

 emballager.
 Stk. 6. De statslige told- og skattemyndigheder er berettiget  

 til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt  

 transporteres til andre end registrerede virksomheder.
 Stk. 7. De statslige told- og skattemyndigheder er berettiget  

 til at foretage eftersyn af varebeholdninger og regnskaber m.v. hos de i  

 stk. 5 og 6 omhandlede virksomheder.
 § 16. Offentlige myndigheder skal på  

 begæring meddele de statslige told- og skattemyndigheder enhver  

 oplysning til brug ved registrering af og kontrol med virksomheder, der  

 omfattes af loven.
 Stk. 2. Politiet yder de statslige told- og skattemyndigheder  

 bistand efter regler, der fastsættes efter forhandling mellem  

 skatteministeren og justitsministeren.
 § 17. Skatteministeren kan fastsætte de  

 bestemmelser om kontrolforanstaltninger, der er nødvendige til lovens  

 gennemførelse.
IX.
Straffebestemmelser § 18.3) Med bøde straffes den,  

 der forsætligt eller groft uagtsomt:
 1.	Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2.	Overtræder § 3, stk. 1, 4 eller 7, § 7 a,  

 stk. 1, 2. pkt., eller stk. 2, § 9, stk. 1-3, § 10,  

 stk. 1, § 15, stk. 2-5, og § 25, stk. 1-3.
 3.	Tilsidesætter vilkår, der er fastsat i medfør af  

 § 6, stk. 1-5.
 4.	Undlader at efterkomme et i medfør af § 7 a,  

 stk. 4, 1. pkt., eller § 12, stk. 1, meddelt påbud.
 5.	Fortsætter driften af en afgiftspligtig virksomhed, hvis  

 registrering de statslige told- og skattemyndigheder har inddraget efter  

 § 3, stk. 6, § 10, stk. 2, eller § 13.
 6.	Overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå.
 Stk. 2. I forskrifter, der udstedes i medfør af loven,  

 kan der fastsættes straf af bøde for den, der forsætligt  

 eller groft uagtsomt overtræder bestemmelser i forskrifterne.
 Stk. 3. Den, der begår en af de nævnte  

 overtrædelser med forsæt til at unddrage statskassen afgift,  

 straffes med bøde, hæfte eller fængsel indtil 2  

 år.
 Stk. 4.1) Der kan pålægges selskaber  

 m.v. (juridiske personer) strafansvar efter reglerne i straffelovens 5.  

 kapitel.
 § 19. Skønnes en overtrædelse ikke at  

 ville medføre højere straf end bøde, kan  

 skatteministeren eller den, ministeren bemyndiger dertil, tilkendegive den  

 pågældende, at sagen kan afgøres uden retslig  

 forfølgning, såfremt den pågældende erkender sig  

 skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens  

 § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.
 Stk. 4. Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
X.
Andre bestemmelser § 20. Den, der overdrager, erhverver, tilegner sig  

 eller anvender varer, hvoraf der ikke er betalt afgift, som skulle have  

 været betalt efter denne lov, skal svare afgift af varerne.
Stk. 2. Afgiften af de nævnte varer kan afkræves  

 til betaling senest 14 dage efter påkrav.
Tilsvarende gælder,  

 hvis en virksomhed har modtaget et for stort beløb i  

 godtgørelse efter § 6, stk. 2-4.
 Stk. 3. Betales afgiften eller den for meget udbetalte  

 godtgørelse ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr.
 Stk. 4. Der skal betales et gebyr på 65 kr. for  

 erindringsskrivelser vedrørende betaling af afgift.
§ 21.1) Skatteministeren kan bemyndige  

 de statslige told- og skattemyndigheder til at træffe afgørelser  

 efter denne lov.
Ministeren kan fastsætte regler om adgangen til at  

 klage over afgørelserne, herunder om at afgørelserne ikke kan  

 indbringes for højere administrativ myndighed.
§ 21 a.
Reglerne om eftergivelse og henstand i  

 merværdiafgiftslovens § 83 finder tilsvarende anvendelse på  

 afgift, renter, gebyrer og administrative bøder efter denne lov.  

 Reglerne finder ligeledes anvendelse på beløb, som personer er  

 pligtige at betale som erstatning for selskabers manglende betaling af  

 afgift.
 § 21 b.1)3) Landsskatteretten  

 påkender klager over de statslige told- og skattemyndigheders  

 afgørelser i 1. instans af:
 1)	Spørgsmål om varers afgiftspligt.
 2)	Spørgsmål om den afgiftspligtige vægt efter  

 § 2, stk. 3-8.
 3)	Spørgsmål om opgørelse af den afgiftspligtige  

 mængde.
 4)	Spørgsmål om omfanget af afgiftsgodtgørelser og  

 afgiftsfritagelser efter §§ 6 og 8.
 5)	Spørgsmål om skønsmæssig ansættelse  

 efter § 14.
 Stk. 2. Reglerne i skattestyrelseslovens kapitler 3 og 3 A  

 finder anvendelse ved klage til Landsskatteretten efter stk. 1.
 § 21 c.1) (Ophævet).
 § 22. For betaling af afgift efter bestemmelserne  

 i denne lov hæfter den, der som ejer, forpagter eller lignende driver  

 virksomheden for egen regning samt de i § 7 a, stk. 1, nævnte  

 varemodtagere og de, der er i besiddelse af varen.
 § 23. Med udlandet sidestilles med hensyn til  

 bestemmelserne i denne lov Færøerne og Grønland samt  

 Københavns Frihavn.
XI.
Overgangs- og ikrafttrædelsesbestemmelser § 24. Loven træder i kraft den 1. februar  

 1978 og finder anvendelse på afgiftspligtige varer, der efter lovens  

 ikrafttræden udleveres fra fremstillingsvirksomheder.
 Stk. 2. Loven kommer endvidere til anvendelse på  

 indførte varer, som efter lovens ikrafttræden angives til  

 fortoldning.
§ 25-26. (Overgangsbestemmelser, udeladt) § 27. Loven gælder ikke for  

 Færøerne og Grønland.
______________ De indtil 1. januar 1999 gældende bestemmelser, jf.  

 lov nr. 1107 af 29. december 1997:
 § 1.2) Der svares afgift til  

 statskassen af detailsalgspakninger til følgende varer:
 1.	Spiritus, vin og frugtvin samt øl.
 2.	Mineralvand, limonade og lignende alkoholdfri læskedrikke samt  

 koncentrater, der anvendes til fremstilling af sådanne drikke.
 3.	Vand.
 4.	Saft og most samt koncentrater, der anvendes til fremstilling  

 heraf.
 5.	Eddike og spiseolie.
 6.	Denatureret sprit.
 Stk. 2. Der svares endvidere afgift af flasker og dunke til  

 andre varer end de i stk. 1 nævnte, som er beregnet til  

 detailsalg, og som har et rumindhold på under 20 l.
 Stk. 3.2) Fritaget for afgift er flasker og dunke  

 til emballering af medicin og mejeriprodukter.
 Stk. 4. Skatteministeren kan, når forholdene taler  

 derfor, bestemme, at halvfabrikata til afgiftspligtige detailsalgspakninger  

 omfattes af afgiftspligten.
 § 2.2) For beholdere omfattet af  

 § 1, som er af karton eller af laminater af forskellige materialer,  

 udgør afgiften:
 pr. stk.
 1.	med et rumindhold under 10 cl .
15 øre 2.	med et rumindhold ikke under 	10 cl og ikke over 	40 cl  

 ...
30 øre 3.	med et rumindhold over 40 cl, 	men ikke over 60 cl     ..  

  ...
50 øre 4.	med et rumindhold over 60 cl, 	men ikke over 110 cl     . .
1 kr. 00 øre 5.	med et rumindhold over 110 cl, 	men ikke over 	160 cl  ..  

  ...
1 kr. 50 øre 6.	med et rumindhold over 160 cl .
2 kr. 00 øre Stk. 2. For beholdere omfattet af § 1, som er af andre  

 materialer end de i stk. 1 nævnte, udgør afgiften:
 pr. stk.
1.	med et rumindhold under 10 cl 25 øre 2.	med et rumindhold ikke under 10 cl og ikke over 40 cl 50 øre 3.	med et rumindhold over 40 cl, men ikke over 60 cl 80 øre 4.	med et rumindhold over 60 cl, men ikke over 110 cl 1 kr. 60 øre 5.	med et rumindhold over 110 cl, men ikke over 160 cl 2 kr. 40 øre 6.	med et rumindhold over 160 cl 3 kr. 20 øre ________________ Lov nr. 1107 af 29. december 1997 som ændret ved § 2  

 i lov nr. 417 af 26. juni 1998, indeholder følgende overgangs- og  

 ikrafttrædelsesbestemmelser:
§ 9 Stk. 1. Loven træder i kraft den 1. januar 1998. §  

 1, stk. 2, i lov om afgift af visse detailsalgspakninger og visse poser af  

 papir eller plast m.v. som affattet ved denne lovs § 7, nr. 1, træder  

 dog i kraft den 1. april 1998 og § 8 den 1. februar 1998, jf. dog stk. 6.
 Stk. 2.2)  Skatteministeren fastsætter  

 ikrafttrædelsestidspunktet for § 1, stk. 3, i lov om afgift af visse  

 detailsalgspakninger og visse poser af papir eller plast m.v. som affattet  

 ved denne lovs § 7, nr. 1. Bestemmelsen har virkning fra den 1. april  

 1998.
 Stk. 3. Loven finder anvendelse på varer, der fra  

 og med den 1. januar 1998 udleveres fra registrerede virksomheder, angives  

 til fortoldning, modtages fra udlandet eller deponeres på  

 deponeringsanlæg, jf. dog stk. 4. Dog finder § 1, stk. 2, i lov om  

 afgift af visse detailsalgspakninger og visse poser af papir eller plast m.v.  

 som affattet ved denne lovs § 7, nr. 1, og § 8 anvendelse på varer, der  

 fra og med henholdsvis den 1. april 1998 og den 1. februar 1998 udleveres fra  

 registrerede virksomheder, angives til fortoldning eller modtages fra  

 udlandet.
Stk. 4 og 5. (Udeladt) Stk. 6. Virksomheder, der skal registreres fra  

 ikrafttrædelsen af § 1, stk. 2, i lov om afgift af visse  

 detailsalgspakninger og visse poser af papir eller plast m.v. som affattet  

 ved denne lovs § 7, nr. 1, og § 8 skal anmelde sig til registrering  hos de  

 statslige told- og skattemyndigheder senest henholdsvis den 1. marts 1998 og  

 den  15. januar 1998.
Stk. 7. Virksomheder, der registreres fra lovens  

 ikrafttræden, skal opgøre lagerbeholdningen  pr. 1. januar 1998  

 af varer, der bliver afgiftspligtige efter § 2, stk. 1, nr. 1, eller § 2,  

 stk. 2, nr. 1, i lov om afgift af visse detailsalgspakninger og visse poser  

 af papir eller plast m.v. som affattet ved denne lovs § 7, nr. 2.  

 Virksomheder, der registreres fra ikrafttrædelsestidspunktet af § 1,  

 stk. 2, i lov om afgift af visse detailsalgspakninger og visse poser af papir  

 eller plast m.v. som affattet ved denne lovs § 7, nr. 1, eller § 1, stk. 1,  

 nr. 16, i lov om energiafgift af mineralolieprodukter m.v. som affattet ved  

 denne lovs § 8, nr. 1, skal dog opgøre lagerbeholdningen henholdsvis  

 pr. 1. april 1998 og 1. februar 1998 af varer, der bliver afgiftspligtige  

 efter de nævnte bestemmelser.
Virksomhederne skal indsende  

 opgørelser over lagerbeholdningerne af afgiftspligtige varer til de  

 statslige told- og skattemyndigheder senest 15 dage efter lovens  

 ikrafttræden.
Stk. 8. Andre virksomheder end de i stk. 7 nævnte,  

 der den 1. april 1998 har en lagerbeholdning på 5.000 stk. eller  

 derover af varer, der bliver afgiftspligtige efter §  1, stk. 2, i lov om  

 afgift af visse detailpakninger og visse poser af papir eller plast m.v. som  

 affattet ved denne lovs § 7, nr. 1, skal senest den 15. april 1998 til de  

 statslige told- og skattemyndigheder fremsende en opgørelse over deres  

 samlede lagerbeholdning pr. 1. april 1998. Virksomhederne skal senest den 30.  

 april 1998 indbetale afgift af den nævnte lagerbeholdning til de  

 statslige told- og skattemyndigheder.
Afgiften af flasker og dunke, der i  

 henhold til § 6 i lov nr. 416 af 14. juni 1995 om afgift af  

 bekæmpelsesmidler er påsat et af de statslige told- og  

 skattemyndigheder fremstillet prismærke, tilbagebetales efter  

 ansøgning til de nævnte virksomheder.
Ansøgning om  

 tilbagebetaling sendes senest den 15. august 1998 til de statslige told- og  

 skattemyndigheder vedlagt en opgørelse over de i 3. pkt. nævnte  

 prismærkede varer.
 Stk. 9. Andre virksomheder end de i stk. 7 nævnte,  

 der den 1. februar 1998 har en lagerbeholdning på 1.000 l eller derover  

 af varer, der bliver afgiftspligtige efter § 1, stk. 1, nr. 16, i lov om  

 energiafgift af mineralolieprodukter m.v. som affattet ved denne lovs § 8,  

 nr. 1, skal senest den 15. februar 1998 til de statslige told- og  

 skattemyndigheder fremsende en opgørelse over deres samlede  

 lagerbeholdning pr. 1. februar 1998. Virksomhederne skal senest den  

 28.februar 1998 indbetale afgift af den nævnte lagerbeholdning til de  

 statslige told- og skattemyndigheder.
 Stk. 10. De statslige told- og skattemyndigheder  

 fastsætter de nærmere regler for opgørelsen efter stk.  

 7-9.
Stk. 11. De i stk. 7-9 nævnte virksomheder skal  

 give de statslige told- og skattemyndigheder adgang til at kontrollere de  

 indsendte opgørelser ved eftersyn af lagre, forretningsbøger  

 m.v.
Virksomhedernes indehavere og de i virksomhederne bekræftigede  

 personer skal yde de statslige told- og skattemyndigheder fornøden  

 vejledning og hjælp.
 Stk. 12. Betales afgift efter stk. 5, 8 eller 9 ikke  

 rettidigt, finder § 15, stk. 3, i lov om afgift af chokolade- og sukkervarer  

 m.m., § 11, stk. 2, i lov om afgift af visse detailsalgspakninger og visse  

 poser af papir eller plast m.v. og § 17, stk. 3, i lov om energiafgift af  

 mineralolieprodukter m.v. tilsvarende anvendelse.
 Stk. 13. Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug for afgiftskontrollen, straffes med bøde.
 Stk. 14. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
