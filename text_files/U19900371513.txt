Rederiet A.P.
Møller (R) havde den 19/8-1988 indgået overenskomst med  

 Sømændenes Forbund i Danmark (S) for ansatte på DIS-registrerede skibe og  

 senere en overenskomst med Metal Søfart (M), ligeledes for ansatte på DIS-  

 registrerede skibe, hvilken sidste overenskomst afløste en midlertidig  

 overenskomst, der var indgået efter DIS-lovens ikrafttræden.
R indgik senere  

 nye overenskomster med begge forbund gældende fra 1/7-1989. Disse  

 overenskomster var ikke helt identiske.
 S påstod nu R dømt til at anerkende, at det ville være  

 overenskomststridigt, såfremt forhyring af visse ansatte på DIS-registrerede  

 skibe skete på ringere vilkår end fastsat ved den mellem R og S indgåede  

 overenskomst.
Arbejdsretten henviste til, at R gennem mange år havde haft  

 overenskomster af forskelligt indhold både med M og S og til, at M efter  

 fremkomsten af DIS-loven havde indgået en midlertidig overenskomst med M, som  

 forudsattes afløst af en endelig overenskomst.
Overenskomsten med S indeholdt  

 derfor ikke noget løfte om ikke at indgå overenskomst med M på andre vilkår.
 Der fandtes intet grundlag for at fastslå, at det ved indgåelsen af  

 M's overenskomst havde været tilsigtet at undergrave overenskomsten med S.
Hvor en arbejdsgiver er bundet af to forskellige overenskomster  

 vedrørende samme arbejde, er det vel udgangspunktet, at den for  

 arbejdstageren gunstigste overenskomst skal anvendes.
Dette kunne imidlertid  

 ikke gælde i det foreliggende tilfælde, hvor der igennem lang tid har  

 foreligget forskellige overenskomster med to konkurrerende forbund.
Der ville herefter intet være til hinder for, at R indgik hyrekontrakt  

 med medlemmer af M i henhold til dette forbunds overenskomst.
Derimod ville  

 overenskomsten med S være til hinder for, at R kunne indgå hyrekontrakt med  

 medlemmerne af S i henhold til overenskomsten med M om arbejde, der er  

 omfattet af begge overenskomster.
Det ville ligeledes være  

 overenskomststridigt, hvis R gjorde det til en betingelse for at opnå hyre,  

 at de pågældende udmeldte sig af S.
Med hensyn til uorganiserede fandt  

 retten, at det ikke kunne være overenskomststridigt at indgå hyrekontrakt med  

 dem på grundlag af den gyldigt indgåede overenskomst med M.
Under denne sag har Sømændenes Forbund i Danmark indklaget Danmarks  

 Rederiforening på egne vegne og for Rederiet A.P.
Møller for Arbejdsretten  

 for overenskomstbrud.
 Landsorganisationen i Danmark er indtrådt i sagen som hovedintervenient  

 for Dansk Metalarbejderforbund.
 Klageren har nedlagt følgende påstande:
 1. Danmarks Rederiforening tilpligtes at anerkende, at forhyring i  

 perioden 15.8.1988 til 1.12.1988 af skibsassistenter, der opfylder  

 betingelserne i DIS-lovens § 10, stk. 2, på medlemsrederiernes skibe  

 registreret i Dansk Internationalt Skibsregister (DIS) er overenskomststridig  

 i det omfang, det er sket til en ringere hyre end fastsat i  

 DIS-hovedoverenskomsten af 19. august 1988 mellem Danmarks Rederiforening og  

 Sømændenes Forbund i Danmark.
 2. Danmarks Rederiforening tilpligtes at anerkende, at forhyring af såvel  

 faglærte skibsassistenter som befarne og ubefarne besætningsmedlemmer, der  

 opfylder betingelserne i DIS-lovens § 10, stk. 2, på medlemsrederiernes skibe  

 registreret i DIS er overenskomststridig, såfremt det sker på ringere vilkår  

 end fastsat i DIS-hovedoverenskomsten af 19. august 1988, 4. udgave af 10.  

 april 1989.
3. Rederiet A.P.
Møller idømmes en af retten fastsat bod indeholdende  

 løntilgodehavende for skibsassistenter forhyret i perioden 15.8.1988 til  

 1.12.1988 i M/S MARCHEN MÆRSK, M/S MARIT MÆRSK, M/T ELEO MÆRSK og M/T ESTELLE  

 MÆRSK.
 4. Danmarks Rederiforening tilpligtes for delagtighed i det begåede  

 overenskomstbrud at betale en efter rettens skøn fastsat bod.
 Indklagede har principalt påstået frifindelse og nedlagt følgende  

 subsidiære påstand:
 Frifindelse mod efterregulering af hyre i henhold til overenskomst af 19.  

 august 1988 med Sømændenes Forbund for perioden 23. august 1988 - 1. december  

 1988 til medlemmer af Sømændenes Forbund forhyret på overenskomst af 27. juli  

 1988 med Metal Søfart på m.s.'Marchen Mærsk', m.s. »Marit Mærsk«,  

 m.t. »Eleo Mærsk« og m.t. »Estelle Mærsk«.
 Der har været enighed mellem parterne om at henskyde afgørelsen af  

 klagerens påstande 3 og 4, således også spørgsmålet, om bod er forskyldt, til  

 afgørelse ved faglig voldgift.
 Hovedintervenienten har nedlagt følgende påstand over for indklagede:
 Danmarks Rederiforening tilpligtes at overholde løn- og  

 ansættelsesvilkårerne i gældende overenskomst med Metal Søfart for de  

 medlemmer af Dansk Metalarbejderforbund, der er beskæftiget inden for  

 overenskomstens gyldighedsområde.
 Indklagede har taget bekræftende til genmæle over for intervenientens  

 påstand, men tilføjet, at det ikke kan udelukkes, at der kan forekomme  

 tilfælde, hvor forhyring på en bestemt overenskomst vil være retmæssig på  

 grund af særlige forhold.
 Der er oplyst følgende om sagens nærmere omstændigheder:
Indklagede har i en længere årrække haft overenskomster med såvel klageren  

 som Metal Søfart.
Overenskomsten med klageren angik dæksbesætningen, medens  

 overenskomsten med Metal Søfart angik maskinbesætningen.
Rederiforeningen har  

 desuden overenskomster med andre arbejdstagerorganisationer.
I 1985 indførtes en uddannelse som skibsassistent, hvis arbejdsområde var  

 såvel på dækket som i maskinen.
Rederiforeningen sluttede herefter  

 overenskomst med såvel klageren som med Metal Søfart herom.
Overenskomsterne  

 blev fornyet den 2. marts 1987. Alene overenskomsten med Metal Søfart  

 indeholdt regler om rederiansættelse af skibsassistenter.
I den følgende tid  

 forhyrede indklagede et antal skibsassistenter som rederiansatte.
Ved lov nr. 408/1988 indførtes Dansk Internationalt Skibsregister.
Ifølge  

 lovens § 10, skal kollektive overenskomster om løn- og arbejdsforhold for  

 ansatte på skibe i dette register udtrykkelig angive, at de kun gælder for  

 sådan beskæftigelse.
Dette medførte, at gældende kollektive overenskomster  

 ikke ville omfatte skibe, der blev overflyttet til det internationale  

 skibsregister.
Efter lovens ikrafttræden indgik indklagede aftale med de organisationer,  

 med hvilke man havde overenskomst, bortset fra Sømandsforbundet, om en  

 midlertidig ordning for tjeneste i DIS-registrerede skibe. Årsagen til, at  

 der blev indgået en midlertidig aftale var, at man forventede, at denne  

 hurtigt kunne afløses af en egentlig DIS-overenskomst med samtlige  

 organisationer.
Dette lykkedes imidlertid ikke, og der blev derefter indgået  

 en endelig overenskomst med Metal Søfart med gyldighed fra den 1. december  

 1988.
Sømændenes Forbund ønskede ikke at være med til en midlertidig aftale, men  

 ønskede straks en ny overenskomst.
En sådan overenskomst blev indgået den 19.  

 august 1988. I denne overenskomst findes i modsætning til forbundets  

 tidligere overenskomster også regler om rederiansættelse.
Desuden medførte  

 overenskomsten en større lønudbetaling end Metal Søfarts overgangsordning.
Indklagede har senere indgået nye overenskomster med begge forbund  

 gældende fra den 1. marts 1989. Disse overenskomster er stort set identiske,  

 men der er dog stadig nogle forskelligheder.
Klageren har udarbejdet følgende  

 oversigt herover:
 Den 26. august 1988 blev MT Else Mærsk, MT Estelle Mærsk og MS Marchen  

 Mærsk og den 6. september 1988 tillige Marit Mærsk overført til Dansk  

 Internationalt Skibsregister.
Under domsforhandlingen er der afgivet forklaring af forbundssekretær  

 Henrik Berlau, faglig sekretær Hans Dresler, formand Poul Kolding og  

 afdelingschef overgangsoverenskomst, da man forhandlede.
Sømændenes Forbund  

 opnåede en betydelig lønforhøjelse som følge af en rationaliseringsgevinst.  

 Der blev ikke talt om, at overenskomsten ikke skulle gælde for alle ansatte,  

 og man tog det i forbundet for givet, at det skulle være den eneste  

 overenskomst, og at den skulle følges af alle.
De punkter, hvorpå der er  

 forskel mellem de to overenskomster, anser forbundet alle for temmelig  

 vigtige.
Bestemmelse i § 1 A, stk. 12 skyldes, at det er bedst for en  

 ubefaren at være skibsansat.
De fleste rederier er specialiseret, og  

 rederiansættelse vil derfor føre til, at den ubefarne ikke får en all round  

 uddannelse.
I øvrigt er man neutral med hensyn til skibsansættelse eller  

 rederiansættelse, men finder, at de to grupper ikke bør blandes for at undgå  

 gnidninger.
Reglen i protokollat 4 om styrmandsaspiranter er indført af  

 beskæftigelsesmæssige grunde.
Poul Kolding har forklaret, at man i fællessekretariatet var enige om at  

 søge opnået en fælles overenskomst, men det lykkedes ikke, og så overhalede  

 Sømandsforbundet indenom.
Med hensyn til de ni punkter har han forklaret, at  

 Metal Søfart altid har haft rederiansættelse, som anses for en god ting, da  

 tilknytningen til et rederi giver bedre uddannelsesmuligheder.
For de  

 ubefarne har man altid brugt en slags lærlingeprincip.
Reglen om  

 lørdagsarbejde findes for at opnå samme betaling som for andre ansatte.
De  

 øvrige af de ni punkter har man været inde på, men de betød ikke noget reelt.
Jørgen Frederiksen har forklaret, at rederiet allerede før DIS-loven  

 ønskede at rederiansætte, og da Sømændenes overenskomst ikke havde regler  

 herom, skete ansættelse efter Metals overenskomst.
Derimod har man ansat  

 skibsassistenter, uanset i hvilket forbund de pågældende var organiseret.
Man  

 har i dag 425 skibsassistenter, som alle er rederiansat.
Der er  

 skibsassistenter fra begge forbund.
Han kan ikke oplyse, hvorledes de er  

 fordelt mellem forbundene.
Kun skibene ved dette fra hyrekontrakten.
Efter  

 overførelsen til DIS- registeret havde man en overgangsperiode, hvor man  

 ansatte alle på samme skib efter samme overenskomst.
 Hans Dresler har forklaret, at han kender flere tilfælde, hvor folk, som  

 ønskede overflytning til Metal, har sagt, at det var nødvendigt, at de gik  

 over i Metal Søfart, fordi de skulle sejle med A.P.Møller.
Indklagede har i sin duplik opfordret klageren til at føre de medlemmer,  

 som har udmeldt sig af forbundet, som vidner og vedlagt en erklæring fra et  

 overført medlem om, at han er villig til at afgive forklaring.
Klageren har  

 imidlertid meddelt, at man af hensyn til de pågældende ikke vil føre de  

 søfarende, der som betingelse for forhyring har måttet forlade forbundet.
Klageren har til støtte for sine påstande anført, at det for så vidt ikke  

 bestrides, at begge de indgåede overenskomster er gyldige.
Spørgsmålet er  

 imidlertid, om indklagede, der havde indgået overenskomst med klageren, kunne  

 tilsidesætte denne ved den senere indgåelse af overenskomst med Metal Søfart  

 om det samme faglige område.
Der har aldrig været nogen bestemmelse om, at  

 den med klageren indgåede overenskomst kun skulle gælde for forbundets  

 medlemmer, og dette er heller ikke blevet nævnt under forhandlingerne.  

 Hovedreglen er, at et forbund, som har indgået en overenskomst, er beskyttet  

 imod, at arbejdsgiverparten ansætter folk inden for overenskomstens område på  

 ringere vilkår.
I modsat fald undergraver man den indgåede overenskomst.
Når  

 der eksisterer mere end en overenskomst vedrørende det samme arbejde, skal  

 den gunstigste overenskomst derfor anvendes på alle ansatte, uanset om de er  

 medlemmer af forbundet.
Ellers vil en arbejdsgiver vælge at ansætte et medlem  

 af det andet forbund eller en uorganiseret.
Det har forbundet også mærket i  

 det foreliggende tilfælde ved, at medlemmer har udmeldt sig af forbundet.
De  

 to overenskomster er ikke direkte modstridende, og der er intet i vejen for,  

 at indklagede kan overholde begge.
Der er forskelle, men dem har indklagede  

 selv været årsag til.
Indklagede har til støtte for påstanden om frifindelse anført, at der  

 foreligger to gyldige overenskomster mellem suveræne forbund, der ikke hører  

 under samme hovedorganisation.
Indklagede har i mange år haft overenskomst  

 med begge forbund, og overenskomsterne har haft forskelligt indhold på grund  

 af forskellige forbundspolitiske holdninger.
Sømandsforbundet modsatte sig i mange år rederiansatte, og bestemmelser om  

 rederiansatte skibsassistenter kom først ind i overenskomsten, da det på  

 grund af DIS-loven var nødvendigt at indgå nye overenskomster.
De to  

 overenskomster har forskellige struktur, men den reelle forskel er næppe så  

 stor.
Når klagernes overenskomst medførte en forhøjelse, skyldtes det, at der  

 blev opnået en rationaliseringsgevinst, medens der ikke blev opnået en  

 tilsvarende gevinst ved overenskomsten med Metal Søfart.
Rederiet har  

 forhyret uden hensyn til forbund.
Ved forhyringen udfærdiges en hyrekontrakt,  

 og den ansatte vælger heri selv, hvilken overenskomst han vil ansættes efter.  

 Dette gælder også for de uorganiserede.
Den overenskomst, som er valgt i  

 hyreaftalen, må i sin helhed gælde for ansættelsesforholdet.
Med hensyn til den af klageren nedlagte påstand 1 har indklagede særlig  

 anført, at man ikke kan tage et enkelt punkt som hyre ud af den samlede  

 overenskomst.
I øvrigt måtte aflønning af et medlem af Metal Søfart efter  

 Sømandsforbundets overenskomst i hvert fald forudsætte en individuel aftale  

 herom.
For så vidt angår de uorganiserede, må aflønning ske efter den  

 overenskomst, som den ansatte har valgt ved hyrekontraktens indgåelse.
Intervenienten har anført, at man har konstateret det af klageren tagne  

 forbehold i forbindelse med, at der tages bekræftende til genmæle over for  

 intervenientens påstand.
Metal Søfart har indgået en overenskomst med  

 indklagede, og den skal overholdes.
Det væsentlige for Metal Søfart er, at  

 Sømandsforbundet ikke skal forhandle overenskomst for Metal Søfarts  

 medlemmer.
Bestemmelserne i de to overenskomster afviger på en række punkter,  

 og navnlig vil det være umuligt at forene bestemmelserne om rederiansættelse.  

 Anvendelse af Sømandsforbundets overenskomst kan forhindre rederiansættelse.  

 Intervenienten må derfor modsætte sig, at klagerens påstand 2 tages til  

 følge.
Vedrørende klagers påstand 1 finder intervenienten, at det er et  

 overstået problem, og at det ikke angår Metal Søfart, om indklagedes  

 subsidiære påstand på dette punkt tages til følge.
 Arbejdsretten skal udtale:
Ethvert forbund er berettiget til for sine medlemmer at forhandle  

 overenskomst og under forhandlingerne at søge gennemført de ønsker, som  

 forbundet lægger størst vægt på.
Indklagede har igennem mange år haft  

 overenskomster af forskelligt indhold både med klageren og med Metal Søfart,  

 og indklagede havde, efter at DIS-loven var fremkommet, indgået en  

 midlertidig overenskomst med Metal Søfart, som forudsattes afløst af en  

 endelig overenskomst.
Overenskomsten med Sømandsforbundet har derfor ikke  

 indeholdt noget løfte om ikke at indgå overenskomst med Metal Søfart på andre  

 vilkår.
Metal Søfart har under sine forhandlinger med indklagede om den  

 endelige overenskomst været frit stillet til at søge sine synspunkter  

 tilgodeset og kan ikke være afskåret herfra, fordi klageren havde indgået  

 overenskomst med indklagede kort forinden.
 De forskelligheder, som findes i de to overenskomster, må tilskrives, dels  

 en forskellig politik fra de to forbund, dels en forskellig tradition i deres  

 overenskomster, og der er intet grundlag for at fastslå, at det ved  

 indgåelsen af Metal Søfarts overenskomst har været tilsigtet at undergrave  

 Sømændenes overenskomst.
Hvor en arbejdsgiver er bundet af to forskellige overenskomster vedrørende  

 samme arbejde, er det vel udgangspunktet, at den for arbejdstageren  

 gunstigste overenskomst skal anvendes.
Dette kan imidlertid ikke gælde i det  

 foreliggende tilfælde, hvor der igennem lang tid har foreligget forskellige  

 overenskomster med to konkurrerende forbund.
I et sådant tilfælde må  

 arbejdsgiveren kunne ansætte folk i henhold til den overenskomst, som er  

 indgået med det forbund, hvoraf de ansatte er medlemmer, selv om denne måtte  

 indeholde nogle vilkår, som er ringere end tilsvarende vilkår i den  

 overenskomst, som er indgået med det andet forbund.
Hvert forbund må antages  

 at have forhandlet sig til det resultat, som det samlet har fundet bedst  

 stemmende med sine medlemmers interesser.
Overenskomsten må i denne henseende  

 betragtes som en helhed, og man kan ikke blot generelt overføre de for den  

 ansatte gunstigste vilkår fra den ene overenskomst til den anden.
Indklagede  

 må derfor frifindes for klagerens påstand 2.
Med hensyn til klagerens påstand 1 bemærkes, at hyrens størrelse i første  

 række må bero på indholdet af hyreaftalen.
Rederiet har imidlertid ikke været  

 frit stillet, med hensyn til hvilken overenskomst der skulle lægges til grund  

 for hyreaftalen.
Der vil af de ovenfor anførte grunde intet være til hinder for, at  

 rederiet indgår hyrekontrakt med medlemmer af Metal Søfart i henhold til  

 dette forbunds overenskomst.
Derimod vil klagerens overenskomst være til  

 hinder for, at rederiet kan indgå hyrekontrakt med Sømandsforbundets  

 medlemmer i henhold til overenskomsten med Metal Søfart om arbejde, der er  

 omfattet af begge overenskomster.
Om dette er sket og i bekræftende fald i  

 hvilket omfang, er ikke blevet oplyst for Arbejdsretten.
Det vil ligeledes  

 være overenskomststridigt, hvis rederiet gør det til en betingelse for at  

 opnå hyre, at de pågældende udmelder sig af Sømandsforbundet.
Hans Dreslers  

 forklaring kan tyde på, at dette er sket, men da Sømandsforbundet trods  

 opfordring hertil ikke har ønsket at føre de pågældende som vidner, finder  

 retten ikke tilstrækkeligt grundlag for at fastslå, at rederiet på dette  

 punkt har handlet overenskomststridigt.
Med hensyn til de uorganiserede  

 finder retten, at det ikke kan være overenskomststridigt at indgå  

 hyrekontrakt med dem på grundlag af den gyldigt indgåede overenskomst med  

 Metal Søfart.
Indklagede må derfor også frifindes for klagerens påstand 1.
Hvad angår indklagedes subsidiære påstand bemærkes, at der må gives  

 indklagede medhold i, at efterbetaling tidligst kan ske fra den 23. august  

 1988, da der på grund af skibenes overførelse til DIS-registret blev  

 udfærdiget nye hyreaftaler.
Såfremt indklagede på dette tidspunkt har ladet  

 medlemmer af Sømandsforbundet indgå hyreaftale i henhold til overenskomsten  

 med Metal Søfart i stedet for deres eget forbunds overenskomst, må de være  

 berettiget til at kræve efterbetaling.
 Herefter tager retten indklagedes subsidiære påstand til følge.
 Endelig vil intervenientens påstand, over for hvilken indklagede har taget  

 bekræftende til genmæle, være at tage til følge.
 T h i k e n d e s f o r r e t :
Indklagede, Danmarks Rederiforening for Rederiet A.P.
Møller frifindes for  

 klageren, Sømændenes Forbund i Danmark's påstande 1 og 2 mod efterregulering  

 af hyre i henhold til overenskomst af 19. august 1988 med Sømændenes Forbund  

 for perioden 23. august 1988 - 1. december 1988 til medlemmer af Sømændenes  

 Forbund forhyret på overenskomst af 27. juli 1988 med Metal Søfart på m.s.  

 »Marchen Mærsk«, m.s. »Marit Mærsk«, m.t. »Eleo  

 Mærsk« og m.t. »Estelle Mærsk«.
 Danmarks Rederiforening tilpligtes at overholde løn- og  

 ansættelsesvilkårerne i gældende overenskomst med Metal Søfart for de  

 medlemmer af Metal Søfart, der er beskæftiget inden for overenskomstens  

 gyldighedsområde.
 Sømændenes Forbund og indklagede skal hver betale halvdelen 1000 kr. af  

 omkostningerne ved sagens behandling for Arbejdsretten.
