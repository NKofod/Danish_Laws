Nr BTL 343 Betænkning over Forslag til lov om støtte til voksenuddannelse   

 Nr L 343 1992-93, 1. samling Afgivet af Uddannelsesudvalget Afgivet: 19930618 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Et af udvalgets spørgsmål og ministerens besvarelse heraf er optrykt som  

 bilag til betænkningen.
 Endvidere har udvalget modtaget mundtlige og/eller skriftlige henvendelser  

 fra Dansk Familielandbrug, De Danske Landboforeninger og Håndværksrådet.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret  

 .
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af lovforslagene har  

 partierne ved tidligere lejligheder selv fremsat, men i helt andre  

 sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se lovforslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, da det er i  

 modstrid med mindretallets grundlæggende holdninger, der blandt andet  

 opfatter uddannelse som en investering for den enkelte.
Lovforslaget går ud  

 på betalt frihed til uddannelse.
Det er mindretallet selvfølgelig imod.
Det er isoleret set godt, at der sættes en maksimumsgrænse på 40 uger for  

 den periode, man kan modtage støtte, når man erkender, at lovforslaget bliver  

 gennemført.
Men i sammenhæng med resten af lovforslaget, der gør det til en  

 ret at modtage støtten, betyder det reelt en forøgelse af udgifterne til  

 støtten, som Fremskridtspartiet ikke vil være med til.
 Den anden ændring, der foreslås er, at ansatte, der er i uddannelsesorlov,  

 gives en sikkerhed for, at man kan få jobbet igen efter orloven.  

 Fremskridtspartiet bryder sig ikke om ordet tvang, lovforslaget er udtryk for  

 tvang overfor arbejdsgiverne på dette område.
 Fremskridtspartiet er som nævnt principielt imod betalt frihed til  

 uddannelse, men det hele bliver forværret af, at man i lovforslaget fjerner  

 refusionsordningerne for private arbejdsgivere i forbindelse med uddannelse  

 og jobrotation.
Poul Andersen (S) Poul Erik Dyrlund (S) Baadsgaard (S) Frank Jensen (S)  

 Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Aage Frandsen (SF) Jette Pors (CD) nfmd.
Eva Møller (KF) Jens  

 Jørgensen (KF) Pia Christmas-Møller (KF) Anders Mølgaard (V) Hanne Severinsen  

 (V) fmd.
Jan Køpke Christensen (FP) Dorit Myltoft (RV) Lysholm  

 Christensen (KRF) Bilag Et af udvalgets spørgsmål til undervisningsministeren og dennes svar herpå Spørgsmål 7:
Kan ministeren be- eller afkræfte, at der foreligger en administrativ  

 instruks om at nedprioritere selvstændige erhvervsdrivendes adgang til  

 VUS-ordningen? Svar:
Jeg kan helt klart afvise eksistensen af en sådan instruks.
VUS-ordningen  

 står åben for kortuddannede lønmodtagere, selvstændigt erhvervsdrivende og  

 medarbejdende ægtefæller, på lige vilkår.
