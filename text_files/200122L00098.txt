Fremsat den 7. februar 2002 af  

 udenrigsministeren (Per Stig Møller) Forslag til Lov om ændring af lov om  

 udenrigstjenesten samt ændring af  

 lov om internationalt udviklingssamarbejde (Nedlæggelse af Udetillægsnævnet,  

 Udenrigsministeriets Ejendomsnævn samt Samarbejdsudvalget til  

 Samordning af Bistandsarbejdet og det kulturelle Samarbejde med  

 Udviklingslandene) § 1 I lov nr. 150 af 13. april 1983 om udenrigstjenesten, som ændret ved  

 lov nr. 331 af 14. maj 1997, foretages følgende ændringer:
 1. § 7 affattes således:
»§ 7. Under tjeneste ved repræsentationerne i udlandet  

 oppebærer de udsendte medarbejdere omkostningsdækkende  

 udetillæg, hvis størrelse fastsættes af udenrigsministeren  

 efter forhandling med finansministeren.« 2. § 11 ophæves.
§ 2 I lov nr. 297 af 10. juni 1971 om internationalt udviklingssamarbejde,  

 jævnfør lovbekendtgørelse nr. 541 af 10. juli 1998,  

 foretages følgende ændring:
 1. § 11, stk. 2, ophæves.
§ 3 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Baggrunden for lovforslaget er regeringens beslutning om  

 sanering af råd, nævn, udvalg og centre.
 Forslaget vedrører nedlæggelse af  

 Udetillægsnævnet, Udenrigsministeriets Ejendomsnævn samt  

 Samarbejdsudvalget til Samordning af Bistandsarbejdet og det kulturelle  

 Samarbejde med Udviklingslandene (Det lange Udvalg).
 Lovforslaget forventes som helhed at medføre en  

 forenkling af sagsgangen i forvaltningen af de tre berørte  

 sagsområder men ikke i øvrigt at have væsentlige  

 økonomiske eller administrative konsekvenser for staten,  

 jævnfør omtalen i nedenstående skema samt i  

 bemærkningerne til lovforslagets enkelte bestemmelser.
 Forslaget har ingen miljømæssige  

 konsekvenser.
 Forslaget indeholder ikke EU-retlige aspekter.
Vurdering af konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner § 1.1: Ca. 400.000 kr. årligt til  

 rejseudgifter § 1.2: Ca. 200.000 kr. årligt til rejseudgifter § 2: Ingen § 1.1: Ingen § 1.2: Bortfald af rådgivningsydelse på 350 timer  

 årligt stillet til rådighed for Udenrigsministeriet. (værdi  

 ca. 210.000 kr. årligt) § 2: Ingen Administrative konsekvenser for stat, kommuner og  

 amtskommuner § 1.1: Forenkling af sagsgangen ved fastsættelsen  

 af udetillæg.
 § 1.2: Forenkling af sagsgangen i forvaltningen af udenrigstjenestens  

 ejendomme i udlandet.
 § 2: Mere hensigtsmæssig og effektiv forvaltning af  

 kultursamarbejdet med udviklingslandene.
Generelt: Omfanget af det administrative personale  

 uændret Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1.1 om nedlæggelse af Udetillægsnævnet 1. Indledning Baggrunden for lovforslagets § 1.1 er regeringens  

 beslutning om at nedlægge Udetillægsnævnet.
Dette  

 kræver dels en administrativ ophævelse af en  

 bekendtgørelsesbestemmelse vedrørende normerings- og  

 klassificeringsloven af 1958 med den konsekvens, at normeringslovens  

 bestemmelser om udetillæg ikke længere er gældende, dels en  

 ændring af § 7 i lov nr. 150 af 13. april 1983 om  

 udenrigstjenesten som ændret ved lov nr. 331 af 14. maj 1997.
 Med forslaget vil størrelsen af udetillæg og  

 andre nødvendige omkostningsdækkende ydelser til udsendte  

 medarbejdere, der gør tjeneste ved repræsentationerne i  

 udlandet, blive fastsat af udenrigsministeren efter forhandling med  

 finansministeren.
 2. Historisk baggrund for oprettelse af Udetillægsnævnet og  

 dets sammensætning.
Udetillægsnævnet stammer fra 1921 og blev til  

 på forslag af den første Udenrigskommission af 1919. Det  

 nuværende Udetillægsnævn er nedsat i henhold til § 9 i  

 lov nr. 5 (B) af 7. juni 1958 om normering og klassificering af  

 statstjenestemandsstillinger, hvortil der også henvises i lov om  

 udenrigstjenesten (§ 7). Normerings- og klassificeringsloven   herunder  

 bestemmelserne om Udetillægsnævnet   er ophævet ved  

 tjenestemandsloven.
Imidlertid har finansministeren efter bemyndigelse  

 i tjenestemandslovens § 60, stk. 7, bekendtgjort, at bestemmelsen  

 om Udetillægsnævnet i normeringsloven fortsat skal være  

 gældende.
Udetillægsnævnet består af fem medlemmer  

 af Folketinget (p.t. et medlem fra hvert af følgende partier:  

 Socialdemokratiet, Venstre, Det Konservative Folkeparti, Dansk Folkeparti og  

 Det Radikale Venstre), samt 3 embedsmænd.
Udetillægsnævnets  

 formand udpeges af finansministeren.
Udetillægsnævnets opgave er at foretage  

 indstillinger til de årlige finanslove om udetillæg til ca. 700  

 udsendte medarbejdere, at godkende en årlig pris- og kursregulering  

 samt at godkende rammerne for repræsentationsudgifter,  

 medhjælpsudgifter samt skoleudgifter på de ca. 100 danske  

 repræsentationer med udsendte medarbejdere.
I den forbindelse foretager  

 Udetillægsnævnet en årlig inspektionsrejse af ca. 1 uges  

 varighed til 2-3 udsendte repræsentationer.
3. Konsekvenser af den foreslåede ændring af lov om  

 udenrigstjenesten Regeringen finder, at forslaget forenkler sagsgangen ved  

 fastsættelsen af den nødvendige omkostningskompensation for  

 udsendte medarbejdere.
De opgaver, som Udetillægsnævnet har  

 været pålagt, vil kunne løses administrativt.
Udarbejdelse af indstillinger om udetillæg og andre  

 omkostningsdækkende ydelser vil kunne ske som hidtil efter de  

 gældende retningslinier, der blandt andet er baseret på objektive  

 internationale løn- og prisundersøgelser i de  

 pågældende lande, og endelig fastsættelse vil på  

 basis heraf kunne foretages af udenrigsministeren efter forhandling med  

 finansministeren.
Behovet for inspektion kan dækkes løbende ved  

 Udenrigsministeriets foranstaltning.
Medlemmerne af nævnet har ikke oppebåret  

 særskilt honorar for deres virksomhed i Udetillægsnævnet,  

 der gennemsnitligt har omfattet en besigtigelsesrejse og to møder om  

 året.
Udgiften hertil har Udenrigsministeriet afholdt med ca. 400.000  

 kr. pr. år.
Til § 1.2 om nedlæggelse af Udenrigsministeriets  

 Ejendomsnævn 1. Indledning Baggrunden for lovforslagets § 1.2 er regeringens  

 beslutning om at nedlægge Udenrigsministeriets Ejendomsnævn.
Med lovforslaget vil den kompetence, nævnet har  

 haft, overgå til udenrigsministeren.
De opgaver, nævnet har  

 været pålagt, vil blive løst administrativt med fortsat  

 inddragelse af relevant byggefaglig bistand.
Ved afholdelse af større  

 investeringer eller engangsudgifter afgiver ministeren indstilling til  

 Finansministeriet og Finansudvalget i henhold til gældende  

 bevillingsregler.
 2. Historisk baggrund for oprettelse af Udenrigsministeriets  

 Ejendomsnævn og dets sammensætning.
 Baggrunden for Ejendomsnævnets oprettelse ved lov  

 nr. 109 af 26. april 1961 om udenrigstjenesten, jævnfør nu lov  

 nr. 150 af 13. april 1983 som ændret ved lov nr. 331 af 14. maj 1997,  

 var forventningen om en udstrakt erhvervelse af fast ejendom til  

 udenrigsrepræsentationerne, hvor dette måtte være  

 økonomisk og på anden måde fordelagtigt.
 Det har i henhold til lovens § 11, stk. 2,  

 påhvilet Ejendomsnævnet »at undersøge og fremsætte  

 forslag om løsning af spørgsmålet om tilvejebringelse af  

 kontorer og boliger til repræsentationerne i udlandet«.
Ejendomsnævnets 4 medlemmer er udpeget af den  

 daværende boligminister (formand), finansministeren (1 medlem) og  

 udenrigsministeren (2 medlemmer). Herudover har boligministeren til bistand  

 for Ejendomsnævnets sekretariat udpeget en bygningssagkyndig  

 rådgiver.
Slots- og Ejendomsstyrelsen yder p.t. 350 timer  

 konsulentrådgivning pr. år til nævnssekretariatet i  

 Udenrigsministeriet.
3. Konsekvenser af den foreslåede ændring af lov om  

 udenrigstjenesten Regeringen finder, at forslaget om nedlæggelse  

 forenkler sagsgangen i forvaltningen af udenrigstjenestens ejendomme i  

 udlandet og bedre afspejler de nuværende begrænsede behov for  

 erhvervelse af fast ejendom til udenrigsrepræsentationerne.
Den nu  

 fremherskende tendens er en stærk begrænsning af nyerhvervelser,  

 mens der sker regelmæssigt frasalg af ejendomme.
De opgaver, nævnet har været pålagt, vil  

 fortsat kunne løses administrativt.
Handel med fast ejendom og  

 byggevirksomhed vil - efter sædvanlig sagsforberedelse, herunder  

 inddragelse af relevant byggefaglig bistand - kunne forelægges af  

 Udenrigsministeriet for Finansministeriet og Finansudvalget efter de  

 gældende retningslinier/dispositionsregler.
De fire nævnsmedlemmer har som embedsmænd i  

 staten ikke været særskilt honoreret for deres virksomhed i  

 Ejendomsnævnet, der gennemsnitligt har omfattet en besigtigelsesrejse  

 og to møder om året.
Udgiften hertil har Udenrigsministeriet  

 afholdt med ca. 200.000 kr. pr. år.
 Den rådgivningsydelse (350 timer årligt), som  

 Slots- og Ejendomsstyrelsen i henhold til lovens § 11, stk. 1 in  

 fine, har stillet til rådighed for nævnssekretariatet, har en  

 værdi af ca. 210.000 kr. på årsbasis.
Udenrigsministeriet vil fortsat kunne søge  

 bygningssagkyndig rådgivning hos Slots- og Ejendomsstyrelsen i sager  

 vedrørende handel, byggeri og vedligeholdelse af statsejendom.
Samme  

 rådgivning vil selvsagt kunne indhentes fra anden side af  

 erhvervslivet, hvilket medfører et element af øget konkurrence  

 i køb af de pågældende tjenesteydelser.
Til § 2 om nedlæggelse af Samarbejdsudvalget til Samordning  

 af Bistandsarbejdet og det kulturelle Samarbejde med Udviklingslandene (Det  

 lange Udvalg) 1. Indledning Baggrunden for lovforslagets § 2 er regeringens  

 beslutning om at nedlægge Samarbejdsudvalget til Samordning af  

 Bistandsarbejdet og det kulturelle Samarbejde med Udviklingslandene (herefter  

 benævnt Det lange Udvalg).
 Med forslaget vil den kompetence, Det lange Udvalg har  

 haft, overgå til udenrigsministeren, herunder ansvaret for anvendelsen  

 af bevillingen til Center for Kultursamarbejde med Udviklingslandene (CKU)  

 på 14 mio. kr. i hvert af årene 2001, 2002 og 2003 og i relation  

 til udpegelse af henholdsvis centrets forretningsudvalg og centrets  

 formand.
 2. Historisk baggrund for oprettelse af Det lange Udvalg og dets  

 sammensætning.
 Baggrunden for oprettelsen af Det lange Udvalg ved lov nr.  

 297 af 10. juni 1971 om internationalt udviklingssamarbejde,  

 jævnfør lovbekendtgørelse nr. 541 af 10. juli 1998, var  

 at sigte mod et kultursamarbejde med udviklingslandene efter det  

 gensidighedsprincip, som Danmark følger i sine bilaterale kulturelle  

 forbindelser med andre lande.
 Det har i henhold til lovens § 11, stk. 2,  

 påhvilet Det lange Udvalg »at samordne bistandsarbejdet og det  

 kulturelle samarbejde med udviklingslandene«.
 Udvalgets tre medlemmer består af  

 repræsentanter fra henholdsvis Udenrigsministeriet (formand),  

 Kulturministeriet og Undervisningsministeriet.
3. Konsekvenser af den foreslåede ændring af lov om  

 internationalt udviklingssamarbejde Regeringen finder, at forslaget - i lyset af etableringen  

 af Center for Kultursamarbejde med Udviklingslandene (CKU) - vil sikre en  

 mere hensigtsmæssig og effektiv forvaltning af kultursamarbejdet med  

 udviklingslandene.
Dette center blev oprettet med henblik på at styrke  

 Danmarks kulturelle samarbejde med udviklingslandene og den kulturelle  

 dimension i bistandssamarbejdet.
 CKU har formelt status af forretningsudvalg under Det  

 lange Udvalg, der udpeger medlemmerne af CKU s forretningsudvalg og  

 vælger blandt de seks medlemmer centrets formand.
 De tre udvalgsmedlemmer har som embedsmænd i staten  

 ikke været særskilt honoreret for deres virksomhed i Det lange  

 Udvalg.
Til § 3 om ikrafttrædelse Det foreslås, at loven træder i kraft dagen  

 efter bekendtgørelsen i Lovtidende.
Bilag 1 Lovforslaget sammenholdt med gældende ret (lov om udenrigstjenesten) Gældende formulering Lovforslaget § 7. Under tjeneste ved repræsentationerne i udlandet  

 oppebærer de udsendte medarbejdere udetillæg efter reglerne i § 9  

 i lov nr. 5 (B) af 7. juni 1958 om normering og klassificering af  

 statstjenestemandsstillinger.
 § 7. Under tjeneste ved repræsentationerne i udlandet  

 oppebærer de udsendte medarbejdere omkostningsdækkende  

 udetillæg, hvis størrelse fastsættes af udenrigsministeren  

 efter forhandling med finansministeren.
§ 11. Der nedsættes under udenrigsministeriet et  

 ejendomsnævn, hvis formand udpeges af boligministeren.
Finansministeren  

 udpeger 1 medlem, og udenrigsministeren udnævner 2 medlemmer.
Til  

 bistand for nævnets sekretariat udpeger boligministeren en  

 bygningssagkyndig rådgiver.
§ 11 ophæves Stk. 2. Det påhviler nævnet at  

 undersøge og fremsætte forslag om løsning af  

 spørgsmålet om tilvejebringelse af kontorer og boliger til  

 repræsentationerne i udlandet.
Indebærer gennemførelsen af  

 et forslag, at der skal afholdes større investeringer eller  

 engangsudgifter, afgiver udvalget indstilling til udenrigsministeren om de  

 bevillinger, der kræves til forslagets gennemførelse.
Lovforslaget sammenholdt med gældende ret (lov om internationalt udviklingssamarbejde) Gældende formulering Lovforslaget § 11, stk. 2. Der nedsættes et samarbejdsudvalg til at  

 samordne bistandsarbejdet og det kulturelle samarbejde med udviklingslandene.  

 Udvalgets medlemmer udpeges af kulturministeriet, undervisningsministeriet og  

 udenrigsministeriet.
