 Medlemmet søger den 19. april 2002 om dispensation for  

 afrejsetidspunktet.
 Direktoratet meddeler efterfølgende afslag på attest E 303  

 med den begrundelse, at medlemmet ikke var dagpengeberettiget på det  

 ansøgte afrejsetidspunkt, og at der ikke kan dispenseres fra kravet om  

 dagpengeret på afrejsedagen.
 Ankenævnet fandt ved afgørelsen den 12. juli 2002, at  

 medlemmet ikke var berettiget til en attest E 303, idet medlemmet ikke stod  

 til rådighed for det danske arbejdsmarked på den ansøgte  

 afrejsedag.
Ankenævnet lagde videre vægt på, at medlemmet ikke  

 oplyste a-kassen eller Arbejdsdirektoratet om det fremrykkede  

 afrejsetidspunkt før den faktiske afrejse, og at medlemmet var vejledt  

 om konsekvenserne af at rejse før tid.
Medlemmet havde ikke  

 været forhindret i at give meddelelse om den fremrykkede afrejsedato  

 før afrejsen.
Nævnet fandt, at selvom Arbejdsdirektoratet endnu  

 ikke havde truffet afgørelse om attesten, da medlemmet anmodede om  

 dispensation, skal meddelelse om fremrykket afrejse meddeles før eller  

 senest på den faktiske afrejsedato.
Attest E 303, fremrykket afrejsetidspunkt  

 meddelt efter afrejse, men før attestudstedelse A F G Ø R E L S E De har ikke ret til attest E 303 til arbejdssøgning i xxx fra den  

 21. april 2002.
Begrundelsen er, at De rejste før den dato De havde oplyst i Deres  

 ansøgning om attest E 303, og at De ikke oplyste direktoratet eller  

 a-kassen om den fremrykkede afrejsedato, før De rejste.
Da De rejste  

 onsdag den 17. april 2002, stod De ikke til rådighed for det danske  

 arbejdsmarked den 21. april 2002, hvilket er en forudsætning for ret  

 til attest E 303.
 Ankenævnet har lagt til grund, at De i Deres ansøgning om en  

 attest E 303 til brug for arbejdssøgning i xxx i perioden fra den 21.  

 april 2002 til den 21. juli 2002 oplyste, at Deres nøjagtige  

 afrejsedato var den 21. april 2002. Ankenævnet har videre lagt til  

 grund, at De rejste fra Danmark den 17. april 2002 og først den 18.  

 april 2002 oplyste a-kassen om, at De var rejst.
 Ankenævnet har endvidere lagt vægt på, at De på  

 baggrund af vejledningen til ansøgningsskemaet til attest E 303 var  

 tilstrækkeligt vejledt om konsekvenserne af at rejse før den  

 ansøgte dato.
 De har oplyst, at årsagen til den fremrykkede afrejsedato var, at De  

 skulle overtage et værelse i xxx fra den 18. april 2002 og derfor  

 rejste den 17. april 2002 for ikke at miste det, og De har på den  

 baggrund bedt om dispensation for afrejsedatoen.
Ankenævnet finder ikke, at der på den baggrund er grundlag for  

 at dispensere for afrejsedatoen.
Ankenævnet har lagt vægt  

 på, at De ikke var afskåret fra at meddele direktoratet eller  

 a-kassen den fremrykkede afrejsedato, før De rejste.
 Ankenævnet kan tilføje, at en forudsætning for ret til  

 attest E 303 er, at ansøgningen er modtaget på AF, i a-kassen  

 eller direktoratet før afrejsen eller senest på afrejsedatoen,  

 meddelelse om fremrykket afrejsedato skal således også være  

 givet før eller senest på afrejsedatoen og ikke  

 efterfølgende.
 Ankenævnet henviser til art. 69, stk. 1, i forordning nr. 1408/71,  

 art. 83, stk. 2, i forordning nr. 574/72, pkt. 140, pkt. 149, og pkt. 175, i  

 direktoratets vejledning om arbejdsløshedsforsikring i relation til  

 EØS-landene.
 Ankenævnet tiltræder således direktoratets  

 afgørelse af 29. april 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Arbejdsdirektoratet har den 17. april 2002 modtaget Deres  

 ansøgning om at bevare Deres danske dagpenge i 3 måneder under  

 arbejdssøgning i xxx (attest E 303). På ansøgningen  

 oplyste De, at De ønskede at rejse den 21. april 2002.
 Deres a-kasse har den 18. april 2002 meddelt, at De samme dag havde ringet  

 fra xxx, hvor De oplyste, at De var udrejst fra Danmark den 17. april  

 2002.
 Den 19. april 2002 har De pr. fax oplyst, at De havde regnet med at  

 modtaget attest E 303 før den 21. april 2002 og så tage af  

 sted.
De oplyser endvidere, at De skulle overtage et værelse i xxx fra den  

 18. april 2002 for ikke at miste det.
Derfor rejste De den 17. april 2002.
De søger derfor om dispensation til at rejse 2 dage før den  

 anført afrejsedato." Sekretariatet er enig i fremstillingen.
2. Arbejdsdirektoratets afgørelse Direktoratet traf den 29. april 2002 denne afgørelse:
 "De har ikke ret til en attest E 303 under arbejdssøgning i xxx fra  

 den 21. april 2002.
Begrundelse Et medlem, der ønsker at søge arbejde i et andet  

 EØS-land skal have ret til dagpenge på det tidspunkt, hvor  

 medlemmet ønsker at rejse fra Danmark.
Hvis medlemmet rejser inden det  

 tidspunkt er der ingen ret til dagpenge i Danmark, og det er derfor ikke  

 muligt at udstede attest E 303.
 Vi kan ikke dispensere fra kravet om, at De skal have ret til dagpenge i  

 Danmark, når attesten starter.
 Vi henviser til forordning (EØF) nr. 1408/71, artikel 69, stk. 1,  

 litra a) og direktoratets vejledning nr. 140 af 14. september 1999 om  

 arbejdsløshedsforsikring i relation til EØS-landene, punkt 140.
./. De relevante regler er vedlagt." 3. Klagen til ankenævnet De klagede den 10. maj 2002 over direktoratets afgørelse.
De  

 skrev:
 "Jeg har modtaget Arbejdsdirektoratets negative afgørelse  

 vedrørende min ansøgning om en attest E 303 den 29. april 2002.  

 Jeg anker denne afgørelse, når jeg mener, at min sag er ikke  

 blevet behandlet i lyset af, at jeg har klaget flere gange til  

 Arbejdsdirektoratet vedrørende behandlingen af min sag hos a-kasse i  

 de sidste 3 måneder, siden jeg er begyndt at modtage dagpenge.
Der står i Arbejdsdirektoratets brev af 29. april, at et medlem, der  

 ønsker at søge arbejde i et andet EØS-land skal have ret  

 til dagpenge på det tidspunkt, hvor medlemmet ønsker at rejse  

 fra Danmark.
Jeg har haft ret til dagpenge, da jeg søgte om E 303  

 attesten (slutningen af marts) indtil den 17. april (min afrejsedato til  

 xxx). Min egentlige afrejsedag var fastlagt for den 21. april 2002, men  

 desværre på grund af overtagelsen af et værelse, var jeg  

 nødt til at rejse 2 dage inden denne dato, og dette var ikke forudset,  

 da jeg pludselig skulle overtage et værelse i xxx.
Ellers ville jeg  

 have mistet værelset.
Jeg oplyste selv den 18. april til a-kassen, at  

 jeg er rejst og forklarede dem hvorfor.
Jeg fik at vide, at jeg skulle  

 bevise, at jeg har søgt arbejde inden jeg tog af sted til Paris.
Jeg  

 skyndte mig og faxede de nødvendige papirer af sted.
Men efter en uges  

 tid fik jeg et brev, at jeg ikke er berettiget til dagpenge fra den 17. april  

 , fordi jeg kun har søgt arbejde i xxx og ikke i Danmark, inden jeg  

 tog af sted.
Jeg havde ikke en anelse om, at jeg ikke måtte søge  

 arbejde i xxx, selvom jeg havde søgt at tage til xxx.
En ret ulogisk  

 begrundelse for at stoppe min dagpengeret fra den 17. april.
Jeg har klaget  

 til Arbejdsdirektoratet vedrørende denne afgørelse, som  

 naturligvis har påvirket min ret til en E 303 attest.
 Jeg undrer mig også, at a-kassen har sendt min ansøgning om E  

 303 attesten først af sted i midten af april og ikke i slutningen af  

 marts (jeg søgte om EØS-dagpenge den 22. marts 2002).  

 Arbejdsdirektoratet havde modtaget min ansøgning først den 17.  

 april, og a-kassen har stoppet min dagpengeret fra den samme dato med den  

 begrundelse, at jeg kun har søgt arbejde i xxx inden jeg tog af  

 sted.
I forhold til det, at jeg er rejst inden den 21. april, har jeg  

 forsøgt at argumentere for det i mit brev til Arbejdsdirektoratet og  

 har søgt om dispensation.
Jeg forsøger det endnu engang hos  

 Arbejdsmarkedets Ankenævn, når jeg intet andet valg har og  

 befinder mig i en ret ubeskyttet situation i øjeblikket i xxx.
Jeg  

 kunne ikke tage af sted uden at have et sted at bo.
Derfor var jeg  

 nødt til at rejse 2 dage tidligere ende den fastlagte dato.
Jeg ville  

 vinde tid på den måde, ellers skulle jeg bruge tiden til at  

 søge et værelse i stedet for at søge arbejde i Paris.
Men  

 desværre vidste jeg ikke, hvilke besværlige konsekvenser ville  

 det skabe for mig.
Jeg har nu overtaget dette værelse siden 18. april,  

 har meldt mig på a-kassen og arbejdsformidlingen i xxx, men uden en  

 attest E 303. Jeg beder jer endnu engang at behandle min sag hurtigst muligt,  

 når jeg ikke kan klare mig særlig længe, hvis jeg ikke  

 modtager E 303 attesten." 4. Arbejdsdirektoratets bemærkninger til klagen Direktoratet sendte sagen til Ankenævnet den 31. maj 2002.  

 Direktoratet skrev:
 "I direktoratets vejledning tilknyttet ansøgningsblanketten  

 står det fremhævet; "Hvis De rejser før den dato De har  

 oplyst som afrejsedato på ansøgningen, får De et afslag  

 på attest E 303". Kopi af ansøgningsblanketten  

 vedlægges.
 Hvis medlemmet havde oplyst os eller a-kassen om ændringen af  

 afrejsedatoen inden hun rejste, ville hun ikke have fået afslag  

 på baggrund af, at hun var rejst for tidligt i forhold til, hvad hun  

 har oplyst på ansøgningen.
Der er ikke kommet nye oplysninger, der giver direktoratet anledning til  

 at ændre afgørelsen." 5. Nyt efter klagen De har den 11. juni 2002 telefonisk kontaktet Ankenævnet og  

 redegjort for sagen.
De anmodede samtidig om, at sagen blev fremskyndet, da  

 Deres situation er meget uholdbar.
6. Regler Forordning (EØF) nr. 1408/71 af 14. juni 1971 om anvendelse af  

 de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet Artikel 69 1. En helt arbejdsløs arbejdstager eller selvstændig  

 erhvervsdrivende, der opfylder de i en medlemsstats lovgivning foreskrevne  

 betingelser for ret til ydelser, og som rejser til en eller flere andre  

 medlemsstater for at søge beskæftigelse dér, bevarer sin  

 ret til ydelser under følgende betingelser og inden for  

 følgende grænser:
 ...
Forordning (EØF) nr. 574/72 om regler til gennemførelse  

 af forordning (EØF) 1408/71 om anvendelse af de sociale  

 sikringsordninger på arbejdstagere og deres familiemedlemmer, som  

 flytter indenfor Fællesskabet Gennemførelse af forordningens artikel 69 Artikel 83 Betingelser og grænser for bevarelse af ret til  

 ydelser, når den arbejdsløse rejser til en anden medlemsstat 1. For at bevare sin ret til ydelser skal den i forordningens artikel 69,  

 stk. 1, omhandlede arbejdsløse for institutionen på det sted,  

 hvortil han er rejst, fremlægge en attest, hvorved den kompetente  

 institution bekræfter, at den pågældende fortsat har ret  

 til ydelser på de i stk. 1, litra b), i den nævnte artikel  

 fastsatte vilkår.
Den kompetente institution skal i denne attest  

 navnlig angive:
2. En arbejdsløs, der agter at rejse til en anden medlemsstat for  

 at søge beskæftigelse der, skal før sin afrejse anmode om  

 at få udstedt den i stk. 1 omhandlede attest.
Fremlægger den  

 arbejdsløse ikke nævnte attest, retter institutionen på  

 det sted, hvortil han er rejst, henvendelse til den kompetente institution  

 for at fremskaffe den.
Arbejdsformidlingen i den kompetente stat skal sikre  

 sig, at den arbejdsløse er underrettet om de forpligtelser, der  

 påhviler ham i medfør af forordningens artikel 69 og denne  

 artikel.
 3. Institutionen på det sted, hvortil den arbejdsløse er  

 rejst, underretter den kompetente institution om datoen for den  

 arbejdsløses tilmelding samt om datoen for den første  

 udbetaling af ydelser og udbetaler den kompetente stats ydelser efter de  

 nærmere regler i lovgivningen i den medlemsstat, hvortil den  

 arbejdsløse er rejst.
 Institutionen på det sted, hvortil den arbejdsløse er rejst,  

 foretager eller foranlediger foretaget den foreskrevne kontrol, som om det  

 drejede sig om en arbejdsløs, der modtager ydelser i medfør af  

 den lovgivning, som gælder for institutionen.
Den underretter den kompetente institution om ethvert forhold, der  

 omfattes af stk. 1, litra e), så snart den er blevet bekendt hermed, og  

 standser straks udbetaling af ydelsen i tilfælde af, at denne skal  

 stilles i bero eller bortfalde.
Den kompetente institution skal straks  

 underrette den om, i hvilket omfang og fra hvilket tidspunkt den  

 arbejdsløses rettigheder ændres af dette forhold.
Først  

 efter at denne underretning er modtaget, kan udbetaling af ydelserne i givet  

 fald genoptages.
I tilfælde af, at ydelsen skal nedsættes,  

 udbetaler institutionen på det sted, hvortil den arbejdsløse er  

 rejst, fortsat en nedsat ydelse til ham under forbehold af afregning efter  

 modtagelsen af den kompetente institutions svar.
 4. To eller flere medlemsstater eller deres kompetente myndigheder kan  

 efter udtalelse fra Den Administrative Kommission aftale andre  

 gennemførelsesregler.
Direktoratets vejledning nr. 140 af 14. september 1999 om  

 arbejdsløshedsforsikring i relation til EØS-landene 140. Hvis et medlem rejser før den dato, medlemmet har  

 anført som afrejsedato på ansøgningsskemaet, er  

 udgangspunktet, at der ikke kan udstedes en attest E 303, eller at en  

 allerede udstedt E 303 skal tilbagekaldes.
Det skyldes, at medlemmet ikke har  

 ret til dagpenge på det oplyste afrejsetidspunkt og dermed ikke  

 opfylder betingelserne for at bevare retten til ydelser under  

 arbejdssøgning i et andet EØS-land.
Der henvises dog til pkt.  

 149.
149. Et medlem, der ønsker at rejse en lørdag eller en  

 søndag, får udstedt attesten fra om mandagen, men kan rejse i  

 weekenden.
Et medlem kan som udgangspunkt også rejse før  

 atteststart, hvis medlemmet rejser i løbet af en eller flere  

 helligdage, der ligger umiddelbart før afrejsedatoen på  

 attesten.
 175.  En attest E 303 kan kun udstedes, hvis medlemmet søger om  

 attesten inden afrejsen, jf. pkt. 125 Ansøgningen skal således  

 være modtaget hos Arbejdsformidlingen, i a-kassen eller i direktoratet  

 inden medlemmets afrejse eller senest samme dag som afrejsen.
