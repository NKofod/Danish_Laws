 1. Ved dom afsagt af højesteret den 11.maj 1976 er det  

 statueret, at en overenskomstansat sygeplejerske, der ifølge ansættelsesbevis  

 var antaget som aften-/natsygeplejerske og til stadighed under ansættelsen  

 havde udført tjeneste som sådan, var berettiget i medfør af funktionærlovens  

 § 7, stk.2, til under barselsorlov at oppebære løn beregnet på grundlag ikke  

 blot af grundlønnen, men også af tillæg herudover for aften- og nattjeneste  

 m.v., som hun fast havde kunnet regne med i sin månedlige indtægt.
 Denne afgørelse indebærer, at højesteret har underkendt hidtidig praksis  

 med hensyn til lønberegning i tilfælde, hvor en person, der under ansættelse  

 i statstjenesten er beskæftiget i et arbejdsforhold af lignende karakter som  

 det i dommen omhandlede, i medfør af funktionærloven oppebærer løn under  

 fravær fra tjenesten.
I nævnte anledning har finansministeriet ved cirkulærer af 25. maj 1977 og  

 2. maj 1978 fastsat, hvilke konsekvenser ovennævnte dom skal have inden for  

 tjenestemands- og funktionærområdet.
På grundlag heraf meddeles, at følgende  

 bestemmelser indtil videre vil være at følge inden for forsvarsministeriets  

 område:
 2. Tjenestemænd, personel ansat på tjenestemandslignende vilkår  samt  

 militært personel.
a.
Følgende ydelser, der i fraværsperioden ville have været indtjent, hvis  

 den pågældende havde været til tjeneste, er indtil videre omfattet af  

 ordningen:
 - Natpenge.
 - Godtgørelse for tjeneste på lørdage, søn- og helligdage m.v.
 - Godtgørelse for delt tjeneste.
 - Frihed, der ydes som godtgørelse for aften- og nattjeneste.
b.
Ret til de under a. nævnte ydelser opnås, hvor den pågældende er  

 berettiget til at oppebære løn under fravær fra tjenesten i tilfælde af:
- Fravær på grund af sygdom, jfr.
Kundgørelse for Forsvaret B.29- 1973.
 - Fravær på grund af pligtig indkaldelse til aftjening af værnepligt,  

 bortset fra første indkaldelse, jfr. § 2, stk. 1, i finansministeriets  

 cirkulære nr. 131 af 21. juni 1977 om løn til tjenestemænd m.fl. i staten,  

 folkeskolen og folkekirken under værnepligtstjeneste m.v.
- Fravær på grund af svangerskab og fødsel, jfr.
Kundgørelse for Forsvaret  

 B.9-1978.
 Særlige ydelser efter a. medregnes desuden ved beregning af:
- Efterindtægt, jfr.
Kundgørelse for Forsvaret B. 22-1978, pkt. 3.b.
c.
Ret til de under a. nævnte ydelser opnås i de under b. nævnte tilfælde  

 på følgende betingelser:
 - Den pågældende skal gennem det senest forløbne halve år have udført en  

 forud ved tjenesteliste eller øvelsesliste fastlagt turnustjeneste, og under  

 denne regelmæssigt have oppebåret de under a. nævnte ydelser m.v.
 - Den pågældende skal have kunnet regne med inden for fraværsperioden at  

 skulle have indtjent de under a. nævnte ydelser m.v. i hidtidigt omfang.  

 Opsparet frihed for aften- og nattjeneste, der skulle have været afviklet  

 inden for fraværsperioden, erstattes ikke.
d.
Ovenstående bestemmelser har virkning fra den 1. april 1978.
 3. Funktionærer m.fl.
 De under pkt.2, a. og c., anførte bestemmelser finder tilsvarende  

 anvendelse for personer, der er omfattet af funktionærloven eller ifølge  

 overenskomst eller kontrakt er berettiget til løn under sygdom og graviditet  

 m.v. efter funktionærlovens regler.
 Ret til de under pkt. 2. a. nævnte ydelser opnås i følgende tilfælde:
 - Fravær på grund af sygdom, jfr. funktionærlovens (FUL) § 5, (Kundgørelse  

 for Forsvaret B. 1-1972).
- Fravær på grund af pligtig indkaldelse til aftjening af værnepligt,  

 bortset fra første indkaldelse, jfr.
FUL, § 6, stk.2, - Fravær på grund af graviditet, jfr.
FUL § 7, stk. 2.
- Fratrædelsesgodtgørelse, jfr.
FUL § 2. a.
- Efterindtægt, jfr.
Kundgørelse for Forsvaret B. 22-1978, pkt. 3. b.
 Bestemmelserne under pkt. 3 har virkning fra den 1. april 1977.
 4. Tvivlstilfælde vedrørende anvendelse af de under  

 pkt. 2 og 3 anførte bestemmelser forelægges forsvarsministeriet.
 5. Til opgørelse af de ovenfor omhandlede særlige  

 ydelser anvendes sædvanlige opgørelsesblanketter, der af tjenestestedet  

 forsynes med attest om fraværsdagene, om årsagen til fraværet, jfr. pkt. 2.  

 b., samt om hvorvidt de under pkt.2.c. nævnte betingelser er opfyldt.
 FMN 6.kt. 365.0-69.
 Poul Søgaard.
