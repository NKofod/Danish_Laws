Parterne havde afgivet modstridende  

 forklaringer vedrørende lovligheden af det salg, der fandt sted på [K1]s  

 grund.  

 På grund af de begrænsede muligheder for at føre bevis for Pressenævnet,  

 kunne  

 Nævnet ikke tage stilling til hvilken forklaring, der var den rigtige.
Det  

 fremgik ikke af klagen, hvilke oplysninger Ekstra Bladet havde forelagt for  

 udviklingskonsulenten hos de samvirkende købmænd.
Allerede af den grund kunne  

 Pressenævnet ikke tage stilling til dette klagepunkt.
Det følger af de Vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de oplysninger,  

 der gives, er korrekte.
Pressenævnet fandt at Ekstra Bladets havde forsøgt at  

 kontrollere oplysningernes rigtighed ved at forelægge dem for henholdsvis  

[K2]  

 og [K1].
Det forhold, at kilderne var anonyme, kunne ikke føre til et andet  

 resultat.
Nævnet fandt, sådan som klagen forelå oplyst, at der ikke var  

 grundlag for at udtale kritik vedrørende dette punkt.
Det følger af de Vejledende regler for god  

 presseskik, at overskrifter og mellemrubrikker skal i form og indhold have  

 dækning i den pågældende artikel eller udsendelse.
Det samme gælder de  

 såkaldte  

 spisesedler.
Pressenævnet fandt, at spisesedlen og udsagnene vedrørende [K2]  

 og  

[K1] havde dækning i artiklen, og Nævnet udtalte ikke kritik heraf.
 Pressenævnet fandt, at Ekstra Bladet heller  

 ikke i øvrigt havde tilsidesat god presseskik.
Kendelse  

 fra Pressenævnet i sag 2006-6-311 [K2] og [K1] har ved  

 bestyrelsesmedlem [A] klaget til Pressenævnet over en artikel i Ekstra Bladet  

 den 11. februar 2006, idet man mener, at god presseskik er tilsidesat.
1. Sagsfremstilling Ekstra Bladet bragte den 11.  

 februar 2006 på forsiden overskrifterne  

  

 Sælger  

 smuglervarer  

  

 og med mindre typer  

  

 Ekstra  

 Bladet afslører imamen [K2].
 Samme dag inde i avisen  

 bragte Ekstra Bladet under overskriften  

  

 Laban  

 sælger smugler-colaer  

  

 og underoverskriften  

  

 Efter fredagsbønnen: Hver uge sælges Mecca Colaer til de mange bedende  

 muslimer i hans moske  

  

 følgende artikel:
 Når imam [K2] er færdig med  

 sin fredagsbøn, er han tilsyneladende også færdig med at være hellig.
 Så snart den sidste religiøse  

 formaning har sluppet [K2]s læber, omdannes området omkring Islamisk  

 Trossamfunds Moske nemlig til en mindre smuglerrede.
Nu skal der tjenes penge! Væk med bedetæpperne på  

 gårdspladsen og frem med træpallen med de ulovlige Mecca Colaer, der sammen  

 med  

 blandt andet fjerkræ, brød og æg sælges til de mange muslimer, der deltager i  

 fredagsbønnen.
 Salget af de ulovlige colaer  

 foregår helt åbenlyst og finder sted på Islamisk Trossamfunds grund.
Betaler vandregning Pengene fra salget af colaer,  

 fjerkræ, brød og æg er indirekte med til at finansiere Islamisk Trossamfunds  

 aktiviteter.
Ifølge sælgerne går pengene  

 fra salget til at betale Islamisk Trossamfunds el, vand og varmeregninger.
Et  

 beløb, der ifølge Islamisk Trossamfunds egne oplysninger løber op i mere end  

 700.000 kroner om året.
 Islamisk Trossamfund har  

 senest været meget aktiv i forbindelse med den famøse delegation af imamer,  

 der  

 i december rejste rundt og satte mellemøsten i brand i forbindelse med de  

 verdensberømte Muhammed-tegninger.
 Præcis hvor mange penge de ulovlige  

 Mecca Colaer indbringer ønsker ingen i Islamisk Trossamfund at oplyse.
Alvorlig sag - Vi har ingen kommentarer  

 til Ekstra Bladet.
Uanset hvad det drejer sig om, lød det fra skiftende  

 talsmænd foran Islamisk Trossamfunds bygninger i går.
 Ekstra Bladet har også  

 forgæves forsøgt at få fat på imam [K2] over telefonen.
Vores reportere har besøgt  

 det eksotiske marked de seneste to fredage.
Her har der været ulovlige Mecca  

 Colaer.
Colaerne sælges uden kvittering og kan både købes enkeltvis og i  

 rammer  

 med 24 stk.
 Ekstra Bladets reporter har  

 købt en enkelt Mecca Cola for fem kroner.
 Den smager glimrende, men er  

 altså ulovligt at sælge.
- Den mangler gyldigt  

 pantmærke og er derfor ulovlig.
Ved at snyde på den her måde slipper man for  

 at  

 betale afgifter og pant, og det er en alvorlig sag, fastslår  

 registreringsansvarlig hos Dansk Retur System Rikke Ibsen, da Ekstra Bladet  

 viser hende Mecca Colaen.
 Underdirektør i  

 Miljøstyrelsen Helge Andreasen bekræfter, at Islamisk Trossamfund har et  

 stort  

 forklaringsproblem.
Straffes med bøde - Colaen er ulovlig, når der  

 ikke er pantmærke på.
Det kan udløse bøder og konfiskation af lagrene,  

 fastslår  

 underdirektøren.
 Udviklingsdirektør i De  

 Samvirkende Købmænd Claus Bøgelund Nielsen ser også med stor alvor på salget  

 af  

 de ulovlige Mecca Colaer.
- Det er et meget udbredt  

 problem det her, og Islamisk Trossamfund er åbenbart ikke spor bedre end de  

 mange kiosker, der snyder ved at sælge ulovlige sodavand, siger  

 udviklingskonsulenten. 2. Parternes synspunkter [K2] og [K1] har anført, at  

 artiklen som helhed virker vildledende, fordi den sammenkæder nogle citater  

 fra  

 anonyme kilder, hvilket kan give læseren det fejlagtige indtryk, at der  

 foregår  

 noget ulovligt hos [K1] i Danmark.
Et massemediums funktion er ikke at  

 viderebringe udokumenterede rygter eller fiktion, men derimod at bringe  

 korrekt  

 information.
Oplysninger fra anonyme kilder må skærpe kravet til mediets  

 kildekritik.
 Klagerne har videre anført,  

 at Ekstra Bladet har forelagt forkerte oplysninger for udviklingskonsulent i  

 de  

 samvirkende købmænd Claus Bøgelund Nielsen.
 Klagerne har endelig anført,  

 at artiklen med de misvisende oplysninger er med til at drive hetz mod  

 personen  

[K2], idet man prøver at antyde, at det er [K2] selv, der står bag salget af  

 de  

 ulovlige colaer, men at [K2], ligesom mange andre medlemmer af foreningen, er  

 medarbejder på frivillig basis.
 Ekstra Bladet har anført, at  

 avisen har dokumenteret, at de forhandlede colaer var ulovligt importeret og  

 manglede lovpligtigt pantmærke.
 Ekstra Bladet har til de påklagede  

 udsagn videre anført følgende:
 ·  

  

 	  

 At salgstallene på 700.000 kroner og  

 oplysninger om pengenes videre formidling stammer fra Det Islamisk  

 Trossamfund.
 ·  

  

 	  

 At omtalen af et trossamfunds ulovlige salg  

 af dagligvarer er af offentlig interesse.
 Ekstra Bladet har endelig  

 anført, at man forgæves forsøgte at indhente en kommentar til oplysningerne i  

 artiklen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou, Ole Askvig.
Parterne har afgivet  

 modstridende forklaringer vedrørende lovligheden af det salg, der finder sted  

 på [K1]s grund.
På grund af de begrænsede muligheder for at føre bevis for  

 Pressenævnet, kan Nævnet ikke tage stilling til hvilken forklaring, der er  

 den  

 rigtige.
Det fremgår ikke af klagen, hvilke oplysninger Ekstra Bladet har  

 forelagt for udviklingskonsulenten hos de samvirkende købmænd.
Allerede af  

 den  

 grund kan Pressenævnet ikke tage stilling til dette klagepunkt.
Det følger af de Vejledende  

 regler for god presseskik, at det er massemediernes opgave at bringe korrekt  

 og  

 hurtig information.
Så langt det er muligt, bør det kontrolleres, om de  

 oplysninger, der gives, er korrekte.
Pressenævnet finder, at Ekstra Bladets  

 har  

 forsøgt at kontrollere oplysningernes rigtighed ved at forelægge dem for  

 henholdsvis [K2] og [K1].
Det forhold, at kilderne er anonyme, kan ikke føre  

 til et andet resultat.
Nævnet finder, sådan som klagen forligger oplyst, at  

 der  

 ikke er grundlag for at udtale kritik vedrørende dette punkt.
Det følger af de Vejledende  

 regler for god presseskik, at overskrifter og mellemrubrikker skal i form og  

 indhold have dækning i den pågældende artikel eller udsendelse.
Det samme  

 gælder de såkaldte spisesedler.
Pressenævnet finder, at spisesedlen og  

 udsagnene vedrørende [K2] og [K1] har dækning i artiklen, og Nævnet udtaler  

 ikke kritik heraf.
 Pressenævnet finder, at  

 Ekstra Bladet heller ikke i øvrigt har tilsidesat god presseskik.
