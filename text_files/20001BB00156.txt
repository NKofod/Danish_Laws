Fremsat den 23. marts 2001 af  

 Kristian Jensen (V), Mariann Fischer Boel (V),  

 Flemming Hansen (KF), Egil Møller (DF),  

 Peter Skaarup (DF) og Sonja Albrink (CD) Forslag til folketingsbeslutning om lempelse af beskatningsreglerne for tildeling af  

 aktieoptioner og warrants med henblik på at skabe øget  

 medindflydelse, medansvar og interesse for virksomhedens drift hos  

 medarbejderne Folketinget pålægger regeringen at  

 fremsætte et lovforslag, som lemper beskatningen af aktieoptioner og  

 warrants, der tildeles medarbejdere i en virksomhed.
 Lovforslaget skal indeholde følgende punkter:
 1.	Aktieoptioner og warrants, der tildeles medarbejdere i en  

 virksomhed, skal alene undergives aktieavancebeskatning hos medarbejderne  

 på det tidspunkt, hvor aktierne realiseres.
 2.	Selskabet skal ikke have fradragsret for værdien af  

 aktieoptionerne og warrants.
 3.	Værnsregler mod skatteundgåelse.
4.	Virksomhedens tildeling af aktieoptioner og warrants, som omfattes  

 af beskatningsreglerne, skal foretages som et led i virksomhedens generelle  

 personalepolitik for alle virksomhedens medarbejdere.
Der fastsættes  

 eventuelt en øvre grænse for virksomhedens adgang til at udstede  

 aktieoptioner og warrants omfattet af beskatningsreglerne.
Bemærkninger til forslaget Beslutningsforslaget en revideret udgave af  

 det af Det Konservative Folkeparti og Venstre i de to forrige  

 folketingssamlinger fremsatte beslutningsforslag om lempelse af reglerne om  

 tildeling af aktieoptioner med henblik på at skabe øget  

 medindflydelse, medansvar og interesse for virksomhedens drift hos  

 medarbejderne, jf.
B 64, 1998-99 og B 22, 1999-2000. Der henvises  

 vedrørende Folketingets behandling af B 64 til Folketingstidende,  

 1998-99, tillæg A 2836 og 2837 og FF 2719 og vedrørende B 22 til  

 Folketingstidende, 1999-2000, tillæg A 2087 og 2088, tillæg B  

 1001 og FF 1245 og 8436.
 Forslagsstillerne tager til efterretning, at der med den  

 nuværende sammensætning af Folketinget ikke er et flertal, der  

 ønsker at medvirke til gennemførelsen af det i B 64/B 22  

 indeholdte forslag.
Forslagsstillerne er imidlertid af den opfattelse, at der  

 er et påtrængende behov for at få taget hul på en  

 reel lempelse af beskatningsreglerne for aktieoptioner og warrants, og har  

 derfor fremsat dette beslutningsforslag, som indeholder nogle ændringer  

 i forhold til de tidligere beslutningsforslag. Ændringerne er  

 primært indeholdt i beslutningsforslagets pkt. 3 og 4, som er nye i  

 forhold til de tidligere forslag.
Hertil kommer, at warrants på linje  

 med aktieoptioner er omfattet af forslaget.
Virksomhederne skelner ofte ikke  

 mellem, om man skal anvende aktieoptioner eller warrants.
Forslagsstillerne finder ikke, at den  

 aktieaflønningsordning, der blev indført med vedtagelsen af  

 lovforslag nr.
L 37 (lov nr. 1286 af 20. december 2000), i noget  

 nævneværdigt omfang vil bidrage til at løse f.eks.  

 nystartede virksomheders problemer med at rekruttere og fastholde dygtige  

 medarbejdere eller til at fremme udbredelsen af aktier m.v. til medarbejdere  

 og dermed medvirke til at styrke aktiekulturen.
Den gennemførte  

 ordning med VækstFonden er tung og bureaukratisk og vil formentlig kun  

 blive anvendt af ganske få virksomheder.
Forslagsstillerne stemte  

 således også imod L 37 og foreslår med dette  

 beslutningsforslag en ordning, der i langt højere grad  

 imødekommer virksomhedernes konkrete behov for en holdbar og fleksibel  

 model for tildeling af aktieoptioner og warrants til medarbejdere.
Forslagsstillerne ønsker at styrke driften af de  

 eksisterende virksomheder og at øge incitamentet til at etablere nye  

 virksomheder.
Medarbejderaktieordninger er et velegnet instrument til  

 styrkelse af medindflydelse, medansvar og interesse for virksomhedens drift  

 hos medarbejderne.
De nugældende regler medfører imidlertid  

 nogle uhensigtsmæssige begrænsninger i anvendelsen af ordningen.  

 Beslutningsforslaget indebærer bl.a., at beskatning af aktieoptionerne  

 og warrants først skal ske, når medarbejderen sælger de  

 aktier, som er blevet købt for aktieoptioner og warrants.
En aktiekøberet (aktieoption) er en ret til at  

 erhverve en aktie på et fremtidigt tidspunkt eller inden for en  

 nærmere fastsat periode til en på forhånd fastsat kurs.
En  

 tegningsret (warrants) er en ret til at tegne nyudstedte aktier på et  

 fremtidigt tidspunkt eller inden for en nærmere fastsat periode enten  

 til en fastsat pris eller ved, at der aftales principper for, hvordan prisen  

 skal opgøres.
For personer, der som vederlag modtager aktieoptioner  

 eller warrants af det selskab, hvor de er ansat, indtræder beskatningen  

 af den modtagne køberet eller tegningsret efter gældende regler  

 på det tidspunkt, hvor køberetten henholdsvis tegningsretten  

 udnyttes eller afstås.
Beskatningen sker på grundlag af  

 aktieoptionernes eller warrants  værdi på udnyttelsestidspunktet  

 henholdsvis afståelsestidspunktet.
Selskabets modsvarende udgift ved  

 ydelsen af aktieoptioner eller warrants er fradragsberettiget med samme  

 værdi.
Hos medarbejderen beskattes den økonomiske fordel som  

 personlig indkomst, og der opkræves også arbejdsmarkedsbidrag og  

 særligt pensionsbidrag af fordelen.
Efter gældende regler beskattes aktieoptioner dermed  

 med op til 63,3 pct.
Stiger aktierne i kurs efterfølgende, vil  

 kursgevinsten på aktieoptioner og warrants også blive beskattet  

 som aktieindkomst.
De nuværende skatteregler sætter medarbejderne  

 i en økonomisk klemme i de situationer, hvor medarbejderne gør  

 brug af optionerne/tegningsretterne og køber virksomhedens aktier for  

 at beholde dem.
De har nemlig ikke på dette tidspunkt realiseret nogen  

 kursgevinst, som de kan bruge til at betale skat med.
Dette pres  

 medfører, at medarbejderne må finansiere skattebetalingen med  

 andre midler.
Mange medarbejdere sælger derfor aktierne, straks efter  

 at de har købt dem.
Dette gør ordningen mindre attraktiv  

 ligesom formålet   at styrke medindflydelse, medansvar og interesse for  

 virksomhedens drift hos medarbejderne   forspildes.
Med beslutningsforslaget  

 ønsker forslagsstillerne at fjerne dette pres ved at udskyde  

 beskatningen til det tidspunkt, hvor medarbejderen sælger sine  

 aktieoptioner og warrants eller de erhvervede aktier.
Det skal være  

 mere attraktivt for medarbejderne at få aktieoptioner og warrants og  

 på den måde erhverve aktier og spare op i virksomheden.
 Den foreslåede aktieavancebeskatning på  

 salgstidspunktet hos medarbejderne modsvares af, at virksomhederne ikke har  

 fradragsret for aktieoptionernes og warrants  værdi, jf. forslagets  

 pkt. 2.
Set fra virksomhedernes side er der store fordele ved at  

 udstede aktieoptioner.
Først og fremmest kan aktieoptionerne bruges  

 til at fastholde og tiltrække dygtige medarbejdere.
Og især i  

 IT-branchen, hvor der er stor personaleudskiftning og mangel på  

 kvalificeret arbejdskraft, er det vigtigt at kunne tiltrække og  

 fastholde kvalificerede medarbejdere.
Det er vigtigt for nystartede  

 virksomheder i vækstbrancher   f.eks.
IT-branchen   hvor  

 investeringsbehovet i forvejen er stort.
Med den foreslåede ændring af ordningen  

 øges mulighederne for og incitamentet til at starte og drive  

 virksomhed i Danmark.
Ordningen kan medvirke til, at der etableres et 10-15  

 pct. medarbejdereje af virksomhederne, som internationale investorer finder  

 attraktivt, og som bringer »shareholder value« ud hos medarbejderne.
I en  

 tid, hvor der årligt fusioneres og sælges virksomheder inden for  

 EU til en værdi af 450 mia. $ (jf. bemærkningerne til B 22), er  

 det kun rimeligt, at det ikke kun er de sælgende aktionærer og  

 ledergrupper, der får andel i salgsprovenuet, men at de medarbejdere,  

 hvis arbejdspladser ofte går tabt, også får en betragtelig  

 del af provenuet ved virksomhedssalget.
Dette opnås kun ved at  

 øge medarbejderejet ganske betydeligt.
I forbindelse med behandlingerne af de tidligere  

 beslutningsforslag, B 64, 1998-99 og B 22, 1999-2000, har skatteministeren  

 fremført nogle betænkeligheder vedrørende eventuel  

 skatteundgåelsemuligheder ved forslaget.
Skatteministeren har  

 således anført, at et problem i forhold til successionsreglerne  

 er, at beskatningstidspunktet kan skubbes i det uendelige, og at et andet  

 problem i forhold til dobbeltbeskatningsoverenskomsterne er, at Danmark  

 mister beskatningsretten.
Skatteministeren har gentaget synspunktet i  

 bemærkningerne til lovforslag nr.
L 37. Efter forslagsstillernes  

 opfattelse forekommer de fremførte betænkeligheder  

 overdramatiseret.
Det fremsatte beslutningsforslag er af forholdsvis  

 begrænset rækkevidde og indebærer langt hen ad vejen, at  

 ganske almindelige mennesker får tildelt aktieoptioner henholdsvis  

 warrants af en relativ beskeden størrelsesorden.
Det er vanskeligt at  

 forestille sig, at det skulle give anledning til forsøg på  

 skatteundragelse i noget større omfang.
Herudover er forslagsstillerne  

 af den opfattelse, at betænkelighederne bør kunne  

 imødegås, og at der kan indsættes de nødvendige  

 værnsregler i lovgivningen, jf. forslagets pkt. 3. Der henvises i  

 øvrigt til, at der med L 37 er indført en ny selvstændig  

 regel om fraflytningsbeskatning af vederlag i form af aktieoptioner og  

 warrants med henblik på at udelukke muligheder for at undgå  

 beskatning.
Beslutningsforslaget medfører, jf. pkt. 4, at  

 virksomhedens tildeling af aktieoptioner og warrants, som omfattes af de  

 foreslåede beskatningsregler, skal foretages som et led i virksomhedens  

 generelle personalepolitik for alle virksomhedens medarbejdere.
Hermed kan en  

 aktiekultur bredes ud.
Det bemærkes, at virksomhederne ikke skal  

 være forpligtede til at lade tildelingen omfatte ansatte med f.eks.  

 løs tilknytning til virksomheden eller få arbejdstimer.  

 Virksomhederne må   inden for den foreslåede regel   have en  

 rimelig frihed ved fastlæggelsen af tildelingen af aktieoptioner og  

 warrants.
Det foreslås endvidere under forslagets pkt. 4, at  

 der eventuelt fastsættes en øvre grænse for virksomhedens  

 adgang til at udstede aktieoptioner omfattet af disse beskatningsregler.
I  

 det i folketingsåret 1999-2000 fremsatte beslutningsforslag (B 22) blev  

 foreslået en grænse på maksimalt 5 pct. af virksomhedens  

 samlede lønsum, men forslagsstillerne er åbne over for en anden  

 afgræsning.
 Der henvises endelig til, at det af et svar fra  

 skatteministeren af 15. august 2000 til Folketingets Skatteudvalg (L 289  

 bilag 4 (1999-2000)   tillige omdelt på L 37   bilag 1 (2000-2001))  

 på et spørgsmål om beskatning ved aflønning af  

 medarbejdere i form af bl.a. aktiekøberetter og tegningsretter i andre  

 lande, som vi normalt sammenligner os med, fremgår, at der i en del  

 lande er særlig lempelige beskatningsregler ved tildelingen af  

 aktiekøberetter og tegningsretter, typisk under bestemte betingelser  

 eller begrænsninger.
Skriftlig fremsættelse Kristian Jensen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om lempelse af  

 beskatningsreglerne for tildeling af aktieoptioner og warrants med henblik  

 på at skabe øget medindflydelse, medansvar og interesse for  

 virksomhedens drift hos medarbejderne.
(Beslutningsforslag nr.
B 156).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
