Betænkning afgivet af Sundhedsudvalget den 31. marts 2004 Betænkning over Forslag til lov om  

 ændring af lov om patienters retsstilling (Selvbestemmelse over biologisk materiale, der er afgivet i  

 forbindelse med behandling) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Venstres, Socialdemokratiets, Dansk Folkepartis og Det  

 Konservative Folkepartis medlemmer af udvalget har stillet 6 ændringsforslag  

 til lovforslaget.
2. Udvalgsarbejdet Lovforslaget blev fremsat den 19. november 2003 og var til 1.  

 behandling den 27. november 2003. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 23. juli 2003 dette  

 udkast til udvalget, jf. 2002-03, alm. del  bilag 780. Den 19. november  

 2003  

 sendte indenrigs- og sundhedsministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Inge Balling, København, Dansk Kvindesamfund og StemCare ApS.
 Indenrigs- og sundhedsministeren har over for udvalget  

 kommenteret de skriftlige henvendelser.
Spørgsmål Udvalget har stillet 24 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
SFs medlemmer af udvalget finder det glædeligt, at der kommer  

 regler, der sikrer patienter selvbestemmelsesret over eget biologisk  

 materiale,  

 der afgives i forbindelse med behandling.
Det er ligeledes glædeligt, at der  

 sikres øgede muligheder for at lave sundhedsvidenskabelig forskning med  

 baggrund i biologisk materiale.
Patienter får nu en ret til at »sige fra« over for andres  

 anvendelse af vævet ved at lade sig registrere i et Vævsanvendelsesregister.  

 Derfor er informationen om denne mulighed af afgørende betydning for  

 patientens  

 retssikkerhed.
SF havde gerne set, at andres brug af vævet var blevet tilladt  

 med en samtykkeløsning, men må konstatere, at lovforslaget i stedet taler om  

 en  

 »sige fra-ordning«, og at der skal informeres om ordningen på tre niveauer:  

 generel information fra centrale sundhedsmyndigheder, almindelig information  

 på  

 behandlingsstederne og konkret information til patienten i  

 udtagningssituationen,  

 i det omfang sundhedspersonen skønner, at patienten har behov herfor.
Med forslaget får patienter en ret til at få udleveret eller  

 destrueret eget væv.
Men SF konstaterer, at dette ikke er en umiddelbar ret,  

 idet patientens ønske må vige, hvis væsentlige offentlige eller private  

 interesser  

 tale herfor.
Af svaret på spørgsmål nr. 3 fremgår, at der er tale om en  

 snæver  

 undtagelsesbestemmelse, og at der skal være afgørende hensyn til offentlige  

 eller private interesser, for at destruktions- og udleveringsretten  

 tilsidesættes.
Yderligere mulighed for at indskrænke den enkeltes ret er til  

 stede i og med, at den sundhedsperson, der er ansvarlig for opbevaringen, kan  

 afslå  

 anmodningen om udlevering eller destruktion.
Dermed får lægen en betydelig  

 rolle i den enkeltes beslutning ved at skulle gøre patienten klart, hvilke  

 ulemper udlevering eller destruktion kan medføre for patienten.
Desuden er  

 retten til at få udleveret vævet betinget af, at patienten kan godtgøre en  

    

  

 særlig interesse herfor.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
EL vil stemme hverken for eller imod de stillede  

 ændringsforslag.
 Enhedslistens medlem af udvalget finder, at det er positivt, at  

 der nu kommer en lovregulering af biobanker, men det er et stort problem, at  

 lovforslaget ikke er ordentligt gennemarbejdet, så vi sikrer os, at vi kommer  

 hele vejen rundt om problemet.
Lovforslaget forholder sig ikke til det afgørende spørgsmål:  

 Hvem har ret til at bestemme over dele af vores krop? For selv om der i  

 undertitlen til lovforslaget står »Selvbestemmelse over biologisk materiale«,  

 så fremgår det af lovforslaget, at det i en vis udstrækning er lægerne, der  

 bestemmer.
Der bliver godt nok en mulighed for at sige helt fra med hensyn  

 til,  

 at ens væv kan anvendes til noget som helst, men så drastisk vil de fleste  

 nok  

 ikke ønske at være.
Og der bliver en mulighed for at få udleveret eller  

 destrueret sit væv, hvis lægerne tillader det.
Enhedslisten havde langt  

 hellere  

 set, at loven byggede på informeret samtykke, som Danmark også har forpligtet  

 sig til i Amsterdamdeklarationen, således at borgeren i hvert enkelt konkret  

 tilfælde kunne tage stilling til, om man ønskede sit væv anvendt, eller kunne  

 give et generelt samtykke, hvis man ønskede det.
Indtil nu har retstilstanden været uafklaret.
Der har ikke været  

 lovregulering, og det er ikke blevet prøvet ved domstolene, hvem der egentlig  

 har ejendomsret, brugsret og bestemmelsesret over dele af vores krop.
Men med  

 vedtagelsen af dette lovforslag vil rammerne blive lagt.
Selv om lovforslaget  

 omhyggeligt  

 undgår at tage stilling til spørgsmålet, så fremgår det jo, at det er  

 lægerne,  

 der har det sidste ord, og dermed fastslås det, at når væv er taget fra  

 kroppen, kan borgeren ikke længere selv fuldt ud bestemme over det.
I Enhedslisten er vi nervøse for, om vi risikerer, at  

 befolkningens tillid til det offentlige system daler, hvis de opdager, at  

 deres  

 væv eller deres børns væv bliver gemt og brugt til en række forskellige  

 formål,  

 uden at de selv ved det.
Problemet med at antage et »stiltiende samtykke«,  

 som  

 lovforslaget lægger op til, er jo, at mange borgere ikke vil være klar over,  

 at  

 vævet ikke bliver smidt væk, så snart det er brugt til sit umiddelbare  

 formål,  

 men at f.eks. blodprøver fra nyfødte gemmes på Seruminstituttet.
Vi er  

 overbeviste om, at langt de fleste vil sige ja til opbevaring og brug, hvis  

 de  

 bliver spurgt, men det afgørende er, at man får muligheden for at overveje  

 det,  

 får det frie valg.
Det, at de private biobanker nu med ændringsforslagene også  

 bliver lovreguleret, er positivt, men det viser tydeligt, at forarbejdet ikke  

 har været godt nok.
Og vi er ret betænkelige ved, at de private biobanker nu  

 kommer med via diverse ændringsforslag i lov om patienters retsstilling.
Vi  

 havde helst set, at man havde taget sig den fornødne tid til at udarbejde en  

 samlet lov om biobanker.
F.eks. er vi usikre på, hvor omfattende  

 bestemmelserne  

 om de private biobanker er.
Hvad er konsekvensen, hvis en privat biobank  

 bruger  

 væv til noget helt andet end det oprindelige formål? Må en privat biobank  

 sælge  

 væv uden samtykke fra patienten? Osv. osv.
Ifølge bemærkningerne til  

 ændringsforslagene  

 ser det ud til, at kun stamcellebiobanker og produktionsbiobanker er  

 omfattet.  

 Men der kunne måske også være andre former for private biobanker, som det vil  

 være godt at få en samlet regulering af.
 Enhedslisten vil undlade at stemme til ændringsforslagene, da vi  

 mener, det er en forbedring at få en regulering, men at det ikke er  

 ordentligt  

 gennemarbejdet og den foreslåede regulering derfor risikerer at skabe en  

 række  

 nye problemer.
Enhedslisten vil stemme imod den samlede lov på trods af, at vi  

 mener det er en forbedring at få en lovregulering, men er klart imod, at det  

 bliver lægerne, der i sidste instans får tillagt retten til at bestemme over  

 borgernes væv.
Vi mener, det må være det enkelte menneske, der har retten til  

 at bestemme over sin egen krop, og at et stiltiende samtykke aldrig vil være  

 nok for den brede del af befolkningen.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 flertal  

  

 (V, S, DF og KF), tiltrådt af et  

  

 mindretal  

  

 (SF, RV og KD):
Til § 1 1)  

  

 Før nr. 1 indsættes som nye numre:
 »01.  

  

 I  

  

 § 2, stk. 1,  

  

 indsættes efter  

 »lovgivningen«: », jf. dog stk. 2«.
 02.  

  

 I  

  

 § 2  

  

 indsættes som  

  

 stk. 2:
»Stk. 2.  

  

 Lovens kapitel  

 3 b, § 33 og § 34, stk. 4, gælder for personer, der til private virksomheder  

 afgiver biologisk materiale til opbevaring eller lægemiddelproduktion m.v.,  

 og  

 for de private virksomheder, der modtager det biologiske materiale.«« [Udvidet anvendelsesområde] 2)  

  

 I  

  

 nr. 1  

  

 indsættes efter det foreslåede kapitel 3 a som nyt kapitel:
»Kapitel 3 b Aftale om biologisk materiale, der afgives til private virksomheder med  

 henblik på opbevaring eller lægemiddelproduktion m.v.
Forholdet til anden lovgivning § 18 h.  

  

    

  

 Medmindre andet følger af anden lovgivning,  

 gælder reglerne i § 18 i.
Skriftlig aftale § 18 i.  

  

 En  

 privat virksomhed, der indsamler biologisk materiale med henblik på  

 opbevaring  

 eller lægemiddelproduktion m.v., skal sikre, at der foreligger en skriftlig  

 aftale mellem den person, der afgiver det biologiske materiale, og  

 virksomheden.
Aftalen skal underskrives af begge parter.
 Stk. 2.  

  

 Aftalen som  

 nævnt i stk. 1 skal som minimum indeholde oplysninger om følgende:
 1)  

 	  

    

 Formål med indsamling  

 og opbevaring af det biologiske materiale.
 2)  

 	  

    

 Hvorledes det  

 biologiske materiale vil blive opbevaret, og længden af opbevaringstiden m.v.
 3)  

 	  

    

 De betalingsmæssige  

 forhold, muligheder for opsigelse af aftalen, konsekvenser af misligholdelse  

 af  

 aftalen m.v.
 4)  

 	  

    

 Hvorledes der skal  

 forholdes med det biologiske materiale i tilfælde af, at virksomheden  

 ophører,  

 herunder hvorvidt det biologiske materiale fortsat kan opbevares.
 5)  

 	  

    

 Den private  

 virksomhed, herunder om selskabs- og ejerforhold, ansvarsforhold m.v.
Stk. 3.  

  

 Indenrigs- og  

 sundhedsministeren kan fastsætte nærmere bestemmelser om, hvilke yderligere  

 oplysninger aftalen efter stk. 1 skal indeholde.« [Aftale om biologisk materiale, der afgives til private  

 virksomheder] 3)  

  

 I den under  

  

 nr. 2  

  

 foreslåede ændring af  

  

 §  

 34  

  

 indsættes som  

  

 stk. 4:
»Stk. 4.  

  

 Den, der  

 tilsidesætter bestemmelserne i § 18 i, eller bestemmelser fastsat med hjemmel  

 heri, straffes med bøde.
Dette gælder dog ikke, hvis bestemmelserne er  

 tilsidesat af afgiveren af biologisk materiale eller den, der handler på  

 dennes  

 vegne.
Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel.« [Straf] Til § 2 4)  



  

 I  

  

 stk. 1  

  

 indsættes som  

  

 2. pkt.:
»Dog træder § 2, stk. 2, §§ 18 h og 18 i, og § 34, stk. 4, som  

 indsat ved henholdsvis § 1, nr. 02, 1 og 2, i kraft dagen efter  

 bekendtgørelsen  

 i Lovtidende.« [Ikrafttræden] 5)  



  

 I  

  

 stk. 2  

  

 indsættes i  

  

 1. pkt.  

  

 efter »ikrafttræden«: », jf. dog stk. 3«.
[Ikrafttræden] 6)  



  

 Efter stk. 2 indsættes som  

  

 stk. 3:
»Stk. 3.  

  

 § 2, stk. 2, §§ 18 h og 18 i, og § 34, stk. 4,  

 som indsat ved henholdsvis § 1, nr. 02, 1 og 2, har virkning for aftaler, der  

 er indgået efter disse bestemmelsers ikrafttræden.« [Ikrafttræden] Bemærkninger Til nr. 1 Lov om patienters retsstilling gælder for patienter, der inden  

 for sundhedsvæsenet eller andre steder, hvor der udføres sundhedsfaglig  

 virksomhed, modtager eller har modtaget behandling af sundhedspersoner.
 Da afgivelse og indsamling af biologisk materiale til opbevaring  

 eller lægemiddelproduktion m.v. falder uden for dette anvendelsesområde, må  

 der  

 tilføjes en supplerende bestemmelse, der udvider anvendelsesområdet.
Til nr. 2 Kapitel 3 b har overskriften »Aftale om biologisk materiale, der  

 afgives til private virksomheder med henblik på opbevaring eller  

 lægemiddelproduktion  

 m.v.« Private virksomheder, der modtager biologisk materiale med henblik på  

 opbevaring eller lægemiddelproduktion, er private biobanker, der har andre  

 sundhedsformål end aktuel behandling eller aktuel biomedicinsk forskning,  

 dvs.  

 stamcellebiobanker og produktionsbiobanker.
Ved produktionsbiobanker forstås  

 biobanker, der er oprettet med det formål at indsamle biologisk materiale,  

 der  

 skal indgå i fremstilling af lægemidler eller medicinsk udstyr.
 Det danske sundhedsvæsen er karakteriseret ved lige og  

 vederlagsfri adgang til de sundhedsydelser, hvor der foreligger tilstrækkelig  

 faglig dokumentation og behov herfor.
For så vidt angår  

  

 opbevaring  

 af stamceller fra navlesnorsblod i biobanker  

  

 , er det Sundhedsstyrelsens  

 vurdering, at med det nuværende kendskab til mulige behandlingsmæssige  

 anvendelser hos det barn, hvorfra navlesnorsblodet stammer, samt henset til  

 hjælpemulighederne som følge af det internationale samarbejde omkring  

 donorregistre og navlesnorsbanker er der ikke tilstrækkeligt grundlag for, at  

 det offentlige foranstalter indsamling og opbevaring af navlesnorsblod fra  

 alle  

 nyfødte med henblik på egenanvendelse.
Det vil således være op til den  

 enkelte  

 familie at beslutte, om man ud fra eget skøn over alle eventualiteter og i  

 tillid til en mulig fremtidig udvikling på området for sit vedkommende og for  

 egen regning vil rekvirere en sådan ydelse i privat regi.
 Private biobanker er reguleret af lov om behandling af  

 personoplysninger (persondataloven). Dette indebærer bl.a., at lovens § 48 om  

 anmeldelsespligt for private dataansvarlige, behandlingsreglerne i afsnit II  

 og  

 reglerne om registreredes rettigheder i afsnit III m.v. finder anvendelse  

 samt  

 de vilkår, Datatilsynet eventuelt måtte stille i forbindelse med tilladelse  

 til  

 at iværksætte anmeldelsespligtige behandlinger af personoplysninger, jf.  

 lovens  

 § 50.
En regulering af biologisk materiale, hvad enten dette opbevares  

 i private eller offentlige biobanker, bliver endvidere virksom, hvis det  

 biologiske materiale overvejes anvendt til biomedicinsk forskning.
I så fald  

 er  

 det biologiske materiale omfattet af lov om et videnskabsetisk komitésystem  

 og  

 behandling af biomedicinske forskningsprojekter (komitéloven) og dermed af  

 komitélovens individbeskyttelsesregler.
 Ud over den retlige regulering, der gælder for de private  

 biobanker, jf. ovenfor, må de problemer, der måtte være i forbindelse med  

 opbevaring af biologisk materiale i privat regi, løses på baggrund af  

 privatretlige regler som f.eks. aftaleloven, da der er tale om et privat  

 kontraktforhold.
 Formålet med bestemmelserne i det her foreslåede kapitel 3 b er  

 at sikre  som et supplement til persondatalovens regler  at der  

 indgås en  

 skriftlig aftale mellem den person, der afgiver biologisk materiale  

 (vævsafgiveren), og den private virksomhed (vævsmodtageren), der indeholder  

 de  

 nødvendige oplysninger til parternes forståelse af aftalen m.v.
For biobanker med stamceller fra navlesnorsblod er det  

 forældremyndighedens indehaver, der på barnets vegne giver samtykke til  

 indsamling og opbevaring m.v. af det biologiske materiale og indgår aftale  

 med  

 den private virksomhed.
Forholdet mellem barnet og forældremyndighedens  

 indehaver  

 reguleres af de almindelige regler i lov om forældremyndighed og samvær.
 Er den vævsafgivende person under værgemål, der omfatter  

 personlige forhold, herunder helbredsforhold, jf. værgemålslovens § 5, er det  

 værgen, der på vævsafgiverens vegne giver samtykke til indsamling og  

 opbevaring  

 m.v. af det biologiske materiale og indgår aftale med den private virksomhed.
 Hvor lovforslaget og lovforslagets bemærkninger omtaler en  

 person, der afgiver biologisk materiale (vævsafgiveren), skal dette forstås i  

 lyset af lovgivningens almindelige regler om repræsentation (lov om  

 forældremyndighed og samvær, værgemålsloven m.v.).
Ad § 18 h Efter bestemmelsen får de  

 særlige regler om biologisk materiale, som måtte være fastsat i anden  

 lovgivning, forrang for den foreslåede regel i § 18 i.
Ved regler om biologisk materiale tænkes først og fremmest på de  

 regler, der regulerer de eksisterende donorordninger, dvs. lov om ligsyn,  

 obduktion og transplantation, lov om kunstig befrugtning i forbindelse med  

 lægelig behandling, diagnostik og forskning m.v. og lov om fremskaffelse og  

 anvendelse  

 af blod og blodprodukter til lægemiddelformål m.v.
Endvidere tænkes på den  

 kontrollovgivning, der er etableret i forskellige sammenhænge med henblik på  

 at  

 imødegå misbrug af rusmidler, dopingmidler m.v.
Endelig tænkes på de regler,  

 hvor menneskeligt biologisk materiale må anvendes som bevismateriale i  

 straffesager  

 m.v.
 Den lovgivning, der regulerer helt specifikke områder af  

 håndtering af biologisk materiale, går således forud for § 18 i.
Som det fremgår af de almindelige bemærkninger ovenfor, er  

 private biobanker reguleret af persondataloven.
Forholdet er nærmere uddybet  

 i  

 bemærkningerne til § 18 i.
Ad § 18 i I relation til private biobanker er der tale om direkte kontakt  

 mellem den person, der afgiver biologisk materiale (vævsafgiveren), og den  

 private virksomhed (vævsmodtageren). Situationen adskiller sig således fra de  

 tilfælde, hvor sygehusvæsenet i forbindelse med en behandling af en patient  

 fortsat opbevarer det biologiske materiale til yderligere kontrol og  

 dokumentation for den videre behandling eller opbevarer materialet til  

 eventuel  

 senere forskning m.v., jf. bestemmelserne i kapitel 3 a om selvbestemmelse  

 over  

 biologisk materiale, der er afgivet i forbindelse med behandling.
 Private biobanker er reguleret af persondataloven, dvs. at der  

 skal foreligge et udtrykkeligt samtykke fra vævsafgiveren til indsamlingen af  

 vævet, ligesom øvrig håndtering af vævet (behandling af personoplysninger)  

 vil  

 skulle ske inden for rammerne af persondataloven.
Formålet med bestemmelsen er at sikre, at der  som supplement  

 til persondataloven  indgås en skriftlig aftale mellem den person, der  

 afgiver  

 det biologiske materiale, og den private virksomhed,  

    

  

 som indeholder de nødvendige oplysninger til  

 parternes forståelse af aftalen m.v.
Aftalen præciserer og klargør  

 retsstillingen mellem parterne, og ansvaret for, at aftale indgås, pålægges  

 vævsmodtageren.
Ansvaret er strafsanktioneret efter § 34, stk. 4.
I s  

  

 tk. 2  

  

 er opregnet  

 de grundlæggende oplysninger, som en skriftlig aftale som minimum skal  

 indeholde.  

 Nedskrivning af oplysningerne i en skriftlig aftale vil gælde for indsamling  

 af  

 biologisk materiale såvel til stamcellebiobanker (opbevaring) som til  

 kommercielle biobanker (lægemiddelproduktion m.v.). Det forudsættes dog, at  

 oplysningerne punkt for punkt tilpasses den type aftale, der er tale om.
En  

 aftale vedrørende opbevaring af biologisk materiale i en stamcellebiobank vil  

 således indeholde andre typer oplysninger end en aftale om afgivelse af  

 biologisk materiale til en biobank, hvor materialet  

    

  

 skal anvendes til produktionsformål (lægemidler  

 og medicinsk udstyr).
 I tilfælde, hvor en privat virksomhed samarbejder med en  

 offentlig myndighed, f.eks. et sygehus, om opgaver efter loven, forudsættes  

 det  

 klart at fremgå af aftalen, hvad den person, der afgiver biologisk materiale,  

 selv eller den private virksomhed skal betale, og hvad der er omfattet af den  

 vederlagsfri sygehusbehandling.
 Det bemærkes, at persondatalovens regler om oplysningspligt, jf.  

 lovens kapitel 8, gælder ved siden af forpligtelsen efter stk. 2.
I de tilfælde, hvor en privat biobank, f.eks. en stamcellebiobank,  

 opbevarer biologisk materiale, kan spørgsmålet opstå, om der kan forskes i  

 det  

 biologiske materiale.
I den forbindelse bemærkes, at alle biomedicinske  

 forskningsprojekter, hvor biologisk materiale er involveret, er omfattet af  

 komitéloven  

 (§ 7, nr. 1, jf. § 8, stk. 3). Dette medfører, at alle biomedicinske  

 forskningsprojekter, hvor biologisk materiale er involveret, skal anmeldes  

 til  

 komitésystemet og skal have opnået komitésystemets tilladelse, inden  

 projektet  

 kan iværksættes (§§ 8 og 9).
De nævnte regler i komitéloven er præceptive.
Parterne   

 vævsafgiver og vævsmodtager  kan derfor ikke aftale nogen fravigelse af  

 disse  

 regler.
F.eks. kan det ikke aftales forlods, at der kan forskes i det  

 biologiske materiale til et bestemt formål, med den virkning, at  

 vævsafgiveren  

 er forpligtet til at give sit samtykke til forskningsprojektet, når det  

 konkrete projekt er udarbejdet og vævsafgiverens samtykke til deltagelse skal  

 indhentes.
Vævsafgiveren skal stå frit med hensyn til afgivelse af sit  

 samtykke, når det konkrete projekt foreligger.
Forsøgspersoner kan i øvrigt  

 altid efter komitéloven trække deres samtykke til deltagelse i et  

 forskningsprojekt tilbage.
 Efter stk. 3  


  

 gives  

 indenrigs- og sundhedsministeren bemyndigelse til at fastsætte nærmere  

 bestemmelser  

 om, hvilke yderligere oplysninger i forhold til opregningen i stk. 2 aftalen  

 skal indeholde.
Klager over, at en privat virksomhed ikke har indgået en  

 skriftlig aftale efter § 18 i  og spørgsmål om, hvorvidt en konkret  

 aftale  

 lever op til lovens krav  kan indbringes for Sundhedsvæsenets  

 Patientklagenævn.
Dette følger af, at § 18 i foreslås indføjet i lov om  

 patienters retsstilling, og af, at det af lovens § 33 følger, at klager over  

 forhold omfattet af patientretsstillingsloven kan indbringes for  

 Sundhedsvæsenets  

 Patientklagenævn.
Klageadgangen til Sundhedsvæsenets Patientklagenævn  

 afskærer  

 ikke parterne fra at indbringe aftalen for domstolene, idet Sundhedsvæsenets  

 Patientklagenævn alene kan give udtryk for sin opfattelse af aftaleforholdet  

 og  

 ikke kan sanktionere retsforholdet på anden måde.
Til nr. 3 Overtrædelse af bestemmelserne i § 18 i eller bestemmelser, der  

 er fastsat med hjemmel heri, foreslås straffet med bøde.
Det er alene  

 modtageren af det biologiske materiale, der kan straffes for overtrædelse af  

 §  

 18 i.
Til nr. 4-6 Da flere private stamcellebiobanker er under etablering, er det  

 fundet mest hensigtsmæssigt, at de regler, der foreslås i lovens kapitel 3 b,  

 træder i kraft dagen efter lovens bekendtgørelse i Lovtidende og tillægges  

 virkning for aftaler, der indgås efter ikrafttrædelsestidspunktet.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Line Barfod (EL)  

    

  

 Lone Møller (S)  

    

  

 René Skau Björnsson (S)  

    

  

 Sophie Hæstorp Andersen (S)  

    

  

 Lene Garsdal (SF)  

    

  

 Kamal Qureshi (SF)  

    

  

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 89 Bilagsnr.
