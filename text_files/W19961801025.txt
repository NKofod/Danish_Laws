En sale and lease back - aftale som et selskab påtænkte at indgå  

 vedrørende bygninger og driftsmidler blev ikke tillagt skattemæssige  

 virkning.
Ved sale and lease back - aftalen ansås der alene at være etableret  

 en formel ejendomsret uden reelt indhold i skattemæssig henseende.
De ydelser  

 der ifølge aftalen skulle udveksles mellem parterne, herunder renter og  

 leasingydelser, blev derfor ikke tillagt skattemæssig virkning ved opgørelsen  

 af selskabets skattepligtige indkomst, Selskabet havde derfor fortsat  

 afskrivningsretten til aktiverne.
 Ligningsrådet blev anmodet om at besvare følgende spørgsmål:
1. Vil D Inc. være berettiget til at foretage skattemæssige afskrivninger  

 på aktiver, der vil være omfattet af et eventuelt »sale and lease  

 back« - arrangement med A? A/S B's 100 % ejede datterselskab C var igennem dets 100 % ejede  

 amerikanske datterselskab D i færd med at opføre et produktionsanlæg i USA.
 Med henblik på at opnå en reduktion af den amerikanske ejendomsskat  

 overvejede D at indgå i et sale-and lease back arrangement med A ... County  

 industrial evelopment Authority (A).
Det var oplyst, at A er et offentligt selskab, der er godkendt af staten  

 og medvirker til at tiltrække virksomheder og skabe beskæftigelsesfremmende  

 foranstaltninger i lokalområdet.
Besparelsen i ejendomsskat er af væsentlig  

 størrelse, hvilket bevirker, at ordningen er velkendt og anvendes i stor  

 udstrækning.
Arrangementet er udformet således, at A udsteder obligationer svarende til  

 værdien af de aktiver, der indgår i »sale- and lease back«  

 arrangementet.
D køber herefter obligationerne af A, mens A anvender  

 provenuet fra obligationerne til betaling af D for de aktiver, der er  

 omfattet af sale- and lease back arrangementet.
D skal betale en årlig leasingydelse til A.
Leasingydelsen vil blive  

 fastsat til samme størrelse, som det A årligt skal betale til D i form af  

 renter og afdrag på de udstedte obligationer.
Leasingperioden er 10 år for maskiner og 20 år for bygninger.
De  

 tilhørende obligationer vil blive udstedt med en løbetid på henholdsvis 10 år  

 og 20 år.
D kan på et hvilket som helst tidspunkt i løbet af leasingperioden opsige  

 aftalen ved at tilbagelevere obligationerne til A og betale USD 10. D  

 erhverver derved »ejendomsretten« til de leasede aktiver.
Ved  

 udløbet af leasingperioden kan D ligeledes erhverve  

 »ejendomsretten« til aktiverne ved en betaling på USD 10 til A.
 Igennem hele leasingperioden er D ansvarlig for vedligeholdelsen af de  

 leasede aktiver og skal betale enhver form for skat, der knytter sig til  

 aktiverne samt tegne de nødvendige forsikringer.
 Der er ingen pengestrømme imellem parterne i arrangementet.
Spørgeren har, under henvisning til en bindende forhåndsbesked, TfS 1995,  

 198, der sidestillede arrangementet med et kreditkøb, anført, at han anser  

 aftalen med A som værende en ren finansieringsordning og opfatter derfor D  

 som den reelle ejer af de af sale- and lease back - arrangementet omfattede  

 aktiver.
D forventes inddraget under sambeskatning med B A/S.
 Den kommunale skatteforvaltning har udtalt, at D bevarer  

 afskrivningsretten på trods af det indgåede leasingarrangement.
 Told- og Skatteregionen har udtalt, at det er fast antaget i praksis, at  

 en leasingaftale ikke tillægges skatteretlig virkning efter sit indhold, hvis  

 det kan udledes af aftalen, at det er meningen, at leasingtager skal være  

 ejer af aktiverne ved leasingperiodens udløb.
 Om praksis hvor det formelle ejerforhold ikke tillages betydning i  

 skattemæssig henseende kan henvises til TFS 1987.406, UFR 1982. 738 Ø og UFR  

 1960.535 H.
Under hensyn til at D til enhver tid kan opsige aftalen samt at  

 tilbagekøbsprisen er fastsat til et symbolsk beløb, der ikke efterlader nogen  

 tvivl om, at selskabet vil gøre brug af køberetten senest ved  

 leasingperiodens udløb, er det regionens opfattelse, at leasingaftalen ikke i  

 skattemæssig henseende kan få virkning efter sit indhold.
Der er lagt vægt  

 på, at D i alle forhold har en ejers rådighed og risiko i forbindelse med de  

 leasede aktiver samt at den fulde vedligeholdelsesforpligtelse påhviler  

 selskabet.
 Det forhold at D skal betale en leasingafgift, der nøje svarer til de  

 renter og afdrag der betales af A på de udstedte obligationer, sammenholdt  

 med, at aftalen ensidigt synes at tillægge D vidtgående rettigheder,  

 indikerer, at aftalen ikke tilsigter, at ejendomsretten til aktiverne reelt  

 skal tilkomme A.
 Af de ovenfor anførte grunde er det regionens opfattelse, at D bevarer  

 afskrivningsretten til de leasede aktiver.
Det er Ligningsrådets opfattelse, at den påtænkte leasingaftale mellem D  

 og A på de anførte vilkår ikke skal tillægges skattemæssige virkninger.
Det  

 er Rådets opfattelse, at der ved leasingaftalen alene etableres en formel  

 ejendomsret for A, uden reelt indhold i skattemæssig henseende.
De ydelser  

 der ifølge aftalen udveksles mellem D og A, herunder renter og  

 leasingydelser, tillægges derfor ikke skattemæssig virkning ved opgørelsen af  

 den skattepligtige indkomst for D.
 D bevarer derfor afskrivningsretten til de omhandlde aktiver.
