Fremsat den 12. april 2002 af  

 Keld Albrechtsen (EL) og  

 Pernille Rosenkrantz-Theil (EL) Forslag til lov om ændring af lov om Post  

 Danmark (Aktindsigt) § 1 I lov nr. 88 af 8. februar 1995 om Post Danmark, som ændret ved lov  

 nr. 1125 af 20. december 1995, lov nr. 1119 af 29. december 1999 og lov nr.  

 1089 af 19. december 2001, foretages følgende ændring:
 1. § 11 affattes således:
» § 2 Loven træder i kraft den 1. juli 2002.
Bemærkninger til lovforslaget Almindelige bemærkninger Det foreslås, at lov om offentlighed i  

 forvaltningen, forvaltningsloven og lov om Folketingets Ombudsmand også  

 gælder for den virksomhed, der udøves af Post Danmark.
 Forslagsstillerne ønsker med forslaget at  

 sætte fokus på brugernes/kundernes interesse for postvirksomheden  

 og dermed i videre forstand de demokratiske aspekter ved Post Danmark.
 Spørgsmålet om de demokratiske aspekter ved  

 offentlige selskaber er et af flere spørgsmål, som Enhedslisten  

 har været optaget af, siden Folketinget   med undtagelse af  

 Enhedslisten   i 1995 dannede Post Danmark.
Den officielle politik fra regeringen er, at flere og  

 flere offentlige virksomheder skal drives på markedsvilkår, hvis  

 der er konkurrence på de markeder, hvor selskaberne befinder sig.  

 Aktieselskabsloven er brugt som udgangspunkt for de offentlige selskabers  

 retsstilling, så generelt er selskaberne ikke omfattet af  

 forvaltningsloven, lov om offentlighed i forvaltningen eller  

 ombudsmandsloven.
Herved har man i Danmark uden videre forestillet sig at en  

 række problemer ville være løst.
Argumentet for ikke at lade offentlighedsloven gælde  

 har bl.a. været, at åbenhed i form af offentlighedens adgang til  

 dokumenter kan skade selskabernes forretningsstrategier.
Konkurrenterne skal  

 ikke kikke selskaberne i kortene.
I offentlighedsloven er der  

 imidlertid taget højde for dette spørgsmål, da  

 forretningsforhold af væsentlig økonomisk betydning kan undtages  

 fra aktindsigt.
Det er også en kendt sag, at andre lande, som vi  

 normalt sammenligner os med, f.eks.
Sverige og USA, har mere  

 vidtrækkende offentlighedslove end Danmark.
Lov om Post Danmark fastlægger rammerne for  

 postvæsenets omdannelse fra statsvirksomhed til en selvstændig  

 offentlig virksomhed på særlige vilkår. Ændringen af  

 postvæsenets organisatoriske status er hovedsagelig begrundet i  

 konkurrencemæssige hensyn.
Post Danmark er med andre ord et offentligt  

 selskab i spændingsfeltet mellem politisk styring og markedsstyring.  

 Post Danmark drives efter forretningsprincipper, men skal fortsat have  

 fokus på borgerne og dermed indgå i den demokratiske  

 styringsform.
Man kan spørge sig selv, hvorfor Folketinget   med  

 undtagelse af Enhedslisten   i 1995 dannede Post Danmark.
Efter  

 forslagsstillernes opfattelse ligger svaret ligefor: Udgangspunktet har ikke  

 været at styrke de demokratiske indflydelseskanaler og varetage  

 borgernes interesser. Ønsket har nemlig udelukkende været at  

 skabe et konkurrencedygtigt postvæsen.
Det er Enhedslistens vurdering,  

 at hele vores samfundsstruktur efter regeringens opfattelse skal styres ikke  

 af samfundsmæssige hensyn, ikke af sociale hensyn, men alene med  

 driftsøkonomisk rentabilitet som ledestjerne, og åbenheden er  

 det så som så med.
Lov om offentlighed i forvaltningen,  

 forvaltningsloven og lov om Folketingets Ombudsmand gælder ikke for den  

 virksomhed, der udøves af Post Danmark.
Efter regeringens opfattelse  

 er der jo ikke tale om forvaltning mere, men om driftsledelse med alt, hvad  

 det indebærer af forretningshemmeligheder i »konkurrencegrundlovens« navn.
Da Post Danmark er en virksomhed af betydelig  

 størrelse og i øvrigt har en særlig offentligretlig  

 interesse, finder Enhedslisten det hensigtsmæssigt   og ikke mindst  

 principielt vigtigt   at reglerne i offentlighedsloven, forvaltningsloven og  

 ombudsmandsloven gælder for den virksomhed, der udøves af Post  

 Danmark.
Hensigten hermed er at sikre en endnu højere grad af  

 åbenhed om Post Danmarks virksomhed.
Det er nemlig en generel bekymring, at tidligere  

 statsvirksomheder, der er overgået til selskabsform, typisk samtidig er  

 blevet frigjort fra offentlighedsloven og forvaltningsloven og disse loves  

 krav om offentlighed i forvaltningen.
Dette har været en tradition, men  

 er ikke en nødvendighed.
Med den foreslåede lovændring  

 pålægges Post Danmark igen at blive underlagt  

 offentlighedskravene.
Ombudsmanden opfordres samtidig til efter en treårig  

 prøveperiode at belyse fordele og ulemper forbundet med at lade en  

 delvis privat organiseret virksomhed være underlagt reglerne om  

 offentlighed i forvaltningen.
En sådan undersøgelse bør  

 foretages med henblik på evt. senere at overveje offentlighedsreglerne  

 indført over for andre virksomheder, der som Post Danmark giver brede  

 samfundsmæssige serviceydelser, men som nu er baseret på  

 aktieselskabsform eller lignende private virksomhedsformer.
Hertil kommer, at lovforslag i dag undersøges med  

 hensyn til de økonomiske og administrative konsekvenser m.v.
På  

 samme måde kunne kommende lovforslag om selskabsdannelser m.v.  

 gennemgå en vurdering af virkningerne for demokratiet.
Her kunne  

 undersøges, hvordan borgerne er stillet med hensyn til information og  

 aktindsigt m.v.
Enhedslisten er bekendt med, at Folketinget i princippet  

 blot kunne ophæve de gældende bestemmelser i § 11 i lov om Post  

 Danmark uden at erstatte bestemmelserne med den foreslåede nye  

 bestemmelse.
Dette skyldes, at Post Danmark alene i kraft af sin status som  

 selvstændig offentlig virksomhed oprettet ved lov vil være  

 omfattet af de nævnte love.
Hvis lovforslaget vedtages i den  

 foreliggende form, vil der imidlertid ikke herske nogen som helst tvivl om,  

 at de nævnte love gælder for Post Danmarks virksomhed, hvilket  

 efter Enhedslistens opfattelse er et vigtigt signal at sende til borgerne,  

 ikke mindst efter en periode, hvor reglerne   helt unødvendigt   har  

 været sat ud af kraft på dette samfundsmæssigt vigtige  

 område.
 At sikre større offentlighed og mere demokrati i  

 forhold til Post Danmark er efter Enhedslistens opfattelse relevant af mindst  

 fire grunde: 1) Staten har bundet kapital i selskaberne, som politikerne skal  

 kontrollere også efter dannelsen af Post Danmark i 1995. 2) Den  

 demokratiske styringsform er bevaret i forhold til Post Danmark. 3)  

 Ministeren forbliver politisk ansvarlig over for Folketinget for varetagelsen  

 af sin ejerrolle i forhold til Post Danmark. 4) Borgerne bliver berørt  

 af Post Danmarks handlinger i deres dagligdag.
Bemærkninger til lovforslagets enkelte  

 bestemmelser Til § 1 Efter de gældende regler i § 11 i lov om Post  

 Danmark gælder lov om offentlighed i forvaltningen, forvaltningsloven  

 og lov om Folketingets Ombudsmand ikke for den virksomhed, der udøves  

 af Post Danmark, og endvidere er sagsakter vedrørende omdannelsen af  

 postvæsenet til Post Danmark undtaget fra aktindsigt efter lov om  

 offentlighed i forvaltningen.
 Det foreslås at ophæve disse bestemmelser og i  

 stedet indsætte en bestemmelse om, at lov om offentlighed i  

 forvaltningen, forvaltningsloven og lov om Folketingets Ombudsmand  

 gælder for Post Danmarks virksomhed.
 Da Post Danmark har karakter af en driftsvirksomhed,  

 må det forventes, at konkrete sager ofte vil være omfattet af  

 undtagelsesbestemmelserne i offentlighedsloven og forvaltningsloven.
 Den foreslåede bestemmelse, der gælder for  

 Post Danmarks virksomhed, vil gælde ved siden af reglerne i  

 årsregnskabsloven, der i forvejen gælder, således at Post  

 Danmarks årsregnskab m.v. er offentligt tilgængeligt.
Herudover gælder endvidere reglerne om  

 trafikministerens tilsynspligt, jf. § 13, stk. 1, i lov om Post Danmark og  

 postlovens § 12, hvorefter det er muligt at klage til trafikministeren over  

 Post Danmarks eventuelle manglende overholdelse af henholdsvis lov om Post  

 Danmark og den i medfør af postloven meddelte koncession.
Ved  

 ministerens udøvelse af sin tilsynsforpligtelse finder  

 offentlighedsloven, forvaltningsloven og ombudsmandsloven tillige anvendelse.
 Endelig for så vidt angår sager om de ansatte  

 i virksomheden, vil Post Danmark   som hidtil   være omfattet af  

 bestemmelserne i offentlighedsloven, forvaltningsloven og  

 ombudsmandsloven.
Til § 2 Det foreslås, at loven træder i kraft den 1.  

 juli 2002.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om Post  

 Danmark. (Aktindsigt).
(Lovforslag nr.
L 197).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 88 af 8. februar 1995 om Post Danmark, som ændret ved lov  

 nr. 1125 af 20. december 1995, lov nr. 1119 af 29. december 1999 og lov nr.  

 1089 af 19. december 2001, foretages følgende ændring:
 1. § 11 affattes således:
 § 11. Lov om offentlighed i forvaltningen,  

 forvaltningsloven og lov om Folketingets Ombudsmand gælder ikke for den  

 virksomhed, der udøves af Post Danmark.
» Stk. 2. Sagsakter vedrørende omdannelse af  

 postvæsenet til Post Danmark er undtaget fra aktindsigt efter lov om  

 offentlighed i forvaltningen.
§ 2 Loven træder i kraft den 1. juli 2002.
