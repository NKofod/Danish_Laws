Resumé Ankenævnet for Arbejdsløshedsforsikringen havde senest i 1985  

 fastholdt, at A skulle tilbagebetale arbejdsløshedsdagpenge modtaget med  

 urette i en periode samt slettes som medlem af sin arbejdsløshedskasse på  

 grund af svig, jf. arbejdsløshedsforsikringslovens § 87, stk. 1.
Under en senere retssag anlagt af arbejdsløshedskassen mod A  

 vedrørende tilbagebetalingskravet blev der under ankesagen i landsretten  

 indgået retsforlig.
Landsretten tilkendegav herunder i forbindelse  

 medspørgsmålet  

 om kravets forældelse, at "der ikke findes fornødne holdepunkter for at  

 fastslå, at (A) har gjort sig skyldig i svigagtigt forhold ..." - I  

 modsætning  

 hertil havde byretten fundet, at A havde gjort sig skyldig i svigagtigt  

 forhold, hvorfor kravet fandtes omfattet af den 20-årige forældelse.
 A anmodede ankenævnet om at genoptage sagen om svigsslettelse  

 med henvisning til, at landsretten ved sin tilkendegivelse havde statueret,  

 at  

 der ikke forelå svig, men ankenævnet fastholdt slettelsen.
Ombudsmanden udtalte, at han i og for sig kunne være enig med  

 ankenævnet i, at der ikke i samme omfang som under en straffesag om bedrageri  

 havde været anledning til bevisførelse og procedure om spørgsmålet om  

 svigagtigt  

 forhold eller berigelsesforsæt.
Han måtte imidlertid efter gennemgangen af  

 det foreliggende materiale om retssagen gå ud fra, at svigsspørgsmålet havde  

 været inddraget under retssagen i betydeligt omfang.
Ombudsmanden var på  

 denne baggrund betænkelig ved at tilslutte sig ankenævnets opfattelse af, at  

 der ikke i forbindelse med retssagen kunne siges at ligge en endelig  

 afklaring  

 af A's subjektive forhold i relation til arbejdsløshedsforsikringslovens §  

 87,  

 stk. 1. Han henviste i den forbindelse til de klare udtalelser i  

 byretsdommens  

 præmisser og landsrettens tilkendegivelse.
 Ombudsmanden henstillede til ankenævnet at genoptage sagen og  

 træffe en ny afgørelse.
Med skrivelse af 20. juni 1990 meddelte Arbejdsmarkedets  

 Ankenævn, at nævnet på baggrund af det af ombudsmanden anførte havde ophævet  

 sin afgørelse om svigsslettelse.
Ombudsmanden meddelte ankenævnet, at han tog  

 det oplyste til efterretning.
 (J.nr. 1989-1592-024).
 Betydningen af retsforlig for afgørelse om slettelse af  

 medlemskab af arbejdsløshedskasse på grund af svig.
 A klagede over en afgørelse  

 fra Ankenævnet for Arbejdsløshedsforsikringen (nu Arbejdsmarkedets Ankenævn)  

 i skrivelse af 27. september 1989. Ved afgørelsen fastholdt ankenævnet sine  

 tidligere afgørelser i A's sag om slettelse af arbejdsløshedskassemedlemskab  

 på  

 grund af svig.
 A havde i skrivelse af 16.  

 august 1989 anmodet ankenævnet om at genoptage sagen, for så vidt angik  

 afgørelsen om svigsslettelse, idet han henviste til en tilkendegivelse fra  

 Vestre Landsret i forbindelse med et retsforlig indgået den 15. februar 1989  

 under en ankesag mellem A's fagforbund og A om tilbagebetaling af et med  

 urette modtaget dagpengebeløb.
 Retssagen om tilbagebetaling  

 blev anlagt, efter at Ankenævnet for Arbejdsløshedsforsikringen senest ved  

 afgø-relse af 16. juli 1985 havde fastholdt, at A skulle tilbagebetale  

 dagpenge modtaget med urette i perioden fra den 1. juli 1978 til den 30.  

 september  

 1979, jf. arbejdsløshedsforsikringslovens § 86, stk. 1, samt slettes som  

 medlem af sin arbejdsløshedskasse på grund af svig, jf.  

 arbejdsløshedsforsikringslovens  

 § 87, stk. 1.
 Ankenævnets afgørelse af 16.  

 juli 1985 havde været indbragt for Folketingets Ombudsmand, som i en  

 skrivelse  

 af 14. april 1986 til A udtalte:
 "Efter min gennemgang af  

 det nu tilvejebragte materiale og sagens øvrige akter skal jeg meddele, at  

 jeg  

 ikke finder at have grundlag for at kritisere den afgørelse, som ankenævnet  

 traf i skrivelsen af 16. juli 1985. Jeg bemærker herved, at jeg som tidligere  

 nævnt i overensstemmelse med Vestre Landsrets dom må lægge til grund, at De  

 har været selvstændig erhvervsdrivende i den omhandlede periode.
Med de tilvejebragte  

 oplysninger kan jeg ikke lægge til grund, at Deres  

 fagforening/arbejdsløshedskasse  

 havde et sådant nøje kendskab til Deres beskæftigelsesforhold, at det  

 udelukker,  

 at slettelse af medlemskab af arbejdsløshedskassen kan ske.
Den nærmere  

 afklaring og den retlige vurdering af beskæftigelsesforholdet ses først  

 endeligt at være foretaget af retten i Silkeborg og Vestre Landsret på  

 grundlag af partsforklaring og vidneafhøring." (Den i citatet nævnte retssag  

 vedrørte et arbejdsvederlag og var anlagt af A mod en tidligere  

 forretningspartner).
Den seneste retssag vedrørte  

 som anført alene spørgsmålet om tilbagebetaling.
Vestre Landsret tilkendegav  

 følgende (jf. retsbogsudskrift af 15. februar 1989):
"Efter votering  

 tilkendegav retten, at sagens udfald ved en eventuel dom vil blive en  

 stadfæstelse.
Som begrundelse herpå oplyst retten, at den som også statueret  

 under sagerne ved byret og landsret mod (den tidligere forretningspartner) og  

 antaget af Arbejdsdirektoratet, Ankenævnet og Ombudsmanden må lægge til  

 grund,  

 at appellanten i den relevante periode ikke har været ansat hos  

 (forretningspartneren),  

 men har måttet opfattes som selvstændig erhvervsdrivende, i hvilken  

 forbindelse det fremhæves, at der ikke har været indeholdt A-skat i de til  

 ham  

 udbetalte beløb.
 Retten finder herefter, at  

 appellanten ikke har haft krav på udbetaling af dagpengebeløbene på ialt  

 31.059 kr.
 Selv om der ikke findes  

 fornødne holdepunkter for at fastslå, at appellanten har gjort sig skyldig i  

 svigagtigt forhold, findes den uberettigede udbetaling af be-løbene at burde  

 tilregnes appellanten, der ikke har givet arbejdsløshedskassen de fornødne  

 oplysninger til bedømmelse af forholdet, hvorfor tilbagebetalingskravet tages  

 til følge, da en forældelsesfrist tidligst har kunnet løbe fra  

 Arbejdsdirektoratets  

 afgørelse af 9. september 1982, og da der ikke findes grundlag for at  

 nedsætte  

 beløbet.
 Sagen forligtes herefter  

 således, at appellanten, (A), forpligter sig til inden 14 dage til  

 indstævnte,  

 (fagforbundet), at betale 31.059 kr. med sædvanlig procesrente fra den 18.  

 december 1986, til betaling sker.
..." I modsætning hertil havde  

 byretten fundet, at A havde gjort sig skyldig i svigagtigt forhold, hvorfor  

 kravet fandtes omfattet af den 20-årige forældelse.
I genoptagelsesanmodningen  

 til ankenævnet henviste A til, at Vestre Landsret i sin tilkendegivelse havde  

 statueret, at der ikke forelå svig, og han gjorde gældende, at han derfor var  

 blevet slettet som medlem af arbejdsløshedskassen med urette.
A henviste  

 endvidere til en sag omtalt i ankenævnets beretning for årene 1978, 1979 og  

 1980, s. 140 ff.
 I skrivelsen af 27. september  

 1989 meddelte ankenævnet følgende afgørelse:
 "...
 Ankenævnet fastholder, at (A)  

 har udvist et forhold, der er omfattet af arbejdsløshedsforsikringslovens §  

 87, stk. 1.
 Ankenævnet finder ikke, at  

 Landsrettens bemærkninger vedrørende medlemmets subjektive forhold, der er  

 afgivet i forbindelse med tilkendegivelsen vedrørende de nedlagte påstande om  

 stadfæstelse af byrettens dom/frifin-delse, subsidiært mod betaling af et  

 mindre beløb, giver grundlag for at ændre nævnets afgørelse.
 Ankenævnet finder, at der ved  

 Landsrettens bemærkninger er taget stilling til tilbagebetalingen og  

 forældelses-problematikken, og at der ikke herved er taget endelig stilling  

 til, om forholdet kan anses for svigagtigt ef-ter  

 arbejdsløshedsforsikringslovens § 87, stk. 1.
..." I klageskrivelsen til mig  

 henviste A til sagens specielle omstændigheder.
Han fandt det mærkværdigt, at  

 landsrettens tilkendegivelse var blevet tilsidesat.
 I forbindelse med, at jeg  

 anmodede ankenævnet og Direktoratet for Arbejdsløshedsforsikringen om  

 udtalelser  

 i anledning af A's klage, bad jeg om at modtage en redegørelse for praksis  

 vedrørende tilsvarende sager samt en nærmere begrundelse for, at A's sag  

 havde  

 fået et andet udfald end den sag, der er omtalt i nævnets beretning for årene  

 1978, 1979 og 1980, s. 140 ff.
 Direktoratet for  

 Arbejdsløshedsforsikringen anførte i sin udtalelse:
"... skal direktoratet  

 bemærke, at sagen for Vestre Landsret alene drejede sig  

 om, hvorvidt medlemmet skulle tilbagebetale de fejludbetalte dagpenge efter  

 arbejdsløshedsforsikringslovens § 86, stk. 1, og dermed om, hvorvidt  

 betingelserne for denne bestemmelses anvendelse var opfyldt.
Denne  

 tilbagebetalingssag var rejst af arbejdsløshedskassen.
 Der var dog ikke anledning  

 for arbejdsløshedskassen til at argumentere for, at der forelå svig efter  

 arbejdsløshedsforsikringslovens  

 § 87, stk. 1, ligesom tilbagebetalingssagen ikke gav de instanser, der havde  

 truffet svigsafgørelsen (direktoratet og ankenævnet), anledning til at  

 deltage  

 i sagen.
 Endvidere var det ikke  

 nødvendigt for Vestre Landsret at tage endelig stilling til, om der forelå  

 svig, da tilbagebetalingspligt efter arbejdsløshedsforsikringslovens § 86,  

 stk. 1, også foreligger i tilfælde af visse grovere former for uagtsomhed.
 Direktoratet er derfor af den  

 opfattelse, at Vestre Landsret ved sin tilkendegivelse ikke har taget endelig  

 stilling til, om betingelserne i arbejdsløshedsforsikringslovens § 87, stk.  

 1, var opfyldt, og at det afgørende for forligets indgåelse var rettens  

 tilkendegivelse  

 om, at sagens udfald ved en dom ville blive en stadfæstelse af byrettens dom  

 og  

 dermed, at medlemmet skulle tilbagebetale det omhandlede beløb.
Endelig skal direktoratet til  

 spørgsmålet fra Folketingets Ombudsmand om praksis i tilsvarende sager  

 oplyse, at en dom om, at betingelserne i arbejdsløshedsforsikringslovens §  

 87, stk. 1, ikke er opfyldt, naturligvis bliver lagt uprøvet til grund,  

 medmindre dommen ankes.
Tilsvarende vil en klar tilkendegivelse fra retten -  

 i  

 en sådan sag - om, at betingelserne i arbejdsløshedsforsikringslovens § 87,  

 stk. 1, ikke er opfyldt, blive lagt til grund, hvis tilkendegivelsen  

 resulterer i et retligt forlig.
..." I en udtalelse til mig  

 anførte ankenævnet:
"... skal man meddele,  

 at ankenævnets praksis er i overensstemmelse med den i åresberetningen for  

 78,  

 79 og 80 nævnte.
Ankenævnet lægger i sin afgørelse rettens endelige vurdering  

 af et medlems subjektive forhold til dagpengeudbetalingen til grund, uanset  

 om  

 dette sker ved afsigelse af en dom eller ved en tilkendegivelse fra retten.
 Ankenævnet kan vedr. praksis  

 henvise til 3 tidligere afgørelser i B 131-76, B 179-78 og B 384-83, der  

 vedlægges i kopi.
 Når (A's) sag har fået et  

 andet udfald end den i årsberetningen for 78, 79 og 80 nævnte skyldes dette,  

 at ankenævnet bl.a. på grundlag af de for retten nedlagte påstande har  

 fundet, at vurderingen af medlemmets subjektive forhold, i relation til  

 spørgsmålet om den af ankenævnet ikendte sanktion i henhold til  

 arbejdsløshedsforsikringslovens  

 § 87, ikke kunne anses for endeligt afklaret ved Vestre Landsrets  

 tilkendegivelse.
 Ankenævnet har derfor  

 fastholdt, at (A) har udvist et forhold, der er omfattet af  

 arbejdsløshedsforsikringslovens  

 § 87, stk. 1.
Ankenævnet kan i øvrigt  

 henholde sig til det af Direktoratet for Arbejdsløshedsforsikringen  

 anførte." Ankenævnet fremsendte senere  

 til yderligere belysning af nævnets praksis kopi af en afgørelse af 22.  

 december 1989.
Efter at have modtaget kopi  

 af udtalelserne anførte A, at det klart fremgik af Silkeborg Rets dom og  

 Vestre  

 Landsrets tilkendegivelse, at spørgsmålet om svig blev behandlet under  

 retssagen.
Han havde ikke nu - på grund af Direktoratet for  

 Arbejdsløshedsforsikringens tilintetgørelse af diverse materiale fra sagen -  

 mulighed for at dokumentere, at der ikke havde foreligget svig, ligesom  

 arbejdsløshedskassen  

 tilsvarende ikke havde haft mulighed for at dokumentere svig.
 Jeg udtalte følgende:
 "Min undersøgelse i  

 sagen har alene rettet sig mod det forhold, at ankenævnet har fastholdt sin  

 afgørelse  

 om svigsslettelse på trods af Vestre Landsrets tilkendegivelse af 15. februar  

 1989.
 Ankenævnets tidligere  

 afgørelse om (bl.a.) slettelse på grund af svig har den tidligere ombudsmand  

 behandlet og taget stilling til i sin udtalelse af 14. april 1986.
 Efter  

 arbejdsløshedsforsikringslovens § 87, stk. 1, kan et medlemskab af en  

 arbejdsløshedskasse slettes, såfremt den pågældende gør sig skyldig i  

 "svigagtigt forhold" over for kassen.
De afgørelser, jeg har  

 modtaget fra ankenævnet til belysning af nævnets praksis i sager, hvor der er  

 truffet en domstolsafgørelse af betydning for spørgsmålet om svigsslettelse,  

 vedrører alle tilfælde, hvor der har været rejst tiltale mod medlemmet for  

 bedrageri  

 efter straffelovens § 279, men er sket frifindelse som følge af manglende  

 (bevis for) berigelsesforsæt.
I samtlige sager har ankenævnet afvist, at der  

 var grundlag for svigsslettelse efter arbejdsløshedsforsikringslovens § 87,  

 stk. 1, med henvisning til domstolsafgørelsen i straffesagen.
 Ankenævnet har i sin  

 udtalelse af 15. december 1989 til mig givet udtryk for, at nævnet  

 "lægger... rettens endelige vurdering af et medlems subjektive forhold  

 til grund,  

 uanset om dette sker ved afsigelse af en dom eller ved en tilkendegivelse fra  

 retten".
Som begrundelse for, at  

 ankenævnet i (A's) sag har fastholdt afgørelsen om svigsslettelse, har nævnet  

 henvist til, at man ikke fandt, at vurderingen af hans subjektive forhold  

 "i relation til spørgsmålet om den af ankenævnet ikendte sanktion i  

 henhold til arbejdsløshedsforsikringslovens § 87", kunne anses for  

 endeligt  

 afklaret ved Vestre Landsrets tilkendegivelse.
Ankenævnet henviser i den  

 forbindelse til de nedlagte påstande og henholder sig i øvrigt til  

 Direktoratet for Arbejdsløshedsforsikringens udtalelse af 8. november 1989.
 Jeg går ud fra, at ankenævnet  

 dermed hentyder til (jf. direktoratets udtalelse), at der var tale om en sag  

 om  

 tilbagebetaling, at der ikke var anledning for arbejdsløshedskassen til at  

 argumentere for svig under sagen eller for direktoratet og ankenævnet at  

 deltage i sagen, og at det ikke var nødvendigt for landsretten at tage  

 stilling  

 til, om der forelå svig.
 Jeg kan i og for sig være  

 enig med ankenævnet i, at der ikke i samme omfang, som det er tilfældet under  

 en straffesag om bedrageri, har været anledning til bevisførelse og procedure  

 om spørgsmålet om svigagtigt forhold/berigelsesforsæt.
 Efter min gennemgang af det i  

 sagen foreliggende materiale vedrørende retssagen må jeg imidlertid gå ud  

 fra, at svigsspørgsmålet har været inddraget under retssagen i betydeligt  

 omfang.
 Byretten fandt, at (A) havde  

 gjort sig skyldig i "et svigagtigt forhold i civilretlig forstand".  

 Vestre Landsret fandt i sin tilkendegivelse "ikke ... fornødne  

 holdepunkter  

 for at fastslå, at (A) har gjort sig skyldig i svigagtigt forhold".
 På denne baggrund må jeg være  

 betænkelig ved at tilslutte mig ankenævnets opfattelse af, at der ikke i  

 forbindelse med retssagen kan siges at ligge en endelig afklaring af (A's)  

 subjektive forhold i relation til arbejdsløshedsforsikringslovens § 87, stk.  

 1. Jeg henviser i den forbindelse også til de klare udtalelser i  

 byretsdommens  

 præmisser og Vestre Landsrets tilkendegivelse.
 Jeg har derfor henstillet til  

 ankenævnet at genoptage sagen og træffe en ny afgørelse over for (A) på  

 baggrund af det, jeg har anført.
