Bekendtgørelse om ændring af bekendtgørelse om ph.d.-uddannelsen ved universiteterne (ph.d.-bekendtgørelsen) (Tildeling af grader m.v.) § 1 I bekendtgørelse nr. 18 af 14. januar 2008 om ph.d.-uddannelsen ved universiteterne (ph.d.-bekendtgørelsen) foretages følgende ændringer:
 1. I § 2 indsættes som nyt stk. 2:
»Stk. 2. Universitetet kan, under samme betingelser som i stk. 1, tildele ph.d.-graden til studerende, der har gennemført studieophold ved universitetet, når studieopholdet sker efter aftale med et eller flere udenlandske universiteter og som led i et gensidigt forpligtende internationalt forsknings- og uddannelsessamarbejde med de pågældende universiteter.« 2. I § 3, stk. 1, indsættes efter »§ 15, stk. 2«: »og 3«.
 3. I § 15, stk. 1, indsættes efter »stk. 2«: »og 3«.
 4. I § 15 indsættes som nyt stk. 3:
»Stk. 3. En afhandling, som er udarbejdet af en studerende fra et udenlandsk universitet, kan tages under bedømmelse, uden at den studerende har gennemført en dansk ph.d.-uddannelse, hvis den studerende har gennemført studieophold ved et dansk universitet, jf. § 2, stk. 2, og universitetet vurderer, at den studerende har erhvervet kvalifikationer, der kan sidestilles med en dansk ph.d.-uddannelse.« 5. I § 18, stk. 1, indsættes efter 1. pkt.:
»I beregningen af de 2 måneder indgår juli måned ikke.« § 2 Stk. 1. Bekendtgørelsen træder i kraft den 2. juni 2010.
 Stk. 2. Bestemmelserne i ph.d.-bekendtgørelsens § 2, stk. 2, § 3, stk. 1, og § 15, stk. 1 og 3, som affattet ved denne bekendtgørelses § 1, nr. 1-4, har virkning for studerende, der er begyndt på ph.d.-uddannelsen den 1. august 2009 eller senere.
