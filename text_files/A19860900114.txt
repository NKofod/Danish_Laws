 Denne Datasammenskrivning omfatter lov nr. 360 af 30. juni  

 1919 om øen Saltholms stilling i kommunal henseende og om ordningen af  

 forholdet mellem øens ejere indbyrdes med de ændringer, der følger af lov nr.  

 673 af 22. december 1919.
 § 1.  Øen Saltholmen med rette Tilliggende og  

 Tilhørende skal fra 1. April 1919 i verdslig Henseende henhøre til Tårnby  

 Kommune, dog med de i §§ 2-5 indeholdte Forbehold og Begrænsninger, saalænge  

 Medejendomsret til Saltholmen er knyttet til Ejendomme i andre af Amagerlands  

 Kommuner.
§ 2.  Den for St.
Magleby og Dragør Kommuner hidtil  

 anerkendte Ret til paa samme Maade som Taarnby Kommune at inddrage det til  

 Grundejendomme i Kommunen henhørende Saltholmshartkorn under den almindelige  

 kommunale Beskatning opretholdes.
 Øens Beboere skal derimod udelukkende henhøre til Taarnby Kommune og være  

 undergivne de for denne i Almindelighed gældende Love og Vedtægter,  

 forsaavidt disse ikke er forandrede ved nærværende Lov.
 Enhver af Kommunerne skal være berettiget til at benytte den Del af  

 Saltholmens Ejendomsskyldværdi, der svarer til dens Grundejeres samlede  

 Hartkornsandel eller Græsningsret, som Grundlag for Paaligning af sådanne  

 Skatter, som i Almindelighed lignes i Kommunen paa faste Ejendommes Værdi.
 Ingen af Kommunerne kan kræve Erhvervsskat i Henhold til § 10 i Lov Nr. 85  

 af 15. Maj 1903 af Indtægter af de græsningsberettigede Grundejeres Andele i  

 Saltholmen.
§ 3.  Øens kommunale Administration varetages  

 udelukkende af Taaarnby Kommune, der om fornødent forskudsvis afholder alle  

 paatrængende Udgifter.
Forslag til Iværksættelsen af Foranstaltninger, der  

 ikke er paabudte ved Lov eller er en umiddelbar Følge af gældende Love eller  

 overordnede Myndigheders Beslutninger, og som vil nødvendiggøre højere  

 Ligning paa Saltholmshartkornet eller dens Ejendomsskyldværdi, skal dog,  

 forinden de forelægges Sogneraadet til endelig Afgørelse, tilstilles St.  

 Magleby og Dragør Kommunalbestyrelser til Erklæring.
I Mangel af Enighed  

 mellem samtlige Kommuner skal Taarnby Sogneraad forelægge Sagen for  

 Indenrigsministeriet, der træffer endelig Afgørelse af det omtvistede  

 Spørgsmaal.
§ 4.  Alle Indtægter og Udgifter vedrørende  

 Saltholmens kommunale Forvaltning opføres paa en særlig Konto i Taarnby  

 Kommunes aarlige Budgetter og Regnskaber.
Til denne Konto overføres Indtægten  

 af de Øens Beboere og skattepligtige erhvervsdrivende paalignede personlige  

 Kommuneskatter og Afgifter til Taarnby Kommune eller saa stor en Del deraf,  

 som Flertallet af de interesserede Kommuner efter Omstændighederne maatte  

 bestemme.
De Udgifter, som ikke kan bestrides ved Hjælp af disse Indtægter,  

 lignes af Taarnby Sogneraad paa Øens samlede Hartkorn og Ejendomsskyld og  

 fordeles i Forhold til hver Kommunes og Sundbyernes Andel af Hartkornet og  

 Ejendomsskylden paa hver af de interesserede Kommuner og paa  

 Saltholmsbestyrelsen som Repræsentant for de græsningsberettigede Grundejere  

 i Sundbyerne under København.
Bidragene forfalder til Betaling til de for de  

 paagældende Skatter og Afgifter i Almindelighed gældende Terminer og  

 indbetales paa Taarnby Kommunes Saltholmskonto.
 Skulde noget af Kommunernes Bidrag vise sig at overstige det samlede Beløb  

 af de i Kommunen lignede Skatter og Afgifter paa dens Andel af Saltholmens  

 Hartkorn og Ejendomsskyld, bliver det overskydende Beløb at udrede af  

 vedkommende Kommunes Kasse og afholde af dens øvrige Indtægter.
For St.
Magleby og Dragør Kommuners Vedkommende vil Bidrag til Afholdelse  

 af Udgifter vedrørende Saltholmen saavel som den Del af Skatterne af  

 Saltholmsandelene, der anvendes til disse Udgifters Bestridelse, ligeledes  

 være at opføre paa en særlig Konto i de aarlige Budgetter og Regnskaber.
Det bidrag, der paalignes Sundbyernes Andel i Saltholmen, maa - beregnet  

 pr.
Td.
Hartkorn - ikke overstige det Beløb, der skal udredes af Taarnby  

 Kommunes Saltholmsandel.
 Saltholmsbestyrelsen fordeler det den paalignede Bidrag paa de respektive  

 Grundejere i Sundbyerne i Forhold til deres Saltholmshartkorn og opkræver  

 Beløbene, forsåvidt de ikke kan likvideres i de paagældende Ejeres Andel af  

 Øens Indtægter.
 For det Saltholmsbestyrelsen paahvilende Bidrag har Taarnby Kommune  

 sædvanlig Udpantnings- og Fortrinsret i vedkommende Grundejeres samlede  

 Hartkornsandele.
§ 5.  Skatter og Afgifter til Staten og Amtskommunen  

 opkræves for hele Øen under eet hos Saltholmsbestyrelsen, der drager omsorg  

 for Beløbenes Fordeling og Opkrævning hos Grundejerne, forsaavidt de ikke kan  

 dækkes af Øens Indtægter.
Staten og Amtskommunen har overfor  

 Saltholmsbestyrelsen den for de paagældende Skatter hjemlede Udpantnings- og  

 Fortrinsret i hele Øen eller i den Del af samme, hvis Ejere repræsenteres af  

 Bestyrelsen.
Denne har paa den anden Side samme Ret for sit Regreskrav  

 overfor de enkelte Grundejere for alle de af den paa Grundejernes Vegne  

 afholdte Skatter og Afgifter.
§ 6.  Samtlige græsningsberettigede Ejere af  

 Saltholmshartkornet udgør fremdeles et Ejerlav, der besidder Øen Saltholmen  

 som Fællesejendom.
Denne administreres af en af Ejerlavets Generalforsamling  

 valgt Bestyrelse.
 De nærmere Regler for Generalforsamlingens Afholdelse, Bestyrelsens Valg,  

 Sammensætning, Myndighed og Virksomhedsomraade fastsættes gennem en af  

 Generalforsamlingen vedtaget og af Indenrigsministeriet stadfæstet Vedtægt.
 § 7.  Fremtidig kan ingen Udstykning af  

 Saltholmshartkornet finde Sted i mindre Dele end 1 Fdk. 1 Alb., og kun  

 personer, som er i Besiddelse af dansk Indfødsret, kan fra Lovens  

 Forelæggelsesdag at regne erhverve Medejendomsret til Saltholmen.
 Enhver Medejer af Saltholmen, hvis Hartkornsandel er mindre end 1 Fdk. 1  

 Alb., skal fra 1. april 1919 at regne være pligtig at afstaa sin  

 Medejendomsret til Ejerlavet imod Erstatning, saafremt han ikke i Henhold til  

 Bestemmelserne i nærværende Lovs § 9 har afhændet den til en anden Medejer  

 eller til Ejerlavet.
 Jordbrugere, hvis Saltholmshartkornsandel er mindre end 1 Fdk. 1 Alb.,  

 skal dog have Fortrinsret til hos Ejerlavet at efhverve yderligere  

 Saltholmshartkorn til Opnaaelse af 1 Fdk. 1 Alb.
Erstatningssummerne fastsættes af en Vurderingskommission, bestaaende af 3  

 Medlemmer; Amtmanden over Københavns Amt, Birkedommeren i Amager Birk og  

 Saltholmsbestyrelsen vælger hver et Medlem af Kommissionen, Saaledes at det  

 af Amtmanden udnævnte Medlem, der skal være retskyndigt, indtræder som  

 Formand.
Ved Fastsættelse af Erstatningssummerne vil der være at tage Hensyn  

 til den Værdi i Handel og Vandel, hvortil Øen er ansat i Henhold til Lov om  

 Ejendomsskyld Nr. 103 af 15. Maj 1903 med de ved Lov Nr. 321 af 22. December  

 1915 indførte Ændringer.
 Den Ejendomsskyldsvurdering for Øen, der fastsættes ved den i Aaret 1920  

 stedfindende almindelige Vurdering til Ejendomsskyld, vil i saa Henseende  

 være at lægge til Grund.
Dersom Ejendomsskylden lægges til Grund for Erstatningsberegningerne, bør  

 der i Vurderingssummen komme til Fradrag den paa Ejendommen hæftende  

 Pantegæld samt Værdien af andre Byrder og Forpligtelser, hvortil der ikke  

 maatte være taget Hensyn ved Ejendomsskyldvurderingen.
Restsummen fordeles  

 paa samtlige Ejere i Forhold til deres Hartkornsandel, hvorefter det paa hver  

 af de afløsningspligtige Ejere faldende Beløb bliver at udrede som Erstatning  

 til de paagældende for Udløsningen af Samejeforholdet.
Naar Beregningen af Erstatningssummerne er tilendebragt, skal der gives  

 enhver erstatningsberettiget skriftlig Underretning om, hvor stor den ham  

 tilkommende Erstatning bliver, og hvorledes den er fastsat.
Kommissionen  

 foranstalter derhos trykt en Fortegnelse over de Personer, hvis Andel i  

 Saltholmshartkornet skal afstaas, med Angivelse af den hver enkelt  

 tilkommende Erstatningssum.
Fortegnelsen tilstilles Kommunalbestyrelserne paa  

 Amager til Uddeling, hvorhos Fortegnelsen ved en 3 Gange i Statstidende  

 indrykket Bekendtgørelse skal bringes til offentlig Kundskab; denne  

 Bekendtgørelse tjener tillige til Efterretning for enhver, der som Panthaver  

 eller i hvilken som helst anden Egenskab anser sig berettiget til enten  

 ganske eller for en Del at oppebære Erstatningssummen, saaledes at de  

 paagældende indkaldes til inden 4 Uger fra Bekendtgørelsens Dato at anmelde  

 deres Krav for Kommissionen.
Ved Bekendtgørelse i de lokale Blade paa Amager  

 og paa anden Maade, som skønnes formaalstjenlig, bør Kommissionen derhos  

 bringe den ommeldte Fortegnelse til videst muligt Kundskab for de  

 interesserede.
Efter Udløbet af fornævnte Frist træffer Kommissionen Afgørelse angaaende  

 indløbne Klager og fastsætter endeligt samtlige Erstatningsbeløb.
Det samlede  

 Erstatningsbeløb indbetales derefter paa Anfordring af Saltholmsbestyrelsen  

 til Kommissionen.
 § 8.  Erstatningsbeløbet udbetales kontant af  

 Kommissionen til den, der legitimerer sig som rette Ejer af den paagældende  

 Hartkornsandel, forsaavidt ingen anden dertil berettiget har meldt sig i  

 Henhold til Bekendtgørelsen i Statstidende inden den i § 7 angivne Frist og  

 godtgjort sin Ret, hvorved bemærkes, at Panthaverne er berettigede til i den  

 Orden, hvori de er pantberettigede, at kræve Erstatningsbeløbet udbetalt til  

 Afdrag paa deres Pantefordringer.
 Erstatningsbeløb, der henstaar uberigtigede i længere Tid end 5 Aar, efter  

 af vedkommende Ejendoms Besidder er underrettet om Erstatningens  

 Fastsættelse, hjemfalder til Ejerlavet.
 Panteattester, som Kommissionen maatte have Brug for til Berigtigelse af  

 Erstatningssummerne, meddeles gratis og stempelfri, og Noteringer i  

 Pantebogen om afløste Hartkornsandele foretages ligeledes uden Vederlag.  

 Saltholmsbestyrelsen betaler Omkostningerne ved Kommissionens Virksomhed  

 efter Indenrigsministerens nærmere Bestemmelse, jfr. § 12.
 § 9.  Foretrækker en afløsningspligtig Hartkornsejer  

 at afhænde sin Hartkornsandel til anden Medejer af Saltholmen eller til  

 Ejerlavet fremfor at lade sig udløse af Samejeforholdet efter Reglerne i  

 denne Lov, skal dette være ham tilladt paa Betingelse af, at Afhændelsen  

 fuldbyrdes inden 1. Oktober 1920. Sker Salg til anden Medejer, skal  

 Saltholmsbestyrelsen af Sælgeren underrettes derom inden Forløbet af 14 dage,  

 efter at Salget har fundet sted.
 Ingen Medejer af Saltholmshartkornet kan uden Ejerlavets Samtykke ved Køb  

 af Hartkornsandele forøge det ham ved nærværende Lovs Ikrafttræden tilhørende  

 Saltholmshartkorn med mere end 1 Td.
Ejerlavet kan indrømme en afløsningspligtig Hartkornsejer Ret til ved Køb  

 af andre afløsningspligtiges Hartkornsandele at udvide sit Saltholmshartkorn  

 til 1Fdk. 1 Alb. eller derover, naar han godtgør, at det af Hensyn til hans  

 Bedrift vil være af væsentlig Interesse for ham at bevare og udvide sin  

 Græsningsret.
Ejerlavet bestemmer, i hvilket Omfang saadan Udvidelse kan  

 finde sted.
 Salg af Saltholmshartkorn til andre end Medejere kan kun finde Sted med  

 Samtykke af Saltholmsbestyrelsen og Indenrigsministeriet, medmindre Salget  

 skar i Forbindelse med Salg af den Ejendom paa Amager, hvortil  

 Saltholmshartkornet er henlagt, og til samme Køber.
 § 10.  Skulde der, efter at denne Lov er traadt i  

 kraft, ved Udstykning eller paa anden Maade opstaa nogen græsningsberettiget  

 Ejendom, hvis Ejer paa Grund af den Anvendelse, der gøres af den, ingen Brug  

 har for Græsning, eller hvis en ikke afløsningspligtig Hartkornsejer befinder  

 - sig i lignende Tilfælde, skal vedkommende Ejer være berettiget til at  

 afhænde sin Hartkornsandel til anden Medejer af Saltholmen, dog i saa Fald  

 med den i § 7 angivne Begrænsning, eller til Ejerlavet; eventuelt kan han  

 forlange, at Ejerlavet skal overtage hans Hartkornsandel uden Erstatning,  

 imod at han fremtidig fritages for de paa Andelen hvilende Byrder og  

 Forpligtelser.
 § 11.  Skulde Græsningsretten blive fordelt paa et  

 andet Grundlag end Saltholmshartkornet, skal i Stedet for de i foranstaaende  

 §§ 7 og 9 angivne Hartkornsstørrelser, 1 Fdk. 1 Alb. og 1 Td., sættes Retten  

 til henholdsvis 1/2 Høveds og 12 Høveders Græsning.
 § 12.  De Omkostninger, der er forbundne med  

 Udløsningen af de afløsningspligtige Hartkornsejere af Ejerlavet, bæres af  

 dette.
 § 13.  Denne Lov træder i Kraft den 1. April 1919.  

 Hvorefter alle vedkommende sig have at rette.
