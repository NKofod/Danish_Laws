 I medfør af § 22, stk. 2, i lov nr. 218 af 27. maj 1970 om mønstre  

 fastsættes:
 § 1.  Formanden for mønsterankenævnet tilrettelægger  

 ankenævnets arbejde, leder dets møder og påser, at abejdet udføres på  

 hensigtsmæssig måde.
 § 2.  Handelsministeren udnævner et antal personer,  

 som kan stå til rådighed for og udpeges til medlemmer af mønsterankenævnet  

 under hensyn til den enkelte sags beskaffenhed.
 Stk. 2.  Til behandling af hver enkelt sag udpeger  

 formanden for mønsterankenævnet 2 af de under stk. 1 nævnte personer til at  

 indtræde som medlemmer af ankenævnet.
 § 3.  Ingen kan som medlem af mønsterankenævnet  

 deltage i behandlingen af nogen sag, i hvilken han har taget del i  

 direktoratet for patent- og varemærkevæsenet, eller i hvilken han har været  

 repræsentant eller rådgiver for nogen af parterne.
 Stk. 2.  Heller ikke må nogen deltage i en sags  

 behandling, hvis der i øvrigt foreligger omstændigheder, der er egnet til at  

 svække tilliden til hans upartiskhed i sagen.
 stk. 3.  Ankenævnets medlemmer og de af  

 handelsministeren efter § 2, stk. 1, udnævnte personer må ikke optæde som  

 fuldmægtig i mønstersager.
 § 4.  Medlemmer skal underrettes om sager, hvori de  

 skal deltage med oplysning om parternes navn og sagens art.
 Stk. 2.  Mener et medlem, at han på grund af inhabilitet  

 ikke bør deltage i behandlingen af en bestemt sag, skal han straks underrette  

 formanden, der om fornødent udpeger en anden af de under § 2, stk. 1, nævnte  

 personer til som medlem at deltage i sagens behandling.
 § 5.  Ved fastsættelse af frist, inden for hvilken  

 bestemte foranstaltninger skal træffes, og ved berammelse af sager til  

 mundtlig forhandling skal det påses, at parterne får en efter  

 omstændighederne passende tid til at træffe sådan foranstaltning eller  

 tilstrækkelig tid til at forberede sig til forhandlingen.
 Stk. 2.  Indkaldelse til mundtlig forhandling skal ske,  

 således at der foreligger bevis for, at parterne har modtaget indkaldelsen.
 § 6.  Formanden bestemmer efter samråd med de øvrige  

 medlemmer, der deltager i sagens behandling, tidspunktet for sagens  

 berammelse til mundtlig forhandling, eller hvornår den i øvrigt skal optages  

 til afgørelse.
§ 7.  Formanden drager omsorg for, at der føres en  

 mødeprotokol.
De af mønsterankenævnet trufne afgørelser optages i en særlig  

 protokol.
 § 8.  Mønsterankenævnet bestemmer, hvorledes og i  

 hvilket omfang nævnets afgørelser skal offentliggøres.
 § 9.  Denne bekendtgørelse træder i kraft den 1.  

 oktober 1970.
 Handelsministeriet, den 24. september  

 1970.
 Knud Thomsen.
 /Hagen Jørgensen.
