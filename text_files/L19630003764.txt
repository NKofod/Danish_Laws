I henhold til kgl. resolution af 29. november 1961 har Danmark den 14.  

 marts 1962 deponeret sit godkendelsesdokument til den af Den internationale  

 Atomenergi-Organisations styrelsesråd den 1. juli 1959 vedtagne overenskomst  

 om Organisationens rettigheder og immuniteter.
Overenskomstens ordlyd er som  

 følger (den russiske og den spanske tekst udeladt her):
Overenskomst vedrørende Den internationale Atomenergi-Organisations rettigheder og immuniteter.
I betragtning af, at artikel XV, stk.
C., i statutten for Den  

 internationale Atomenergi-Organisation bestemmer, at den retsstilling samt de  

 rettigheder og immuniteter, der er omtalt i nævnte artikel nærmere skal  

 bestemmes i en eller flere særlige overenskomster mellem Organisationen, der  

 i dette øjemed repræsenteres af generaldirektøren, som optræder efter  

 styrelsesrådets instruktion, og dets medlemmer:
i betragtning af, at en overenskomst, der ordner forholdene mellem  

 Organisationen og De forenede Nationer, er blevet indgået i overensstemmelse  

 med statuttens artikel XVI: og i betragtning af, at De forenede Nationers plenarforsamling, der  

 så vidt muligt ønsker ensartethed for de rettigheder og immuniteter, som  

 nydes af De forenede Nationer og af de forskellige organisationer, der er i  

 forbindelse med De forenede Nationer, har vedtaget konventionen vedrørende de  

 særlige institutioners rettigheder og immuniteter, og at flere af De forenede  

 Nationers medlemsstater har tiltrådt nævnte konvention:
har Styrelsesrådet 1. uden at forpligte de i Rådet repræsenterede  

 regeringer vedtaget  nedenstående tekst, som i almindelighed følger  

 konventionen vedrørende de særlige institutioners rettigheder og immuniteter:  

 og 2. indbyder Organisationens medlemsstater til at overveje denne  

 overenskomst og, hvis de anser det for formålstjenligt, at godkende den.
Artikel I Definitioner Stk. 1 I denne overenskomst:
Artikel II Juridisk person Stk. 2 Organisationen er en juridisk person og skal være berettiget til a) at  

 indgå kontrakter, b) at erhverve og afhænde fast ejendom og løsøre, og c) at  

 anlægge retssager.
Artikel III Ejendele, fonds og aktiver.
Stk. 3 Organisationen, dens ejendele og aktiver skal, hvor de end måtte  

 forefindes, eller i hvis besiddelse de end måtte være, være fritaget for  

 enhver form for retsforfølgning, medmindre den i et særligt tilfælde måtte  

 have givet afkald på denne immunitet.
Dog skal intet afkald på immunitet  

 omfatte noget retshåndhævelsesskridt.
Stk. 4 Organisationens bygninger er ukrænkelige.
Organisationens ejendele og  

 aktiver skal, hvor de end måtte befinde sig, eller i hvis besiddelse de end  

 måtte være, være fritaget for ransagning, rekvisitionering, beslaglæggelse,  

 ekspropriation og enhver anden form for indblanding, hvad enten denne er af  

 udøvende administrativ, judiciel eller lovgivende karakter.
Stk. 5 Organisationens arkiver og i almindelighed alle aktstykker, der tilhører  

 den eller er i dens besiddelse, skal være ukrænkelige, hvor de end måtte  

 befinde sig.
Stk. 6 Organisationen kan uden indskrænkning af økonomisk kontrol, regulativer  

 eller moratorier af nogen art:
Stk. 7 Under udøvelsen af sine rettigheder i henhold til stk. 6 skal  

 Organisationen tage behørigt hensyn til eventuelle forestillinger fremsat af  

 regeringer for enhver stat, der er part i nærværende overenskomst, for så  

 vidt det skønnes, at der uden skade for Organisationens interesser kan tages  

 hensyn til en sådan forestilling.
Stk. 8 Organisationen, dens aktiver, indkomster og øvrige ejendom skal være:
Stk. 9 Medens Organisationen ikke i almindelighed vil gøre krav på fritagelse for  

 betaling af forbrugsafgifter eller afgifter ved salg af løsøre eller fast  

 ejendom, der indgår i den pris, der skal betales, vil de stater, der er  

 parter i nærværende overenskomst, dog i tilfælde, hvor Organisationen  

 foretager vigtige køb til officiel brug af ejendom, der er eller måtte blive  

 behæftet med sådanne afgifter, når det måtte være muligt, træffe  

 hensigtsmæssige administrative foranstaltninger til eftergivelse eller  

 tilbagebetaling af afgiftens beløb.
Artikel IV Lettelser med hensyn til officielle meddelelser, forsendelser m. v.
Stk. 10 Inden for området af enhver stat, der er part i nærværende overenskomst,  

 skal der i det omfang, det måtte være foreneligt med internationale  

 konventioner, reglementer og aftaler, i hvilke denne stat er part, gives  

 Organisationens officielle meddelelser mindst samme behandling, som den  

 pågældende stats regering indrømmer en hvilken som helst anden regering,  

 indbefattet dennes diplomatiske repræsentation, med hensyn til  

 forrettigheder, takster og afgifter for postforsendelser og  

 telekommunikationer samt pressetakster for oplysninger til pressen og  

 radioen.
Stk. 11 Organisationens officielle post og andre officielle meddelelser skal ikke  

 være genstand for censur.
 Organisationen er berettiget til at benytte kode og til at afsende og  

 modtage post med kurer eller i forseglede postsække, som skal nyde samme  

 forrettigheder og immuniteter som diplomatiske kurerer og postsække.
 Intet i nærværende stykke 11 skal kunne fortolkes således, at det  

 udelukker indførelsen af behørige sikkerhedsforanstaltninger, som fastsættes  

 ved overenskomst mellem en stat, der er part i nærværende overenskomst, og  

 Organisationen.
Artikel V Medlemmernes repræsentanter Stk. 12 Medlemsstaternes repræsentanter på møder indkaldt af Organisationen skal  

 under udøvelsen af deres hverv og under rejser til og fra mødestedet nyde  

 følgende rettigheder og immuniteter:
Stk. 13 For at sikre, at Organisationens medlemmers repræsentanter på møder  

 indkaldt af denne får fuld ytringsfrihed og uafhængighed under udøvelsen af  

 deres hverv, skal den frihed for retsforfølgning, der er tillagt dem med  

 hensyn til mundtlige og skriftlige udtalelser og alle handlinger foretaget  

 under udførelsen af deres hverv, fortsat tilstås de pågældende, selv om de  

 ikke længere varetager et sådant hverv.
Stk. 14 I tilfælde, hvor en form for beskatning er afhængig af det tidsrum, i  

 hvilket vedkommende har haft bopæl på stedet, skal de tidsrum ikke medregnes,  

 i hvilke Organisationens medlemmers repræsentanter på konferencer sammenkaldt  

 af Organisationen, har haft bopæl i en stat for at udøve deres hverv.
Stk. 15 Rettigheder og immuniteter tilstås medlemmernes repræsentanter, ikke til  

 de pågældendes egen personlige fordel, men for at sikre den uafhængige  

 udøvelse af deres hverv i tilknytning til Organisationen.
Følgelig har et  

 medlem ikke blot ret, men også pligt til at give afkald på sin repræsentants  

 immunitet i ethvert tilfælde, i hvilket det pågældende medlem skønner, at  

 immuniteten vil hindre, at retfærdigheden sker fyldest, og at den kan  

 frafaldes uden skade for det formål, for hvilket den er tilstået.
Stk. 16 Bestemmelserne i stk. 12, 13 og 14 finder ikke anvendelse på forholdet  

 mellem en person og myndighederne i en stat, hvori han er statsborger, eller  

 for hvilken han er eller har været repræsentant.
Artikel VI Embedsmænd Stk. 17 Organisationen skal fra tid til anden meddele regeringerne i alle de  

 stater, der er parter i nærværende overenskomst, navnene på de embedsmænd, på  

 hvilke bestemmelserne i nærværende artikel og i artikel IX finder anvendelse.
Stk. 18 Stk. 19 Organisationens embedsmænd skal være fritaget for al værnepligt og  

 arbejdspligt, dog således, at en sådan fritagelse i forhold til stater, hvori  

 de er statsborgere, skal begrænses til embedsmænd i Organisationen, hvis  

 navne på grund af deres hverv er blevet opført på en liste, der er udarbejdet  

 af generaldirektøren for Organisationen og godkendt af den pågældende stat.
 Dersom andre af Organisationens embedsmænd indkaldes til aftjening af  

 værnepligt eller arbejdspligt, skal den pågældende stat på Organisationens  

 anmodning, bevilge sådanne midlertidige udsættelser med indkaldelsen af  

 vedkommende embedsmænd, som måtte være nødvendige for at undgå afbrydelse i  

 vigtigt arbejde.
Stk. 20 Foruden de rettigheder og immuniteter, som er angivet i stk. 18 og 19,  

 tilstås generaldirektøren for Organisationen og enhver embedsmand, der  

 konstitueres for ham under hans fraværelse fra tjenesten, for sin egen person  

 og for sin ægtefælle og sine mindreårige børn de samme rettigheder og  

 immuniteter, fritagelser og lettelser, som efter folkeretten tilstås  

 diplomatiske udsendinge for dem selv, deres ægtefæller og mindreårige børn.  

 De samme rettigheder og immuniteter, fritagelser og lettelser skal også  

 tilstås vice-generaldirektører eller embedsmænd af tilsvarende rang i  

 Organisationen.
Stk. 21 Rettigheder og immuniteter tilstås de pågældende embedsmænd udelukkende i  

 Organisationens interesse og ikke til deres egen personlige fordel.  

 Organisationen skal være berettiget og forpligtet til at give afkald på  

 enhver embedsmands immunitet i ethvert tilfælde, hvor den skønner, at  

 immuniteten vil hindre, at retfærdigheden sker fyldest, og at den kan  

 frafaldes uden skade for Organisationens interesser.
Stk. 22 Organisationen skal til enhver tid samarbejde med vedkommende myndigheder  

 i medlemsstaterne for at lette rettens gang, sørge for iagttagelse af  

 politiforordninger og forhindre forekomsten af misbrug med hensyn til de i  

 denne artikel nævnte rettigheder, immuniteter og lettelser.
Artikel VII Sagkyndige i Organisationens tjeneste Stk. 23 Sagkyndige (med undtagelse af embedsmænd, der falder indenfor artikel VI's  

 rammer) som forretter tjeneste i Organisationens udvalg eller udfører særlige  

 hverv for Organisationen, herunder hverv som inspektører i henhold til  

 artikel XII i Organisationens statut eller som deltager i undersøgelser i  

 henhold til artikel XI i nævnte Statut, skal tilstås følgende rettigheder og  

 immuniteter, for så vidt det er nødvendigt for den effektive udøvelse af  

 deres hverv, heri indbefattet den tid, der tilbringes på rejser i forbindelse  

 med tjeneste i sådanne udvalg eller ved udførelsen af sådanne hverv:
 fortsat bestå, selv om de pågældende ikke længere forretter tjeneste i  

 Organisationens udvalg eller udfører hverv for Organisationen:
Stk. 24 Intet i stk. 23, pkt. (c) og (d) skal kunne fortolkes således, at det  

 udelukker indførelsen af behørige sikkerhedsforanstaltninger, som fastsættes  

 ved overenskomst mellem en stat, der er part i nærværende overenskomst, og  

 Organisationen.
Stk. 25 Rettigheder og immuniteter tilstås Organisationens sagkyndige i  

 Organisationens interesse og ikke til deres egen personlige fordel.  

 Organisationen skal være berettiget og forpligtet til at give afkald på  

 enhver sagkyndigs immunitet i ethvert tilfælde, hvor den skønner, at  

 immuniteten vil hindre, at retfærdigheden sker fyldest, og at den kan  

 frafaldes uden skade for Organisationens interesser.
Artikel VIII Misbrug af rettigheder Stk. 26 Hvis nogen stat, der er part i nærværende overenskomst, er af den  

 opfattelse, at der er sket misbrug af en rettighed eller en immunitet, der er  

 tilstået ved nærværende overenskomst, skal denne stat rådføre sig med  

 Organisationen for at fastslå, om noget sådant misbrug har fundet sted, og i  

 bekræftende fald forsøge at sikre, at gentagelse ikke finder sted.
Hvis det  

 ikke lykkes ved en sådan rådslagning at opnå et resultat, der er  

 tilfredsstillende for vedkommende stat og Organisationen, skal spørgsmålet,  

 om et misbrug af en rettighed eller en immunitet har fundet sted, afgøres i  

 overensstemmelse med de i stk. 34 omhandlede regler.
Hvis det fastslås, at et  

 sådant misbrug har fundet sted, har den stat, der er part i nærværende  

 overenskomst, og som er berørt af et sådant misbrug, ret til efter at have  

 givet meddelelse til Organisationen at nægte Organisationen fordelene ved den  

 rettighed eller immunitet, der er blevet misbrugt.
Nægtelsen af rettigheder  

 og immuniteter må dog ikke gribe ind i Organisationens hovedvirksomhed eller  

 forhindre Organisationen i at udføre sit hovedarbejde.
Stk. 27 De stedlige myndigheder kan ikke forlange, at medlemmernes repræsentanter  

 på møder, der er indkaldt af Organisationen, medens de udøver deres hverv og under deres rejser til og fra mødestedet, så lidt som de i stk. 1 skal forlade det land, hvori de udøver deres hverv, på grund af nogen handling foretaget i embeds medfør.
I tilfælde af, at nogen  

 sådan person har begået misbrug af opholdsretten ved en virksomhed der i landet, der falder uden for hans embedshverv, kan vedkommendes lands regering imidlertid forlange, at han skal rejse, dog således, at:
Artikel IX Laissez-Passer Stk. 28 Organisationens embedsmænd er berettigede til at bruge De forenede  

 Nationers laissez-passer i overensstemmelse med administrative aftaler, som  

 skal træffes mellem Organisationens generaldirektør og De Forenede Nationers generalsekretær.  

 Organisationens generaldirektør skal underrette enhver stat, der er part i  

 nærværende overenskomst, om de administrative aftaler, der således afsluttes.
Stk. 29 De af Organisationen til dens embedsmænd udstedte laissez-passer skal  

 anerkendes og tages for gyldig rejselegitimation af de stater, der er parter  

 i nærværende overenskomst.
Stk. 30 Ansøgninger om visum (hvor det kræves) fra Organisationens embedsmænd, der  

 er i besiddelse af De forenede Nationers laissez-passer, skal, når de  

 ledsages af en erklæring om, at de pågældende rejser i Organisationens  

 anliggender, behandles så hurtigt som muligt.
Desuden skal der tilstås  

 sådanne personer adgang til hurtig rejse.
Stk. 31 Lignende lettelser som de i stk. 30 angivne skal tilstås sagkyndige og  

 andre personer der, skønt de ikke er i besiddelse af et af De forenede  

 Nationer udstedt laissez-passer, har en erklæring om, at de rejser i Organisationens anliggender.
Stk.32 Når Organisationens generaldirektør, vice-generaldirektører og andre  

 embedsmænd, der ikke har en lavere rang end departementschef, rejser på De  

 forenede Nationers laissez-passer på embeds vegne, skal der tilstås dem de  

 samme rejselettelser, som tilstås embedsmænd af tilsvarende rang i  

 diplomatiske missioner.
Artikel X Afgørelser af tvistigheder Stk. 33 Organisationen træffer bestemmelse om passende afgørelsesmåder for:
Stk. 34 Med mindre det i noget tilfælde er aftalt mellem parterne at anvende en  

 anden afgørelsesmåde, skal alle uoverensstemmelser, der opstår ved  

 fortolkningen eller anvendelsen af nærværende overenskomst, henvises til Den  

 mellemfolkelige Domstol.
Hvis en meningsforskel opstår mellem Organisationen  

 og et medlem, og de ikke bliver enige om en anden afgørelsesmåde, skal der i  

 overensstemmelse med artikel 96 i De forenede Nationers pagt og artikel 65 i  

 Domstolens statut og de sagen vedkommende bestemmelser i de overenskomster,  

 der er afsluttet mellem De forenede Nationer og Organisationen, anmodes om et  

 responsum om ethvert juridisk spørgsmål, der er forbundet hermed.
 Det responsum, der afgives af Domstolen, skal af parterne antages som  

 bindende.
Artikel XI Fortolkning Stk. 35 Bestemmelserne i denne overenskomst skal fortolkes på baggrund af de  

 hverv, der er pålagt Organisationen ved dens statut.
Stk. 36 Bestemmelserne i denne overenskomst skal på ingen måde begrænse eller  

 forringe de rettigheder og immuniteter, som er blevet eller herefter måtte  

 blive tilstået Organisationen af en stat på grund af, at Organisationen har  

 sit hovedsæde eller lokalkontorer på den pågældende stats territorium, eller  

 at Organisationens embedsmand, sagkyndige, materiel, udstyr eller  

 installationer befinder sig på nævnte territorium i forbindelse med  

 Organisationens projekter eller virksomhed, herunder anvendelsen af  

 kontrolforanstaltninger med hensyn til et organisationsprojekt eller i  

 henhold til enhver anden ordning.
Nærværende overenskomst skal ikke anses at  

 forhindre, at der mellem Organisationen og en stat, der er part deri,  

 afsluttes tillægsaftaler, der tilpasser bestemmelserne i nærværende  

 overenskomst eller udvider eller indskrænker de rettigheder og immuniteter,  

 der er tilstået derved.
Stk. 37 Nærværende overenskomst skal ikke i sig selv have den virkning at ophæve  

 eller indskrænke nogen som helst bestemmelse i Organisationens statut eller  

 nogen som helst rettighed eller forpligtelse, som Organisationen måtte have  

 opnået eller påtaget sig på anden måde.
Artikel XII Slutningsbestemmelser Stk. 38 Nærværende overenskomst skal fremsendes til ethvert medlem af  

 Organisationen til godkendelse.
Godkendelse sker ved deponering af et  

 godkendelsesinstrument hos generaldirektøren, og overenskomsten skal for  

 hvert medlems vedkommende træde i kraft på datoen for deponeringen af dets  

 godkendelsesinstrument.
Der er enighed om, at en stat, når et  

 godkendelsesinstrument er deponeret på denne stats vegne, vil være i stand  

 til i henhold til sine egne love at gennemføre bestemmelserne i nærværende  

 overenskomst.
Generaldirektøren skal sende en bekræftet genpart af denne  

 overenskomst til regeringen i enhver stat, som er eller måtte blive medlem af  

 Organisationen, og skal underrette alle medlemmerne om deponeringen af  

 ethvert godkendelsesinstrument og om indgivelsen af enhver meddelelse om  

 opsigelse, som fastsat i stk. 39.
Ethvert medlem skal kunne tage forbehold over for nærværende overenskomst.  

 Forbehold kan kun tages på tidspunktet for deponeringen af medlemmets  

 godkendelsesinstrument.
Generaldirektøren skal straks meddele teksten til  

 forbeholdene til alle medlemmerne af Organisationen.
Stk. 39 Nærværende overenskomst skal forblive i kraft mellem Organisationen og  

 ethvert medlem, som har deponeret et godkendelsesinstrument, så længe som  

 dette medlem forbliver medlem af Organisationen, eller indtil en revideret  

 overenskomst er blevet vedtaget af styrelsesrådet og det pågældende medlem er  

 blevet part deri: hvis et medlem til generaldirektøren har indgivet  

 meddelelse om opsigelse, skal nærværende overenskomst dog træde ud af kraft  

 for nævnte medlems vedkommende et år efter generaldirektørens modtagelse af  

 en sådan meddelelse.
Stk. 40 Efter anmodning af en trediedel af de stater, som er parter i nærværende  

 overenskomst, skal Organisationens styrelsesråd overveje, om det kan tiltræde  

 ændringer til overenskomsten. Ændringer tiltrådt af styrelsesrådet skal træde  

 i kraft ved deres godkendelse i overensstemmelse med den fremgangsmåde, der  

 er fastsat i stk. 38.
 Danmark tog i henhold til overenskomstens artikel 38 følgende forbehold  

 ved deponeringen af sit godkendelsesdokument:
»Uanset bestemmelserne i overenskomstens stk. 20 og 32 forbeholder  

 den danske regering sig retten til at lade de danske told- og afgiftsmæssige  

 bestemmelser finde anvendelse på danske statsborgere eller personer, der  

 udøver erhvervsvirksomhed i Danmark.« Overenskomsten trådte i kraft for Danmarks vedkommende den 14. marts 1962.
Følgende lande har til dato deponeret deres godkendelsesdokumenter til  

 overenskomsten: Forenede Arabiske Republik, Finland, Indien, Irak, Japan,  

 Korea, Nederlandene, New Zealand, Norge, Pakistan, Philippinerne,  

 Storbritannien, Sverige, Thailand og Forbundsrepublikken Tyskland.
Tyskland  

 har taget forbehold med hensyn til indrømmelse af skattefrihed for egne  

 statsborgere.
Storbritannien har taget forbehold med hensyn til tilståelse af  

 visse rettigheder og immuniteter til egne statsborgere og med hensyn til  

 forståelse af rettigheder og immuniteter til stedfortrædere for  

 generaldirektøren under dennes fravær.
Korea har taget forbehold med hensyn  

 til tilståelsen af visse rettigheder og immuniteter til lokalt ansat  

 personale, der anses som embedsmænd under organisationen.
Thailand har taget  

 forbehold med hensyn til indrømmelse af værnepligtsfrihed for egne  

 statsborgere, der er embedsmænd i organisationen.
 Udenrigsministeriet, den 9. oktober  

 1963.
J.
O.
Krag.
