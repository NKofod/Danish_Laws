Vejledning om inddæmning og opfyldning  

 på søterritoriet I.
Almindelige bemærkninger.
 Det følger af statens højhedsret over  

 søterritoriet, at der kræves særlig tilladelse fra staten  

 til at etablere inddæmning og opfyldning på søterritoriet.  

 Grænserne for søterritoriet, der udgøres af det ydre og  

 indre territorialfarvand, er fastlagt ved lov nr. 200 af 7. april 1999 og  

 bekendtgørelse nr. 242 af 21. april 1999, jf. den i bilag 1 viste  

 oversigtstegning.
 Medmindre en foranstaltning er omfattet af særskilt  

 lovgivning behandler Kystdirektoratet ansøgninger om tilladelse til at  

 etablere inddæmning og opfyldning på søterritoriet, jf.  

 § 4 i bekendtgørelse nr. 1051 af 16. december 1999 om  

 henlæggelse af opgaver til Kystinspektoratet m.v.
 Der gælder særlige regler for havne omfattet  

 af lov om havne § 1, stk. 1, der ikke er omfattet af denne  

 vejledning.
 Denne vejledning vedrører kun ansøgninger,  

 som Kystdirektoratet behandler.
Vejledningen indeholder retningslinier for udformning af  

 en ansøgning og af selve projektet.
Den omtaler forholdet til anden  

 lovgivning og nævner de vilkår, der normalt stilles for en  

 tilladelse.
 De senere års lovgivning og ressortomlægninger  

 er baggrunden for, at Kystdirektoratet har fundet det hensigtsmæssigt  

 at udarbejde en vejledning for inddæmninger og opfyldninger på  

 søterritoriet.
 Afsnit II indeholder nogle almindelige retningslinier for  

 udfærdigelse af ansøgning.
 Kystdirektoratet afgør, om en ansøgning kan  

 imødekommes efter forudgående høring af en række  

 berørte myndigheder, der varetager interesser på  

 søterritoriet i henhold til særlig lovgivning, jfr. afsnit III  

 IX.
Endelig beskrives i afsnit X nogle af de vilkår, som  

 kan forventes fastsat for en tilladelse.
Det er ikke muligt at  

 fastsætte generelt gældende regler, idet lokale forhold,  

 særlige besejlingsmæssige hensyn, specielle fiskeriinteresser  

 m.v. kan motivere yderligere krav.
Ligeledes kan det efter  

 omstændighederne ske, at en fravigelse fra de angivne retningslinier  

 vil kunne tillades.
II.
Ansøgning om tilladelse.
Ansøgning om tilladelse til at etablere  

 inddæmning og/eller opfyldning på søterritoriet fremsendes  

 med bilag i 6 eksemplarer til Kystdirektoratet, Højbovej 1,  

 Postboks 100, 7620 Lemvig.
Ansøgningen skal indsendes i god tid  

 inden udførelse af anlægget, da der normalt vil gå 6 - 8  

 uger, før en eventuel tilladelse kan gives.
 Ansøgningsmaterialets omfang:
 Oversigtstegning, f.eks. udsnit af søkort eller topografisk  

 kort i skala 1:25 000 (4 cm kort), samt eventuelt udsnit af matrikelkort, der  

 viser anlæggets nøjagtige placering og angiver den eller de  

 ejendomme, ud for hvilke inddæmningen/opfyldningen skal udføres.  

 Endvidere skal planerne vise de nærmest tilstødende ejendomme  

 samt andre ejendomme, der kan tænkes berørt af  

 foranstaltningen.
Oplysninger om ejerforhold for alle nævnte ejendomme, herunder  

 om ansøgeren er ejer af den kyststrækning, ud for hvilken  

 anlægget ønskes etableret.
Der bør endvidere fra  

 eventuelt berørte kystgrundejere eller andre rettighedshavere (f.eks.  

 bundgarnsfiskere) foreligge indforståelseserklæringer om  

 udførelsen af det pågældende anlæg og om eventuelle  

 aftaler om ejendomsretten til det nye areal.
 Målsat plantegning med nøjagtig angivelse af det areal,  

 der agtes inddæmmet/opfyldt.
 Detaljerede og målsatte snittegninger, der viser  

 inddæmningens/opfyldningens afslutning mod søen enten ved en  

 indfatning eller en naturlig skråning, og angiver til hvilken kote  

 opfyldningen foretages.
 Ansøgningen skal endvidere indeholde oplysninger om  

 formålet med gennemførelsen af det påtænkte  

 anlæg, herunder om den fremtidige anvendelse.
 Når ansøgningen er modtaget, og  

 Kystdirektoratet har sikret sig, at de nødvendige oplysninger om  

 projektet foreligger, sendes ansøgningen til udtalelse hos Skov- og  

 Naturstyrelsen, Farvandsvæsenet, Fiskerimyndigheden, amt og  

 kommune.
 I særlige tilfælde indhentes udtalelse fra  

 Søfartsstyrelsen (hvis anlægget ligger tæt på  

 sejlruter) og fra Forsvarskommandoen (særlige forbudsområder  

 på søterritoriet).
 Endvidere kan der være andre rettighedshavere,  

 f.eks. kabel- og ledningsejere på grund af 200 m  

 beskyttelsesområdet til anlæggene, som skal høres, inden  

 en tilladelse kan gives.
Dersom anlægget formodes at kunne få  

 væsentlig indvirkning på miljøet, anmoder Kystdirektoratet  

 sine foran nævnte høringsparter om en udtalelse om hvilke  

 forhold, myndigheden især ønsker vurderet.
Kystdirektoratet  

 afgør herefter, om der skal gennemføres en vurdering af  

 virkning på miljøet, jf. bekendtgørelse nr. 128 af 11.  

 marts 1999 om miljømæssig vurdering af anlæg på  

 søterritoriet (VVM), træffer afgørelse om den  

 nærmere gennemførelse heraf og iværksætter  

 fornøden offentliggørelse.
I denne forbindelse fremhæves, at ved en  

 inddæmning, der påtænkes anvendt f.eks. som depot for  

 forurenet oprensningsmateriale fra en havn, er det alene depotets indfatning,  

 Kystdirektoratet tager stilling til i miljømæssig  

 sammenhæng.
Selve håndteringen og vurderingen af det oprensede  

 materiale skal afgøres af amtet efter reglerne i  

 miljøbeskyttelsesloven.
 Den påtænkte inddæmning/opfyldning kan  

 være beliggende i eller få afledte konsekvenser for et  

 internationalt naturbeskyttelsesområde, jf. bekendtgørelse nr.  

 782 af 1. november 1998 om afgrænsning og administration af  

 internationale naturbeskyttelsesområder.
 Kystdirektoratet skal i så tilfælde sikre, at  

 der er foretaget en vurdering med hensyn til, om planen eller projektet vil  

 medføre forringelse af området eller medføre  

 forstyrrelser, der har betydelige konsekvenser for de arter og naturtyper,  

 området er udpeget for at beskytte, (jf. afsnit IV).
Den påtænkte inddæmning/opfyldning kan  

 have et sådant omfang, at projektets gennemførelse  

 forudsætter en godkendt lokalplan.
Kystdirektoratet kontrollerer  

 derfor, om der foreligger en godkendt lokalplan, og om det  

 påtænkte anlæg i givet fald er i overensstemmelse  

 hermed.
 Findes der ingen lokalplan, må det antages, at den  

 pågældende kommune i sit høringssvar oplyser, om en  

 sådan skal udarbejdes og godkendes, inden anlægget kan bringes  

 til udførelse.
 Afhængig af det ansøgte projekts  

 størrelse og udformning vil Kystdirektoratet fastsætte en frist  

 for anlæggets færdiggørelse.
III.
Forholdet til lov om naturbeskyttelse.
Efter § 14 i lov om naturbeskyttelse, lov nr. 9. af  

 3. januar 1992 med senere ændringer, må der ikke foretages  

 ændringer i tilstanden af fortidsminder på havbunden, herunder  

 vrag af skibe, der er mere end 100 år gamle.
Skov- og Naturstyrelsen  

 kan, hvor det skønnes, at der kan være fortidsminder i det  

 aktuelle anlægsområde, forlange en marinarkæologisk  

 forundersøgelse gennemført for ansøgers regning, inden  

 der kan gives tilladelse til arbejdets udførelse.
På grundlag af  

 undersøgelsens resultater kan projektet forlanges ændret, eller  

 der kan stilles særlige vilkår for udførelsen.
Efter loven må der ikke foretages ændringer i  

 tilstanden af strandbredder m.v.   f.eks. terrænændring eller  

 gravning   uden tilladelse.
Det er amtet, der giver den fornødne  

 dispensation til at foretage en terrænændring på stranden.  

 Afhængig af ændringens art skal Kystdirektoratet eventuelt  

 også give tilladelse efter kystbeskyttelseslovens § 16.
 På kyststrækninger, der er omfattet af  

 klitfredning, er det Skov- og Naturstyrelsen, der skal give dispensation til  

 at foretage terrænændringer.
 Hvis et projekt påvirker naturtyper beskyttet af  

 lovens § 3, f.eks. strandenge og strandsumpe af en vis størrelse,  

 afgør amtet, om der kan dispenseres fra bestemmelsen.
Det er ligeledes amtet, der administrerer lovens § 22  

 om offentlighedens adgang til fri færdsel og ophold på  

 strandbredder og andre kyststrækninger.
Amtet skal sikre, at  

 offentligheden i videst muligt omfang kan passere foran eller bagom en  

 opfyldning.
Der er ved at blive udpeget et sæt lokaliteter af  

 national geologisk, geomorfologisk og kystdynamisk interesse langs de danske  

 kyster.
Denne udpegning vil blive inddraget i vurderingsgrundlaget for  

 Kystdirektoratets/Skov- og Naturstyrelsens behandling af  

 ansøgninger.
Efter lov om naturbeskyttelse kan der ligeledes ved  

 særskilte bekendtgørelser udlægges reservater på  

 søterritoriet.
I bestemmelserne for reservater kan der være  

 fastsat forbud mod færdsel hele året eller i en periode af  

 året.
Spørgsmålet om dispensation fra de fastsatte  

 bestemmelser rettes til Skov- og Naturstyrelsen.
IV.
Forholdet til internationale naturbeskyttelsesområder.
 Ved EF-direktiv nr. 79/409 af 2. april 1979 om beskyttelse  

 af vilde fugle (EF-fuglebeskyttelsesdirektivet) og EF-direktiv nr. 92/43 af  

 21 maj 1992 om bevaring af naturtyper m.m. (EF-habitatdirektivet) er der  

 på søterritoriet udlagt en række  

 naturbeskyttelsesområder af international betydning.
 Områderne fremgår af Miljø- og  

 Energiministeriets bekendtgørelse nr. 782 af 1. november 1998 om  

 afgrænsning og administration af internationale  

 naturbeskyttelsesområder.
Efter EF-habitatdirektivet, som er bindende for statslige  

 myndigheder, er der en forpligtelse til at sikre, at der opretholdes en  

 gunstig bevaringsstatus for de arter og naturtyper, området er udpeget  

 for.
Derfor skal alle planer og projekter, der kan påvirke et udpeget  

 område, vurderes for deres virkning på områdets naturtyper  

 og levesteder samt de arter, området er udpeget for at bevare.
Som godkendende myndighed skal Kystdirektoratet sikre, at  

 der er foretaget den nødvendige konsekvensvurdering som led i  

 sagsbehandlingen, inden der træffes afgørelse i sagen.
Viser  

 denne vurdering, at projektet kan medføre forringelse af  

 områdets naturtyper, levestederne for arterne eller andre  

 væsentlige negative påvirkninger, kan det som udgangspunkt ikke  

 gennemføres.
Fravigelse af beskyttelsen kan alene ske, hvis der  

 foreligger bydende nødvendige hensyn til væsentlige  

 samfundsinteresser.
I alle tilfælde af overvejelser om fravigelsen af  

 beskyttelsen skal der indhentes en udtalelse hos Skov- og Naturstyrelsen,  

 før der træffes afgørelse.
 Ønskes en inddæmning/opfyldning placeret i et  

 internationalt naturbeskyttelsesområde, kan en eventuel godkendelse  

 betinges af, at anlægsarbejdet kun udføres på visse tider  

 af året.
V.
Forholdet til lov om jagt og vildtforvaltning.
Efter lov om jagt og vildtforvaltning, lov nr. 269 af 6.  

 maj 1993 med senere ændringer, er der ved særskilte  

 bekendtgørelser udlagt vildtreservater bl.a. på  

 søterritoriet.
I bestemmelserne for de enkelte vildtreservater kan der  

 være fastsat permanente eller årstidsbestemte adgangs- og  

 færdselsforbud.
 Spørgsmål om eventuel dispensation fra de  

 fastsatte bestemmelser afgøres af Skov- og Naturstyrelsen.
VI.
Forholdet til lov om beskyttelse af havmiljøet.
Lov nr. 476 af 30. juni 1993, med senere ændringer,  

 om beskyttelse af havmiljøet indeholder et forbud mod dumpning.
Ved  

 dumpning forstås enhver bortskaffelse i havet af materialer fra eller  

 sammen med skibe.
Klapning, dvs. dumpning af optaget havbundsmateriale, er  

 undtaget fra lovens forbud mod dumpning .
 Amtsrådet (i Staden København  

 Borgerrepræsentationen) giver tilladelse til klapning efter reglerne i  

 loven og bekendtgørelse nr. 975 af 19. december 1986 om dumpning af  

 optaget havbundsmateriale (klapning).
 Hvis der i forbindelse med en opfyldning på  

 søterritoriet skal fjernes havbundsmaterialer, f.eks.  

 blødbundsforekomster, og disse skal bortskaffes ved klapning, skal  

 ansøgning om klaptilladelse indsendes til det amtsråd (i Staden  

 København Borgerrepræsentationen), hvor arbejdsstedet  

 ligger.
 Ansøgningen skal indeholde følgende  

 oplysninger:
arten af det materiale, som ønskes klappet (sand, ler, mudder  

 m.v.), mængden angivet i m³ og tons, angivelse af arbejdsområdet indtegnet på søkort  

 eller tilsvarende kortmateriale og med angivelse af positionen, forslag til klapplads med angivelse af position indtegnet på  

 søkort eller tilsvarende kortmateriale, oplysning om tykkelsen af det sedimentlag, der ønskes  

 fjernet oplysning om vanddybden før og efter arbejdets  

 udførelse tidsplan for arbejdet.
 Hvis den ansøgte klapplads er beliggende i et  

 internationalt naturbeskyttelsesområde eller har en mindre vanddybde  

 end 6 m, skal der gives samtykke fra Skov- og Naturstyrelsen, for at amtet  

 kan give tilladelse.
 Ansøgningen skal tillige indeholde oplysning om,  

 hvorvidt Kystdirektoratet har givet tilladelse til anlægsarbejdet,  

 eller om ansøgning herom er indsendt.
 Amtsrådet foretager høring af  

 Fiskeridirektoratet, Farvandsvæsenet og Skov- og Naturstyrelsen, inden  

 der træffes afgørelse.
VII.
Forhold til miljøbeskyttelsesloven.
 Lov nr. 698 af 22. september 1998 om  

 miljøbeskyttelse indeholder bestemmelser om påvirkning af  

 forureninger aflejret i vandløb, søer eller havet.  

 Såfremt der i forbindelse med en opfyldning eller inddæmning  

 på søterritoriet skal fjernes forurenet havbundsmateriale, skal  

 ansøgning om tilladelse til påvirkning af forurenet sediment  

 indsendes til det amtsråd, herunder Københavns Kommune, hvor  

 arbejdsstedet ligger.
VIII.
Forhold til fiskeriloven.
Efter lov nr. 281 af 12. maj 1999 om fiskeri må der  

 ikke lægges hindringer i vejen for udøvelse af fiskeri.
Typisk  

 vil der kunne være tale om, at en inddæmning/ opfyldning kommer i  

 konflikt med et lovligt etableret bundgarn.
I sådanne tilfælde og  

 for tab ved andre typer fiskeri, f.eks. garnfiskeri, skal der ydes erstatning  

 for tabt fiskeri.
IX.
Forholdet til lov om råstoffer.
I henhold til lov nr. 357 af 6. juni 1991 om  

 råstoffer med senere ændringer forudsætter  

 råstofindvinding på søterritoriet og kontinentalsoklen  

 tilladelse fra Skov- og Naturstyrelsen.
Det gælder både  

 indvinding af egentlige råstoffer og anvendelse (nyttiggørelse  

 af oprensnings- eller uddybningsmaterialer, som ellers kunne have været  

 klappet).
Hvis der er tale om store råstofmængder, kan  

 indvindingsopgaven forudsætte særlig godkendelse, også selv  

 om der anvendes eksisterende indvindingsområder.
Efter  

 bekendtgørelse nr. 1078 af 11. december 1996 om udlæg af  

 overgangsområder for indvinding af sand, grus og ral fra havbunden, er  

 der anmeldepligt for råstofmængder over 250.000 m³ og et  

 tilladelseskrav for mængder over 1 mio. m³.
Endvidere kan der efter  

 bekendtgørelse nr. 126 af 4. marts 1999 om miljømæssig  

 vurdering af råstofindvinding på havbunden (VVM) være krav  

 om VVM-procedure for råstofindvindingen med Skov- og Naturstyrelsen som  

 den besluttende myndighed.
Efter råstofloven er der fastsat særlige  

 regler om anvendelse af søsten til moler, indfatninger,  

 dæmninger, kystbeskyttelse m.m.
Reglerne fremgår af  

 bekendtgørelse nr. 519 af 15. juni 1999 om stenfiskeri fra havbunden  

 og indebærer, at der kun kan indvindes og leveres søsten og  

 grabsten til opgaver, hvor der i forvejen er anvendt sten fra havet.
Det  

 drejer sig om reparation og mindre udvidelser af eksisterende havne, moler,  

 kystsikringsanlæg eller lignende.
Hver enkelt arbejdsopgave med  

 stenfiskeri skal have en særskilt tilladelse fra Skov- og  

 Naturstyrelsen.
Bygherren bør undersøge, om eventuelle  

 overskudsmaterialer fra anlægsarbejdet kan anvendes som råstof,  

 dvs. til opfyldning eller lignende i stedet for at blive bortskaffet ved  

 klapning, fordi en sådan anvendelse kan spare indvinding af  

 råstoffer andre steder.
For at fremme en sådan  

 nyttiggørelse er materialerne fritaget for den almindelige  

 råstofafgift i henhold til lov om afgift af affald og råstoffer.
 Hvis materialerne kan nyttiggøres,  

 forudsætter opgravningen dog en forudgående tilladelse fra Skov-  

 og Naturstyrelsen i henhold til råstoflovens §§ 19 og 20.  

 Ansøgningen til Skov- og Naturstyrelsen skal, jf.  

 bekendtgørelse nr. 1167 af 16. december 1996, indeholde  

 følgende oplysninger:
 Hvor oprensningen/uddybningen skal foretages, indtegnet på kort  

 med tydelig angivelse af det ansøgte område, vedlagt en liste  

 over positioner for områdeafgrænsningen.
 Oplysning om mængde og sammensætning af de materialer,  

 der ønskes nyttiggjort, herunder resultaterne af eventuelle  

 gennemførte analyser, kornkurver, boreprøver m.v.
 Indvindingsmetode, herunder oplysning om eventuelt forventet spild  

 samt mulige miljømæssige effekter af indvindingen.
 Beskrivelse af eventuelle foranstaltninger, der tænkes anvendt  

 med henblik på at undgå, nedbringe og om muligt neutralisere  

 eventuelle skadelige virkninger på miljøet.
 Materialernes planlagte anvendelse.
Indvindingsmateriellets navn.
Såfremt der skal anvendes  

 materiel, der ikke er godkendt efter råstoflovens § 19   eller  

 ikke har en tilsvarende gyldig tilladelse efter tidligere lovgivning   skal  

 der tillige søges godkendelse efter denne bekendtgørelses  

 § 1.
 Ansøgningen skal tillige indeholde oplysning om,  

 hvorvidt Kystdirektoratet har givet tilladelse til anlægsarbejdet,  

 eller om ansøgning herom er indsendt.
Skov- og Naturstyrelsen foretager høring af  

 amtsrådet og Kystdirektoratet, inden der træffes  

 afgørelse.
For enkeltstående arbejdsopgaver med op til 50.000 m³  

 oprensnings- eller uddybningsmaterialer kan Skov- og Naturstyrelsens  

 tilladelse efter reglerne i råstofloven ikke påklages, hvorfor en  

 sådan tilladelse vil kunne udnyttes umiddelbart.
X.
Vilkår for tilladelsen.
 En tilladelse til etablering af en  

 inddæmning/opfyldning på søterritoriet vil  

almindeligvis blive givet på følgende  

 vilkår:
 1.	Der må til inddæmningen/opfyldningen alene anvendes rene  

 uorganiske fyldmaterialer således, at enhver gene for omgivelserne  

 undgås.
 2.	Opfyldningen skal   medmindre anlægget mod søen  

 tillades afsluttet som en naturlig strandbred   sikres af en indfatning, der  

 skal udformes således, at fyldmaterialer ikke trækkes ud på  

 søterritoriet.
 3.	Indfatningen for anlægget skal vedligeholdes i god og  

 forsvarlig stand.
 4. 	Anlægget skal færdiggøres inden udløbet  

 af en af Kystdirektoratet fastsat frist.
 5.	Det opfyldte areal skal, efterhånden som opfyldningen skrider  

 frem, belægges med muldjord og tilsås med græs eller  

 på anden måde afdækkes for at hindre fygning.
 6.	Der må ikke uden Kystdirektoratets tilladelse foretages  

 udvidelser eller væsentlige ændringer af det godkendte  

 anlæg.
7.	Tilladelsen kan ikke uden Kystdirektoratets godkendelse overdrages  

 til andre 8.	Senest 6 uger før arbejdet forventes påbegyndt, skal  

 Farvandsvæsenet, Overgaden o.
Vandet 62 B, Postboks 1919, 1023  

 København K, underrettes herom vedlagt en detaljeret  

 arbejdsbeskrivelse med angivelse af sejladshindringernes udstrækning og  

 vedlagt en tidsplan for aktiviteterne.
 På baggrund af de givne oplysninger skal der optages  

 forhandlinger med Farvandsvæsenet om skibstrafikkens sikring og  

 midlertidig afmærkning under arbejdets udførelse såvel som  

 forslag til eventuel ændring af bestående eller etablering af ny  

 permanent afmærkning.
 Med henblik på en vurdering af om arbejdet har et sådant  

 omfang, at der allerede under arbejdets udførelse skal udsendes  

 rettelse til søkort m.v., skal samme materiale tilgå Kort &  

 Matrikelstyrelsen, Søkortkontoret, Rentemestervej 8, 2400  

 København NV.
 9.	Senest 4 uger forinden skal tidspunktet for arbejdets  

 påbegyndelse og forventede afslutning være meddelt  

 Farvandsvæsenet af hensyn til underretning af søfarten.  

 Farvandsvæsenet skal godkende midlertidig eller permanent belysning,  

 som kan berøre skibsfarten i området.
 Herefter skal Farvandsvæsenet holdes løbende underrettet  

 om ændringer af tidspunkter eller arbejdsmetoder m.m.
Tilsvarende skal tidsplan m.m. og løbende underretning ved  

 større anlægsarbejder fremsendes til Danmarks Fiskeriforening,  

 H.
C.
Andersens Boulevard 37, 1504 København V.
Samtidig med arbejdets afslutning underrettes Kystdirektoratet og  

 Farvandsvæsenet herom, og snarest herefter tilsendes samme myndigheder  

 ajourførte tegninger over det udførte anlæg, der viser  

 den endelige opfyldning og ændringerne i kystkonturen.
Officielle  

 vanddybder med uddybningsgrænser eller en ajourført pejleplan  

 visende vanddybderne omkring anlægget skal vedlægges.
Nye  

 linieføringer og ny eller ændret permanent afmærkning skal  

 vises i koordinatsystem UTM og/eller geografiske positioner med anført  

 datum.
Med henblik på opdatering af søkort m.v. skal dette  

 materiale ligeledes sendes til Kort & Matrikelstyrelsen,  

 Søkortkontoret, Rentemestervej 8, 2400 København NV.
Digitale  

 data modtages meget gerne.
Følgende formater kan anvendes (prioriteret  

 rækkefølge):
 S57 format, datum WGS 84, geografiske koordinater.
 DXF format, datum WGS 84 / EUREF 89 eller ED 50, UTM eller geografiske  

 koordinater.
 DSFL format, datum WGS 84 / EUREF 89 eller ED 50, UTM eller  

 geografiske koordinater.
 10.	Det opfyldte areal skal snarest muligt efter opfyldningens  

 færdiggørelse matrikuleres på ansøgers  

 bekostning.
 11.	Såfremt anlægget ikke måtte blive  

 fuldført, eller hvis Kystdirektoratet af anden grund måtte anse  

 det for påkrævet, påhviler det tilladelsens indehaver at  

 udføre de fornødne foranstaltninger, herunder eventuel  

 fjernelse af anlægget eller dele af dette til sikring af, at  

 anlægget ikke på nogen måde frembyder ulemper for  

 omgivelserne.
 Efter fjernelse   helt eller delvist   skal Kystdirektoratet og  

 Farvandsvæsenet underrettes med dokumentation for, at den oprindelige  

 eller den påbudte tilstand er re-/etableret.
 12.	Ejendomsretten til det opfyldte areal bortfalder atter, hvis det  

 som følge af indfatningens forfald eller af andre årsager  

 på ny kommer til at henligge overskyllet af søen som en del af  

 søterritoriet, og der ikke i løbet af ét år  

 iværksættes foranstaltninger til reparation af indfatningen og  

 opfyldning af arealet.
 13.	Til sikkerhed for opfyldelsen af foranstående vilkår  

 skal der på ejendommen, ud for hvilken anlægget etableres,  

 tinglyses en deklaration med Kystdirektoratet som påtaleberettiget.  

 Deklarationen skal tinglyses på bedst opnåelige plads, og den  

 originale, tinglyste deklaration indsendes til Kystdirektoratet til  

 opbevaring.
 Dette vilkår kan bortfalde, hvis (vedkommende) Kommune vil  

 garantere for overholdelse af de stillede vilkår.
 Offentlige myndigheder er ikke omfattet af reglerne om  

 garantistillelse.
 14.	Tilladelsen bortfalder, hvis anlægsarbejdet ikke er  

 påbegyndt inden en fastsat frist, normalt inden ét år fra  

 datoen for den endelige tilladelse.
 Opmærksomheden henledes på, at en tilladelse ikke  

 indeholder nogen tilkendegivelse om anlæggets stabilitet, sikkerhed  

 eller lignende, ligesom en tilladelse ikke fritager anlæggets ejer for  

 det civilretlige ansvar, som måtte kunne gøres gældende  

 som følge af inddæmningens/opfyldningens etablering, herunder  

 for eventuelle skadelige påvirkninger på andre ejendomme som  

 følge af skete ændringer i kystlinien.
 Endelig bemærkes, at en meddelt tilladelse fortabes, hvis nogen  

 af de for tilladelsen fastsatte vilkår ikke måtte blive opfyldt.
Kystdirektoratet, den 23. januar  

 2002 Per Roed Jakobsen /Flemming Thyme Bilag 1 Oversigtsplan (kortbilaget fra bek.
Nr. 242 af 21. april  

 1999) visende søterritoriets afgrænsning i danske farvande.
Bilag 2 Nyttige adresser:
