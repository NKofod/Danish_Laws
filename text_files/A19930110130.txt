 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 1065 af 23. december 1992 om radio- og fjernsynsvirksomhed, som  

 ændret ved § 2 i lov nr. 280 af 6. maj 1993, foretages følgende ændringer:
 1. I § 7, stk. 1, indsættes som 5. pkt.:
»Kulturministeren kan fastsætte regler om tekstning el.lign. af  

 fjernsynsprogrammer af hensyn til døve og hørehæmmede.« 2. § 7, stk. 4, affattes således:
»Stk. 4.  Danmarks Radio udsender  

 kortbølgeprogrammer til udlandet.« 3. I § 10, stk. 2, ændres »§ 16, stk. 3,» til:  

 »§ 16, stk. 2,».
 4. § 14, stk. 1, affattes således:
»Bestyrelsen fremsætter over for kulturministeren forslag til ordinær  

 budgetramme og ramme for kortbølgevirksomheden, jf. § 7, stk. 4, tillige med  

 forslag til størrelsen af afgifterne for benyttelse af radio- og  

 fjernsynsmodtagere, jf. § 61, stk. 1.« 5. § 14, stk. 2, affattes således:
»Stk. 2.  Bestyrelsen fastsætter for hvert finansår  

 inden for de af ministeren fastsatte rammer budgettet for Danmarks Radios  

 virksomhed.« 6. § 16, stk. 1, ophæves.
 Stk. 2  og 3 bliver herefter stk. 1 og 2.
 7. I § 16, stk. 2, der bliver stk. 1, udgår i 1.  

 pkt. »andre«, og i 2. pkt. ændres  

 »kommunikationsministeren« til: »kulturministeren«.
 8. I § 16, stk. 3 , der bliver stk. 2, ændres »efter  

 stk. 2« til: »efter stk. 1«.
 9. I § 18, stk. 1, indsættes som 4. pkt.:
»Kulturministeren kan fastsætte regler om tekstning el.lign. af  

 programmer af hensyn til døve og hørehæmmede.« 10. I § 30, stk. 3, indsættes som 2. pkt.:
»Statsgarantien stilles som sikkerhed for lån, som optages af TV  

 2-fonden og forrentes og afdrages af fonden.« 11. Efter § 73 indsættes i kapitel 9 som ny paragraf:
 » § 73 a.  Sager og dokumenter vedrørende  

 Danmarks Radios og TV 2's programvirksomhed og forretningsmæssige forhold i  

 tilknytning hertil er undtaget fra lov om offentlighed i forvaltningen.
Stk. 2.  Sager og dokumenter vedrørende Danmarks Radios  

 og TV 2's programvirksomhed og forretningsmæssige forhold i tilknytning  

 hertil er undtaget fra forvaltningslovens kapitel 4-6.« § 2 I lov om visse forhold på telekommunikationsområdet, jf. lovbekendtgørelse  

 nr. 398 af 13. maj 1992, affattes § 6 således:
 »§ 6.  Koncessionshaveren opretter efter  

 forhandling med bestyrelsen for Danmarks Radio og med den centrale bestyrelse  

 for TV 2 de senderstationer, som er nødvendige for Danmarks Radios og TV 2's  

 spredning af lyd- og billedprogrammer, og varetager stationernes drift.
 Stk. 2.  Koncessionshaveren fremskaffer efter  

 forhandling med bestyrelsen for Danmarks Radio sendekapacitet til udsendelse  

 af Danmarks Radios kortbølgeprogrammer, jf. § 7, stk. 4, i lov om radio- og  

 fjernsynsvirksomhed.
Stk. 3.  De nærmere betingelser for afholdelse og  

 betaling af koncessionshaverens udgifter i forbindelse med udførelsen af de i  

 stk. 1 og 2 nævnte opgaver samt for de kontributions- og distributionsnet,  

 som benyttes i forbindelse hermed, kan fastsættes af ministeren for  

 kommunikation og turisme efter forhandling med kulturministeren.« § 3 Loven træder i kraft den 1. januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
