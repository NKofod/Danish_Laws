 Hermed vedlægges revideret bilag til direktoratets cirkulære af 29. august  

 1983 om anbringelse af personer, der er idømt frihedsstraf eller forvaring,  

 og om overførsel af indsatte mellem kriminalforsorgens institutioner.
 Ændringen vedrører statsfængslet i Ringe, hvortil der herefter i ganske  

 særlige tilfælde kan anmeldes mænd over 23 år.
 E.B.
W.
Rentzmann Kriminalforsorgens anstalter, afdelinger og pensioner samt  

 arrestinspektørerne.
 BILAG.
 (til direktoratets cirkulære af 29. august 1983 om anbringelse af  

 personer, der er idømt frihedsstraf eller forvaring, og om overførsel af  

 indsatte mellem kriminalforsorgens institutioner).
 Revideret marts 1987.
-Retningslinier om anbringelse af fængselsdømte i de enkelte anstalte Ved cirkulæret er der fastsat regler, hvorefter anbringelse af  

 fængselsdømte mænd så vidt muligt sker efter et geografisk nærhedsprincip.  

 Tilsvarende gælder med hensyn til fængselsdømte kvinder, der anbringes i åben  

 anstalt.
I det følgende gives en samlet oversigt over de retningslinier, der  

 inden for den nuværende anstaltsmæssige struktur vil blive fulgt ved  

 anbringelsen af fængselsdømte.
 MÆND.
 1. Åbne anstalter.
 STATSFÆNGSLET VED HORSERØD:
Domfældte fra Frederiksborg og Bornholms amter samt domfældte idømt  

 straffe på 5 mdr. eller derover fra Storstrøms amt.
Domfældte fra  

 Storkøbenhavn (politikredsene 1-8), såfremt særlige familiemæssige eller  

 andre personlige forhold taler for anbringelse i nærheden af København.
 STATSFÆNGSLET PÅ SØBYSØGÅRD:
 Domfældte fra Odense, Svendborg og Nyborg politikredse samt domfældte, der  

 skal gennemgå en uddannelse, der ikke kan gennemføres i den anstalt, hvor  

 anbringelse ellers skulle finde sted.
 STATSFÆNGSLET RENBÆK:
 Domfældte fra Sønderjyllands amt og Slagelse og Ringsted politikredse samt  

 domfældte idømt straffe på under 5 mdr. fra Storstrøms amt.
STATSFÆNGSLET VED NR.
SNEDE:
 Domfældte fra Vejle amt og Holbæk, Kalundborg, Middelfart, Odder og Assens  

 politikredse.
 STATSFÆNGSLET MØGELKÆR:
 Domfældte fra Roskilde og Århus politikredse.
STATSFÆNGSLET VED SDR.
OMME:
 Domfældte fra Esbjerg, Varde, Ringkøbing og Ribe politikredse og  

 Storkøbenhavn (politikredsene 1-8).
 STATSFÆNGSLET KÆRSHOVEDGÅRD:
 Domfældte fra Viborg amt samt Herning, Silkeborg, Holstebro og Køge  

 politikredse.
 STATSFÆNGSLET PÅ KRAGSKOVHEDE:
 Domfældte fra Nordjyllands amt, Grenå og Randers politikredse og  

 Storkøbenhavn (fortrinsvis politikredsene 2-8).
 2. Lukkede anstalter.
 STATSFÆNGSLET I VRIDSLØSELILLE:
Domfældte over ca. 23 år fra Bornholms amt og Nykøbing Falster og Nakskov  

 politikredse.
Domfældte fra Sjælland (politikredsene 9-19) og Storkøbenhavn  

 (politikredsene 1-8), såfremt særlige familiemæssige forhold taler derfor.
 STATSFÆNGSLET I NYBORG:
 Domfældte over ca. 23 år fra Fyns amt, Sjælland (politikredsene 9-19) og  

 Storkøbenhavn (politikredsene 1-8).
 Udlændinge, der kan påregnes udvist af landet efter straffens udståelse,  

 og som ikke kan anbringes efter et geografisk nærhedsprincip.
 STATSFÆNGSLET I RINGE:
Domfældte under ca. 23 år, og domfældte over denne alder, som af  

 personlighedsmæssige grunde har vanskeligt ved at klare sig i andre lukkede  

 anstalter.
Domfældte over 23 år, hvis hustru/samlever skal udstå straf i  

 statsfængslet i Ringe, når ganske særlige forhold med vægt taler for, at  

 parret anbringes i samme anstalt, og anbringelsen ikke skønnes utilrådelig  

 under hensyn til anstaltens øvrige klientel.
Bortfalder grundlaget for  

 placeringen, skal pågældende i almindelighed overføres til anden anstalt.
 STATSFÆNGSLET I HORSENS:
 Domfældte over ca. 23 år fra hele Jylland.
 Udlændinge, der kan påregnes udvist af landet efter straffens udståelse,  

 og som ikke kan anbringes efter et geografisk nærhedsprincip.
 ANSTALTEN VED HERSTEDVESTER:
 Domfældte, der har behov for psykiatrisk assistance.
 KVINDER.
 1. Åbne anstalter.
 STATSFÆNGSLET VED HORSERØD:
 Domfældte fra Storkøbenhavn (politikredsene 1-8) og amter øst for  

 Storebælt.
 FÆNGSELSAFDELINGEN AMSTRUP:
 Domfældte fra amter vest for Storebælt.
 2. Lukkede anstalter.
 STATSFÆNGSLET I RINGE:
 Domfældte, der ikke har behov for psykiatrisk assistance.
 ANSTALTEN VED HERSTEDVESTER:
 Domfældte, der har behov for psykiatrisk assistance.
