Cirkulæreskrivelse om gevinstgivende spilleautomater til samtlige  

 politimestre og politidirektøren i København Vedlagt fremsendes et antal eksemplarer af Justitsministeriets cirkulære  

 af 28. februar 1992 om ændring af Justitsministeriets cirkulære af 4. februar  

 1988 om offentlige forlystelser.
 Ændringscirkulæret indeholder en ny affattelse af cirkulærets § 10 om  

 gevinstgivende spilleautomater, idet den tidligere bestemmelse gav anledning  

 til nogen tvivl.
 Opmærksomheden henledes på, at den maksimale indsats pr. spil i henhold  

 til stk. 1 fortsat er fastsat til 50 øre, men at der som indkast kan anvendes  

 25 ører, 50 ører, 1, 5, 10 eller 20 kroner eller spillemærker af tilsvarende  

 værdi.
Efter stk. 2 kan spilleautomaterne indrettes således, at de ved indkast af  

 50 øre giver 2 spil eller ved indkast af 1 kr. giver 2 eller 4 spil, uden at  

 det er muligt at få eventuelt overskydende beløb tilbagebetalt.
Det skal ved  

 skiltning på spilleautomaterne tydeligt fremgå, at de er indrettet på denne  

 måde.
Der vil således kunne foretages 25-øres spil eller 50-øres spil,  

 hvorimod der ikke fremover vil kunne gennemføres tre spil for 1 krone,  

 bortset fra spilleautomater i Københavns Sommertivoli, der har dispensation  

 hertil for den kommende sæson og i 1993.
Ved test og kontrol af spilleautomater skal bl.a. påses, at  

 spilleautomater, der kan modtage mere end den fastsatte indsats, kan  

 tilbagebetale indkastet med fradrag af indsatsen for gennemførte spil, jf.  

 stk. 3, 1. pkt.
I tilfælde, hvor der kan indkastes mere end den maksimale  

 indsats, er det tilladt at tilbageholde gevinster på 1 kr. eller derunder på  

 betingelse af, at beløbet kan benyttes til fortsat spil, jf. stk. 3, 2. pkt.
Der er ikke foretaget ændringer i den maksimale værdi af gevinster i det  

 enkelte spil.
Efter stk. 4 må gevinsten i det enkelte spil således fortsat  

 ikke overstige 300 kr. og gevinster må kun udbetales i spillemærker.
Der må  

 således ikke udbetales kontanter, ligesom der ikke må ydes, f.eks. tilgift i  

 form af varer, i forbindelse med gevinstudbetalingen.
I stk. 5 er fastsat, at spilleautomater kun må betjenes ved direkte  

 møntindkast, ligesom udbetaling af gevinster kun må ske direkte fra  

 spilleautomaterne.
Der må således ikke anvendes fjernbetjening af ind- og  

 udbetalinger i forbindelse med spil.
Det indebærer bl.a., at gevinster skal  

 udbetales af spilleautomaten og f.eks. heller ikke må bero på en kvittering,  

 der forevises til indløsning ved en vekselkasse.
P.
M.
V.
