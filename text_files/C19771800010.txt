1. For at sikre, at de lokale vurderingsmyndigheder  

 orienteres om skete zoneændringer, har statsskattedirektoratet fra  

 planstyrelsen modtaget 2 eksemplarer af samtlige planer og vedtægter m.v.,  

 hvoraf det ene er videresendt til det pågældende vurderingsråd.
På grundlag  

 heraf har vurderingsmyndighederne foretaget de fornødne vurderinger i medfør  

 af vurderingslovens § 4 A til brug ved beregninger af en eventuel  

 frigørelsesafgift.
Samtidighar statsskattedirektoratet haft mulighed at udøve  

 sin kontrol med vurderingerne, jfr. § 3 i lov om oprettelsen af en  

 landsskatteret og om tilsynet med ligningen m.v.
 I medfør af lov nr. 287 af 26. juni 1975 om kommuneplaner sker overførelse  

 af arealer fra landzone til byzone eller sommerhusområde fra 1. februar 1977  

 at regne ved en lokalplan.
Da statsskattediektoratets afdeling for vurdering af fast ejendom ikke fra  

 plastyrelsen får meddelelse om lokalplanernes zoneændringer, anmodes  

 kommunalbestyrelsen om at foranledige, at der fra kommunens  

 planlægningsmyndiged tilsendes direktoratet og vurderingsformandens  

 sekretariat hver et eksemplar af endeligt vedtagne eller godkendte  

 lokalplaner.
Datoen for planens første offentliggørelse efter  

 kommunalbestyrelsens endeligt vedtagelse af planen bedes anført ved  

 fremsendelsen, idet zoneændringen anses for sket fra og med den nævnte dato,  

 ligesom pligten til at svare frigørelsesafgift anses for indtrådt på samme  

 tidspunkt, jfr. bekendtgørelse nr. 171 af 28. april 1977 fra ministeriet for  

 skatter og afgifter.
 Det bemærkes, at det efter vurderingslovens § 4 A påhviler vurderingsrådet  

 at foretage vurderingen uden ufornødent ophold efter zoneinddragelsen.
 I de tilfælde, hvor zoneændringen sker på grundlag af planer eller  

 vedtægter, der er indsendt til miljøministeriets godkendelse før den 1.  

 februar 1977, modtager statsskattedirektoratet fortsat meddelelse herom fra  

 planstyrelsen.
 2. Endvidere skal man anmode om, at der tilsendes  

 statsskattedirektoratets afdeling for vurdering af fast ejendom og  

 vurderingsformandens sekretariat hver et eksemplar af vedtagne kommuneplaner  

 og godkendte § 15-rammer.
