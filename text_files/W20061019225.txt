Landskatteretskendelse vedr.
Afgiftspligt for  

 kommanditselskab  fast ejendom Klagen Skyldes, at tinglysning af  

 kommanditselskab som adkomsthaver til ejendom i stedet for interessentskab er anset for afgiftspligtig,  

 jf. tinglysningsafgiftslovens § 4.
Landsskatterettens afgørelse Afgiftsmyndighedens afgørelse  

 ændres således, at den tinglysningsmæssige transaktion den 22. september 2000  

 alene pålægges tinglysningsafgift med 1.400 kr.
Sagens oplysninger Kommanditselskabets advokat  

 anmodede den 20. september 2000 Retten i X om at tinglyse A K/S som  

 adkomsthaver til ejendommen B.
Anmodningen havde følgende ordlyd:
Firmaet A I/S blev pr. 1.  

 februar 2000 omdannet til kommanditselskab, A K/S, jf. tillæg IV til interessentskabskontrakt af  

 13. februar 1976.
Kommanditselskabet ejes af  

 kommanditisterne i forhold til deres kommanditanparter.
Ejerforholdet er  

 uændret i forhold til interessentskabet A I/S, jf. tillæg IV til  

 interessentskabskontrakt af 13.
 februar 1976.
 Bekræftet kopi af nævnte  

 tillæg IV, der er underskrevet af alle kommanditister og dermed tidligere  

 interessenter, er vedlagt.
På denne baggrund bedes  

 kommanditselskabet A K/S tinglyses som adkomsthaver til ejendommen B,  

 beliggende C Tinglysning skete den 22.  

 september 2000. Der blev ikke betalt afgift ved dokumentets anmeldelse til  

 tinglysning.
Der var ikke fastsat nogen overdragelsessum for ejendommen.  

 Ejendommen var pr. 1. januar 2000 vurderet til 15.900.000 kr.
A I/S, der blev stiftet den  

 1. oktober 1975, var ejet at interessenterne D, E, F og G.
Der er fremlagt  

 interessentskabskontrakt af 13. februar 1976 med tillæg I af 29. november  

 1979,  

 tillæg II af 6.
 januar 1989, tillæg III af  

 26. april 1993 og fortolkningsbidrag af 19. september 1995.
Ved tillæg IV til  

 interessentskabskontrakt af 13. februar 1976 med senere tillæg samt  

 interessentskabsmødeprotokollat  

 af 23. februar 2000 blev interessentskabet omdannet til et kommanditselskab,  

 A  

 K/S, hvori de hidtidige interessenter er kommanditister.
Af tillæg IV  

 fremgår,  

 at kommanditselskabet ejes af kommanditisterne i forhold til deres  

 kommanditanparter i nærmere angivne ejerforhold, der er uændrede i forhold  

 til  

 A I/S.
Komplementaren H A/S ejer ikke nogen andel af kommanditselskabet.
For Landsskatteretten er  

 fremlagt en tingbogsudskrift 30. september 2005, hvoraf fremgår, at der er  

 tinglyst adkomst til den omhandlede ejendom for A K/S.
Datoen for  

 tinglysningen  

 fremtræder at være den oprindelige tinglysningsdato vedrørende adkomst for A  

 I/S den 5. februar 1980.
 Retten i X har den 21.  

 november 2005 overfor Landsskatteretten oplyst, at retten er af den  

 opfattelse,  

 at tinglysning vedrørende anmodningen af 20. september 2000 om lysning af  

 adkomst for A K/S er sket i overensstemmelse med denne anmodning, således at  

 kommanditselskabet på dette tidspunkt blev tinglyst som adkomsthaver i stedet  

 for det hidtidige interessentskab.
Afgiftsmyndighedens afgørelse Der er fastsat  

 tinglysningsafgift på 101.640 kr.
Beløbet fremkommer som tinglysningsafgift  

 på  

 1.400 kr. samt 0,6 pct. af ejendomsværdien på 15.900.000 kr., jf.  

 tinglysningsafgiftslovens  

 § 4, samt forhøjet afgift på 0,5 pct. af det skyldige afgiftsbeløb, jf.  

 tinglysningsafgiftslovens § 20.
Ved afgørelsen har  

 afgiftsmyndigheden bl.a. henvist til, at der efter tinglysningsafgiftslovens  

 §  

 7, stk. 4, ikke skal betales afgift ved anmeldelse til tinglysning af en  

 navneændring, hvorved der ikke sker et identitetsskifte, eksempelvis  

 navneændring ved navnebevilling.
Såfremt der sker et identitetsskifte,  

 udløser  

 anmeldelsen til tinglysning en afgift på 1.400 kr.
Da interessentskabet ikke  

 kun ændrer navn, men omdannes til et nyt selvstændigt retssubjekt, kan  

 tinglysningsafgiftslovens § 7, stk. 4, ikke finde anvendelse.
Et interessentskab er i  

 tinglysningsmæssig og dermed i afgiftsmæssig henseende et selvstændigt  

 juridisk  

 retssubjekt.
Ved ændring af registrering af adkomsthaveren til et nyt  

 retssubjekt, skal der betales fuld afgift af overdragelsessummen, jf.  

 tinglysningsafgiftslovens § 4. Der er herved henvist til bl.a.
Vestre  

 Landsrets  

 kendelse af 23. marts 1987, offentliggjort i Ugeskrift for Retsvæsen  

 1987.584,  

 og Vestre Landsrets kendelse af 5. oktober 1994, offentliggjort i Ugeskrift  

 for  

 Retsvæsen 1995.65, hvorved det blev fastslået, at et interessentskab i  

 tinglysningsmæssig henseende er en selvstændig juridisk person.
Endvidere er  

 henvist til Landsskatterettens kendelse af 9. maj 2001 ( SKM 2001.231 ) samt  

 artikel af Lilian Hindborg i Fuldmægtigen 1989, s. 43-45.
Af bemærkningerne til  

 lovforslaget fremgår, at dette i vidt omfang bygger på stempeludvalgets  

 betænkning.  

 Udgangspunktet for udvalgets overvejelser omkring en ny registreringsafgift  

 har  

 været den enklest mulige afgiftsmodel, hvilket primært er søgt opnået gennem  

 et  

 snævert afgiftspligtigt område med kun få afgiftsundtagelser samtidig med, at  

 det er tilstræbt, at administrationen af den nye lov skulle være så enkel som  

 muligt.
Det har således ikke været hensigten med loven, at der skulle være  

 andre undtagelser fra reglerne end dem, der fremgår af bestemmelserne.  

 Interessent- og kommanditselskaber er efter cirkulærets punkt 7.5. ikke  

 omfattet af lovens § 7, stk. 1. Et sådant selskab kan derfor ikke være det  

 modtagende selskab. § 7, stk. 1, omfatter alene kommanditisters indskud i  

 kommanditselskabet, men ikke overdragelser mellem komplementaren og  

 kommanditselskabet.
Der er hverken i loven eller forarbejderne belæg for, at  

 det skatteretlige transparensprincip skulle finde anvendelse vedrørende  

 tinglysningsafgifter.
 Vestre Landsrets kendelse af  

 6. april 2001, offentliggjort i Ugeskrift for Retsvæsen 2001.1553, har ikke  

 betydning for nærværende sag, idet denne sag drejede sig om et  

 identitetsskift  

 til et anpartsselskab.
Klagerens påstand og argumenter Kommanditselskabets  

 repræsentant har nedlagt påstand om, at der alene skal pålægges tinglysningsafgift med 1.400  

 kr., idet der er tale om notering af en navneændring.
 Det er principalt gjort  

 gældende, at der efter det gældende skatteretlige transparensprincip ikke er  

 sket ejerskifte i forbindelse med omdannelsen fra interessentskab til  

 kommanditselskab, idet de hidtidige interessenter er indehavere af de samme  

 ideelle andele af kommanditselskabet, som de var af interessentskabet.
I overensstemmelse hermed er  

 noteringen i tingbogen ikke tinglysningsmæssigt behandlet som et ejerskifte.  

 Der er ligeledes ikke udfærdiget et skøde.
Af tinglysningsbegæringen den 20.  

 september 2000 fremgår udtrykkeligt, at ejerforholdet er uændret, og  

 begæringen  

 opfylder ikke formkravene til et overdragelsesdokument.
Den faktiske  

 tinglysningsmæssige ekspedition er således ikke en adkomstændring men alene  

 en  

 navneændring.
Før 1. januar 2000  

 betragtedes komplementaren i stempelmæssig henseende som indehaver af  

 samtlige  

 kommanditselskabets aktiver, og omdannelsen fra interessentskab til  

 kommanditselskab ville dermed i princippet have udløst stempelafgift.  

 Baggrunden for at omdannelsen efter den tidligere gældende stempellov ville  

 have været stempelpligtig, er imidlertid historisk betinget.
Den kan føres  

 tilbage til tiden før 1961, hvor kommanditselskaber i skattemæssig henseende  

 blev betragtet som selvstændige skattesubjekter.
Et kommanditselskab blev  

 behandlet som et ansvarligt interessentskab mellem komplementarerne, hvori  

 alene komplementarerne blev anset for ejere af selskabet.
Stempelloven blev ændret i  

 1972, i hvilken forbindelse Skattedepartementet gav udtryk for, at  

 kommanditisterne nu  i overensstemmelse med reglerne i  

 selskabsskattelovgivningen  måtte anses for medejere af  

 kommanditselskabets  

 aktiver.
Skattedepartementet ændrede imidlertid på ny opfattelse i 1976, idet  

 der ikke var støtte for synspunktet i forarbejderne til den ændrede  

 stempellov,  

 jf. i øvrigt den slutning der kan drages af bestemmelsen i stempellovens §  

 53,  

 stk. 4. Derfor var opfattelsen siden hen, at komplementaren i stempelmæssig  

 henseende blev anset for at være indehaver af alle kommanditselskabets  

 aktiver,  

 selvom dette stred mod både den selskabsretlige realitet og den skatteretlige  

 opfattelse, jf. stempelloven med kommentarer, 1994, side 249-253.
Efter indførelsen af  

 tinglysningsafgiftsloven må begrebet ejerskifte i afgiftsmæssig  

 henseende  

 fortolkes i overensstemmelse med den selskabsretlige og skatteretlige  

 opfattelse, således at der ikke sker ejerskifte, hvis et interessentskab  

 omdannes til et kommanditselskab, når kommanditisterne er indehavere af de  

 samme ideelle andele af kommanditselskabet, som de var af interessentskabet.  

 Der er ikke i forarbejderne støtte til at antage andet, og den tidligere  

 gældende bestemmelse i stempellovens § 53, stk. 4, er ikke videre-ført.
Det  

 er  

 tillige almindelig anerkendt, at tinglysningsafgiftsloven er et helt nyt  

 regelsæt, der tager udgangspunkt i andre principper end stempelloven, og  

 derfor  

 må fortolkes uafhængigt af denne.
Der er ej heller andet grundlag for at  

 antage, at tinglysningsafgiftsloven skulle indtage en så særpræget  

 undtagelse,  

 at det selskabs- og skatteretlige transparensprincip ikke  i modsætning  

 til  

 andre afgiftslove  skulle finde anvendelse.
Det er helt sædvanligt, at  

 selskaber skifter identitet, uden at der samtidig sker en overdragelse af  

 selskabets aktiver, jf.
Vestre Landsrets kendelse af 6. april 2001,  

 offentliggjort i Ugeskrift for Retsvæsen 2001.1553, hvorved et  

 kommanditselskab  

 skiftede identitet til et anpartsselskab, uden at dette i tinglysningsmæssig  

 henseende medførte krav om overdragelsesdokument med henblik på ændring af ejerbetegnelsen i  

 tingbogens adkomstrubrik.
Når et kommanditselskab kan skifte identitet til et  

 anpartsselskab, uden at dette medfører krav om tinglysningsafgift, må det så  

 meget desto mere gælde, at et interessentskab kan skiftet identitet til et  

 kommanditselskab uden tinglysningsmæssige konsekvenser, når ejerandelene til  

 kommanditselskabet er præcis de samme som ejerandelene i interessentskabet.  

 De  

 af regionen påberåbte afgørelser modsiger ikke dette resultat, idet de  

 pågældende henvisninger blot fastslår, at et interessentskab i  

 tinglysningsmæssig henseende betragtes som en selvstændig juridisk person.
I  

 Landskatterettens kendelse af 9. maj 2001 forelå et tilfælde, hvor der både  

 formelt og reelt skete ejerskifte, idet ejendommen skiftede ejer fra  

 interessenten til interessentskabet, hvor der var andre deltagere end den  

 oprindelige ejer.
Der forelå i denne sag et skøde til tinglysning, i  

 modsætning  

 til nærværende sag, hvor der alene anmodes om en notering af ejernes nye navn  

 på samme måde, som det var tilfældet i den påberåbte kendelse fra Vestre  

 Landsret  

 af 6. april 2001.
Det er subsidiært gjort  

 gældende, at kommanditisternes indskud af deres ideelle anparter af  

 nettoformuen,  

 dvs. ejendommen, i interessentskabet i forbindelse med omdannelsen er  

 omfattet  

 af tinglysningsafgiftslovens § 7, stk. 1. Regionen har anført, at  

 bestemmelsen  

 ikke finder anvendelse, idet interessentskaber og kommanditselskaber ikke kan  

 være modtagende selskaber.
Såvel punkt 7.5. i cirkulære nr. 147 af 23.  

 september 1999, som den kommenterede tinglysningsafgiftslov (2000), s. 65,  

 fastslår, at bestemmelsen omfatter kommanditisters indskud i  

 kommanditselskaber, men ikke overdragelser mellem komplementar og  

 kommanditselskab.
Da komplementarselskabet er stiftet ved kontant betaling og  

 ikke ejer nogen andel af kommanditselskabet, er der ikke tale om en af  

 tinglysningsafgiftslovens  

 § 7, stk. 1, ikke-omfattet overdragelse mellem komplementar og  

 kommanditselskab.  

 For så vidt angår kommanditisternes indskud i kommanditselskaber er henvist  

 til  

 K.
Nørgaards artikel i Revision & Regnskabsvæsen nr. 12/1999, s. 17ff,  

 hvor  

 fremgår, at tinglysning i forbindelse med indskud af fast ejendom ved  

 omdannelse af personlig virksomhed til selskab er omfattet af  

 tinglysningsafgiftslovens § 7, stk. 1. Det er yderligere i den kommenterede  

 tinglysningsafgiftslov, s. 64, anført, at apportindskud af fast ejendom  

 omfatter situationer, der sker som led i omdannelse af virksomhed fra  

 personlig  

 virksomhed til selskab, og at det afgørende må være, at ejerforholdet ikke  

 forrykkes ved transaktionen, samt at vederlaget for indskud af fast ejendom  

 ydes i form af aktier eller anparter/ejerskabsandele i selskabet.
Det centrale kendetegn for en  

 virksomhedsomdannelse er, at virksomheden skifter juridisk struktur, uden at  

 der samtidig sker ændringer i virksomhedens ejerforhold, og uden at der sker  

 udbetaling af virksomhedens midler til selskabsdeltagerne.
I denne sag er der  

 netop tale om, at de hidtidige interessenter ved  

 virksomhedsomdannelsen, efter at have indskudt deres ideelle anparter af  

 nettoformuen,  

 dvs. ejendommen, fra interessentskabet i kommanditselskabet, blev vederlagt  

 med  

 kommanditselskabsandele i kommanditselskabet i præcis samme forhold som i det  

 hidtidige interessentskab, og at ingen af kommanditisterne i forbindelse med  

 omdannelse fik udbetalt midler fra virksomheden.
Ordlyden af  

 tinglysningslovens § 7, stk. 1, indebærer ikke, at en tilførsel af aktiver  

 fra kommanditister til et  

 kommanditselskab ikke skulle være omfattet af denne undtagelsesregel, selvom  

 kerneområdet for § 7, stk. 1, umiddelbart selskabsretlige omdannelser, der  

 foretages af aktie- og anpartsselskaber eller mellem aktionærerne i aktie- og  

 anpartsselskaber og aktie- og anpartsselskaberne som sådan.
 At dette er tilfældet fremgår  

 udtrykkeligt af cirkulære 1999/147, pkt. 7.5.2, hvori der om § 7, stk. 1, er  

 anført følgende:
"Bestemmelsen omfatter  

 kommanditisters indskud i kommanditselskabet, men ikke overdragelser mellem  

 komplementaren og kommanditselskabet. " Det fremgår tillige af vejledning  

 af 10. september 2004 om tinglysningsafgift pkt.
C, 1.11.1 under punkt 1, at  

 de  

 fusioner og omdannelser, der er omfattet af tinglysningsafgiftsfriheden,  

 bl.a.  

 er omdannelser vedrørende  ..kommanditselskaber, for  

 så vidt angår forholdet mellem selskabet og kommanditisterne. I nærværende sag er der netop  

 tale om en omdannelse, der vedrører forholdet mellem kommanditisterne og  

 kommanditselskabet, idet der er tale om, at det tidligere interessentskab som  

 led i omdannelsen til et kommanditselskab som apportindskud indskyder den  

 samlede virksomhed, herunder den faste ejendom, mod de tidligere  

 interessenters  

 modtagelse af kommanditandele i kommanditselskabet, svarende forholdsmæssigt  

 til de tidligere interessentskabsandele.
Der er henvist til forarbejderne  

 til tinglysningsafgiftslovens § 7, stk. 1, hvoraf fremgår, at § 7, stk. 1,  

 netop er indsat i tinglysningsafgiftsloven for at lette omstruktureringer i  

 erhvervslivet.
Den omdannelse, som er anledning til nærværende sag, er netop  

 en  

 omdannelse, som er omfattet af begrebet "omstruktureringer i  

 erhvervslivet", idet der er tale om en ændring af selskabsform fra  

 interessentskab til kommanditselskab for at indføre en mere moderne  

 hæftelsesform end i interessentskabet, og for at forberede et hensigtsmæssigt  

 generationsskifte af den virksomhed, som omfattes af omdannelsen.
 Der er endvidere henvist til  

 Vestre Landsrets kendelse U2004/614V, hvor landsretten i et tilfælde omfattet  

 af tinglysningslovens § 7, stk. 1, tillod, at berigtigelse af et ejerskifte i  

 forbindelse  

 med spaltning blev tinglyst, uden at overdragelsesdokumentet var påført  

 ejendomsværdipåtegning.
 Begrundelsen for denne  

 afgørelse fra landsretten var, at ejendomsværdipåtegning efter  

 tinglysningsafgiftslovens  

 § 4, stk. 2, ikke var fornøden, fordi der ifølge tinglysningsafgiftslovens §  

 4,  

 stk. 1, ikke skulle betales afgift.
Anmodning om tinglysning i  

 nærværende sag bærer heller ikke ejendomsværdipåtegning.
Tinglysningskontoret  

 har ladet dette passere uden bemærkning, hvormed implicit ligger, at  

 tinglysningskontoret har accepteret at overdragelsen ikke kan være omfattet  

 af  

 tinglysningsafgiftslovens § 4, stk. 1.
Landsskatterettens bemærkninger og begrundelse Tinglysningsafgiftslovens §  

 4, stk. 1, 1. pkt., har følgende ordlyd:
For tinglysning af  

 ejerskifte af fast ejendom eller andele heraf udgør afgiften 1.400 kr. og 0,6  

 pct. af afgiftsgrundlaget efter stk. 2. Af tinglysningsafgiftslovens  

 § 4, stk. 2, fremgår, at afgiften beregnes af ejerskiftesummen, dog mindst af  

 den seneste på tidspunktet for anmeldelse til tinglysning offentliggjorte  

 ejendomsværdi, eller ved ejerskifte af en ideel andel af en fast ejendom med  

 den forholdsmæssige andel heraf, jf. vurderingsloven.
 Endvidere fremgår følgende af  

 tinglysningsafgiftslovens § 7, stk. 1:
For andre tinglysninger end  

 omfattet af §§ 4-6, herunder tinglysning af adkomstændring ved selskabers  

 m.v.  

 fusion, fission, omdannelse eller tilførsel af aktiver til sådanne selskaber,  

 udgør afgiften 1.400 kr., jf. dog § 8. Af tinglysningslovens § 7,  

 stk. 4, fremgår følgende:
Udløser anmeldelsen  

 tinglysning af navne- og adresseændringer, udgør afgiften 1.400 kr.
Dette  

 gælder dog ikke, hvis anmeldelsen alene er begrundet i, at en af parterne,  

 eller den, som skal modtage meddelelser om pantet, selv skifter navn eller  

 ændrer adresse, uden at der sker et identitetsskift. Af bemærkningerne til  

 lovforslag L 208 til tinglysningsafgiftsloven som fremsat den 25. marts 1999  

 fremgår vedrørende § 7 bl.a. følgende:
Det bestemmes udtrykkeligt i  

 stk. 1, at afgiften udgør 1.400 kr. for tinglysning af en adkomstændring  

 som følge af selskabers mv. fusion, fission, omdannelse eller tilførsel af  

 aktiver.
Disse transaktioner anses således ikke i henseende til loven som  

 ejerskifte.
Fusion, der f.eks. indebærer sammensmeltning af aktieselskaber,  

 og  

 visse omdannelser er fritaget efter de gældende regler i stempelafgiftslovens  

 § 53, stk. 5. Virksomhedsomdannelse, dvs. omdannelse af et  

 personligt  

 firma til aktieselskab/anpartsselskab, hvorved en bestående virksomhed  

 overdrages til et selskab, og den hidtidige indehaver får vederlag for  

 overdragelsen i form af aktier/anparter i selskabet og tillige eventuelt  

 pante-  

 og gældsbreve, er omfattet af reglerne i lov om skattefri  

 virksomhedsomdannelse.
Fission eller spaltning er ligesom tilførsel af  

 aktiver  

 nærmere defineret i aktieafgiftslovens § 4. Disse definitioner lægges  

 tilsvarende til grund i nærværende lov.
Af dagældende  

 aktieafgiftslovs § 4 fulgte, at der ved tilførsel af aktiver i denne lov  

 ansås  

 den transaktion, hvorved et selskab m.v. uden at være opløst tilførte den  

 samlede eller en eller flere grene af sin virksomhed til et andet selskab  

 m.v.  

 mod at få tildelt aktier m.v. i det modtagende selskabs kapital.
Ved en gren  

 af  

 en virksomhed forstås alle aktiver og passiver i en afdeling af et selskab  

 m.v., som ud fra et organisationsmæssigt synspunkt udgør en selvstændig  

 bedrift, dvs. en samlet enhed, der kan fungere ved hjælp af egne midler.
 Det bemærkes at være  

 afgørende for, om en transaktion vedrørende fast ejendom er et ejerskifte,  

 der  

 udløser afgift, hvorvidt ejerskiftet tinglyses som et ejerskifte.
Det lægges til grund, at der  

 er fuldstændig identitet mellem kommanditisterne i A K/S og interessenterne i  

 det tidligere interessentskab A I/S.
Henset endvidere til den foreliggende  

 tingbogsudskrift  

 af 30. september 2005, hvoraf fremgår, at A K/S fremtræder som tinglyst  

 adkomsthaver til den omhandlede ejendom allerede fra og med den 5. februar  

 1980, hvor der oprindeligt skete tinglysning af adkomst for A I/S, findes der  

 ikke den 22. september 2000 at være sket tinglysning af et ejerskifte, som  

 udløser tinglysningsafgift efter tinglysningsafgiftslovens § 4.
 Der gives herefter klageren  

 medhold i den nedlagte påstand, hvorefter den tinglysningsmæssige transaktion  

 den 22. september 2000 alene skal pålægges tinglysningsafgift med 1.400 kr.
 Den påklagede afgørelse  

 ændres i overensstemmelse hermed.
