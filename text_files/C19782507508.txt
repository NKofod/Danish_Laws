Ref.: a.
Håndbog i T-tjeneste (HTT) , HRN 717-1, Afsnit IV,  

 Transporttjeneste.
b.
Bestemmelser for danske landmilitære enheders deltagelse i øvelser i  

 Den tyske Forbundsrepublik (BLEDØV-TY), Kap. 4 og 5.
c.
Deutscher Eisenbahn Militærtarif (DEMT).
 Tillæg: Fordelingsliste.
Bilag: 1. Internationalt fragtbrev. »Militærverkehr-Dænische  

 Streitkræfte«.
Vognladningstransporter. (Farver: Grøn tekst på hvid bund  

 med sort og rød diagonalstempling).
2. Samleliste.
Vognladningstransporter. (Farver: Sort  

 tekst på hvid bund).
3. Internationalt fragtbrev.  

 »Militærverkehr-Dænische Streitkræfte«.
Blandede transporter.  

 (Farver: som bilag 1).
4. Samleliste.
Blandede transporter. (Farver: som  

 bilag 2).
 5. Billetrekvisition (eksempel I). TRAVEL WARRANT,  

 MILITARGUTSCHEIN- DANISCHE STREITKRÆFTE-ETC. (Farver: Sort tekst på hvid  

 bund).
 6. Billetrekvisition (eksempel 2). I øvrigt som bilag  

 5.
 7. TOLDDOKUMENT. (NATO EXPORT CUSTOMS DECLARATION).  

 FORM. 302. (Farver: Sort tekst på hvid bund med rød diagonalstempling: DANISH  

 MILITARY SHIPMENT).
 Erstatter: FKO skr. nr. Ø.833.0/Ø3-2790 af 30 OKT 1973.
 FKO skr. nr. Ø.833.0/Ø3-282 af 7 FEB 1975.
 FKO signal TTJ 833.2/HST1-3550 af 17 JUN 1976.
FORMÅL 1. Bestemmelsen har til formål, at fastsætte de  

 administrative bestemmelser for militære jernbanetransporter til/i Den tyske  

 Forbundsrepublik.
AFTALER 2. Forsvarskommandoen (FKO) har den 24 MAJ 1973 på  

 Forsvarsministeriets (FMN) vegne indgået fragt- og transportaftaler med  

 Deutsche Bundesbahn (DB) om anvendelse af ref. c. i forbindelse med danske  

 militære enheders m. fl. jernbanetransport til/i Den tyske Forbundsrepublik.
 Aftalen omfatter:
a.
Vognladningstransporter.
b.
Blandede transporter.
c.
Personeltransporter.
d.
Særbestemmelser.
GENERELT 3. Ved aftalens indgåelse opnåede dansk forsvar - i  

 økonomisk henseende - de samme fordele, som er gældende for Deutsche  

 Bundeswehr og de lande, der til stadighed har militære styrker stationeret i  

 Den tyske Forbundsrepublik.
OMFANG 4. Bestemmelsen omfatter alle myndigheder, skoler,  

 enheder og enkeltpersoner under FMN - herunder også civilt personel.
 Bestemmelsen har ikke gyldighed for personel tjenstgørende i udlandet -  

 bortset fra Den tyske Forbundsrepublik.
INDHOLD 5. Aftalen omfatter:
a.
Vognladningstransporter: (Se pkt. 6) - vognladningstransporter i godsvogne, der er tilkoblet et ordinært  

 godstog eller kører som særgodstog, - vognladningstransporter i godsvogne, der tilkobles et militært  særtog.
b.
Blandede transporter: (Se pkt. 7) - tog bestående af person- og godsvogne, der kører som godstog, - tog, bestående af person- og godsvogne, der kører som særgodstog.
c.
Personeltransporter: (Se pkt. 8) - tjenesterejser for enkeltpersoner og grupper i ordinære tog (plantog), - rene personeltransporter (enhedstransporter) i personvogne, der  

 udelukkende anvendes af forsvaret, men som tilkobles et ordinært  tog  

 (plantog), - rene personeltransporter (enhedstransporter) i personvogne, der kører  

 som særtog.
d.
Kontrol.
 For administrativt og økonomisk at styre de i ref. c. anførte  

 bestemmelsers anvendelse på danske enheder bestemmer FKO herved:
At al rekvisition af militære jernbanetransporter til/i Den tyske  

 Forbundsrepublik finder sted ved - Vestre Landsdelskommando (VLK) for forsvarets enheder vest for Store  

 Bælt, - Østre Landsdelskommando (ELK) for forsvarets enheder øst for Store Bælt, - at VLK og ELK i tilknytning til de transportprogrammer, som tilsendes  

 rekvirenten, vedlægger/tilsender de nødvendige fragtbreve m.v. om muligt i  

 delvis udfyldt stand, - at kun de udleverede, særligt stemplede fragtbreve m.v. (bilag 1 til 7)  

 må benyttes til de forud planlagte transporter.
For ikke forud planlagte  

 transporter: Se pkt. 9.
e.
Administrative forhold.
Nærværende FKOBST medfører - foruden en økonomisk besparelse - også  

 administrative lettelser for brugeren.
Landsdelskommandoerne (LK) og Hærens  

 Materielkommando (HMAK) råder over et stempel (Militærverkehr- Dænische  

 Streitkræfte) til overstempling af internationale fragtbreve, samt et antal  

 samlelister og tyske militære fragtbreve.
Genrekvirering af samlelister og  

 fragtbreve kan af LK og HMAK ske ved direkte, uformel henvendelse til  

 Forsvarskommandoens Forbindelsesofficer til Danske Statsbaner (FKO FO/DSB),  

 telefon 01- 140400, lokal 2676.
VOGNLADNINGSTRANSPORT 6. Vognladningstransporter til/i Den tyske  

 Forbundsrepublik gennemføres således: Rekvirenten indsender til en LK en  

 transportrekvisition (i 2 eksemplarer), indeholdende de for udarbejdelse af  

 et transportprogram (jf. ref.a.) nødvendige oplysninger.
Transportrekvisitionen skal i fredstid være LK i hænde senest 5 uger før  

 transportens iværksættelse.
Såfremt en rekvirent måtte have spørgsmål til  

 nævnte rekvisition, rettes henvendelse til:
- VLK trafikkontor (telefon: 06-143899, lokal 27) eller - ELK transport- og trafikkontor (telefon: 03-613344, lokal 466 til 469).
 På grundlag af transportrekvisitionen, udarbejdes et transportprogram (jf.  

 ref. a. eller STANAG 2156), der tilsendes rekvirenten sammen med bilag 1 og 2  

 (om muligt i delvis udfyldt stand), som rekvirenten skal anvende i  

 forbindelse med transportens gennemførelse.
 Der skal altid udfærdiges fragtbrev særskilt for ud- og hjemrejse, og  

 såfremt transporten omhandler mere end fire vognladninger tillige samleliste  

 (bilag 2).
Bilag 1 (internationalt fragtbrev (del 1-5)) er af LK - påstemplet med rødt »Militærverkehr-Dænische Streitkræfte«, - udfyldt med skrivemaskine vedrørende rubrikkerne 10, 11, 14, 15, 22, 24  

 og 25, samt når transporten alene omhandler en enkelt vognladning, tillige  

 rubrik 19, - overstreget for så vidt angår rubrikkerne 30, 31, 52 og 53.
 Såfremt et trafikkontor/LK undtagelsesvis ikke har den nødvendige  

 kapacitet (eksempelvis i forbindelse med større øvelsesvirksomhed i  

 LK-regie), påhviler det rekvirenten at udfylde og overstrege fragtbrevet, som  

 ovenfor anført.
 Rekvirenten skal altid udfylde (med kuglepen) rubrik 26 (vægt). Denne  

 vægtangivelse, der er udtryk for transportens samlede vægt, skal svare til  

 summen af de i kolonne 9 i bilag 2 anførte transportvægte.
Den for transporten ansvarlige skal på fragtbrevet påføre og underskrive  

 følgende bekræftelse: »Ich bestætige, dass die Bestimmungen der DB  

 gemæss DEMT § 61 (4) fur das Befestigen von militærischen Fahrzeugen richtig  

 eingehalten sind«.
Denne bekræftelse skal ligeledes anføres på dansk:  

 »Jeg bekræfter hermed, at DSB bestemmelser for sikring af militære  

 køretøjer, RIV, bilag 2, afsnit V, er rigtig overholdt«.
 Den som bilag 2 vedlagte blanket er en samleliste, der såfremt transporten  

 omfatter mere end fire vognladninger, udfyldes af rekvirenten i 5  

 eksemplarer.
 Følgende skal udfyldes (med kuglepen og/eller skrivemaskine):
Absender (Afsender) Empfænger (Modtager) Bestimmungsbahnhof (Bestemmelsesstation).
 Kolonne 1: Her anføres fortløbende nr.
 Kolonne 2-4: Her anføres jernbanevognens nr.
 Kolonne 5: Udfyldes ikke.
Kolonne 6: Udfyldes kun i forbindelse med brug af forsvarets egne FlWg  

 DA/047 specialjernbanevogne Den på jernbanevognen påmalede egenvægt anføres.
 Kolonne 7: Den på jernbanevognen påmalede lastgrænse anføres.
 Kolonne 8: Her anføres på tysk en dækkende betegnelse for det, der  

 forsendes.
 Nedenstående betegnelser vil normalt være dækkende for forsvarets materiel  

 i denne forbindelse:
- Fahrzeuge bis zu 4t Einzelgewicht, - Fahrzeuge im Einzelgewicht von mehr als 4t, - Flugzeuge, Flugzeugeteile, - Maschinen, Maschinenteile, Metall, Metallwaren, - Waffen, - Explosionsgefæhrliche Gegenstande.
 Hvis en jernbanevogn lastes med profiloverskridende materiel, skal dette  

 angives ved, at der efter den på tysk anførte materielbetegnelse her i  

 kolonne 8 anføres »Lu« (Lademassuberschreitung).
 Kolonne 9: Her anføres den samlede vægt af det materiel, som læsses på den  

 enkelte jernbanevogn.
NB: Summen af de på forsiden af samlelisten anførte vægte anføres såvel  

 på forsiden som på bagsiden, hvorefter transportens samlede vægt beregnes og  

 anføres på bagsiden i kolonne 9s nederste rubrik.
Det er det her anførte tal  

 (transportens samlede vægt), der skal overføres til selve fragtbrevets rubrik  

 26, se bilag 1.
 Kolonne 10-21: Udfyldes ikke (er forbeholdt banerne).
BLANDEDE TRANSPORTER 7. Blandede transporter til Den tyske Forbundsrepublik  

 gennemføres administrativt på samme måde som anført for  

 vognladningstransporter (se bilag 3), idet samlelisten (se bilag 4) suppleres  

 med det antal personvogne, som indgår sammen med godsvognene i den blandede  

 transport.
 For personvogne skal følgende kolonner i samlelisten udfyldes i 5  

  eksemplarer:
 Kolonne 10-21: Udfyldes ikke (er forbeholdt banerne).
PERSONELTRANSPORTER 8. a.
Tjenesterejser for enkeltpersoner og grupper i  

 ordinære tog  til/fra Den tyske Forbundsrepublik gennemføres således:.
- Rekvirerende myndighed bestiller pr. tlf. ved en LK et antal  

 billetrekvisitioner (se bilag 5). Der kan rekvireres det antal rekvisitioner,  

 som rekvirerende myndighed skønner at have behov for til et års forbrug, - rekvirerende myndighed udfylder billetrekvisitionen som nedenfor  

 beskrevet.
Rettelser/ændringer i billetrekvisitionen anses kun for gyldige, hvis de  

 er autoriserede af den udstedende myndighed, - billetrekvisitionen ombyttes uden betaling på et DSB rejsebureau,  

  større danske DSB stationer samt større DB stationer i Den tyske  

 Forbundsrepublik.
Denne rekvisition kan alene anvendes på tjenesterejser, og  

 således ikke i forbindelse med besigtigelsesrejser og flytterejser.
Billetrekvisitionen (»Travel Warrant«, se bilag 5 og 6) kan  

 tillige anvendes på større stationer i Den tyske Forbundsrepublik til  

  interne jernbanetransporter af personel inden for Forbundsrepublikkens  

 grænser (se pkt. 9, Særbestemmelser), samt til hjemtransporter til Danmark.  

 Bilag 5 (og 6) ombyttes i alle tilfælde til almindelige internationale  

 billetter (evt. gruppebillet). Centralafregning finder herefter sted Danske  

 Statsbaner (DSB) og Forsvarsministeriet imellem på grundlag af den til DSB  

 afleverede billetrekvisition.
Da DSB rejsebureauer eller stationer ikke  

 ombytter og ej heller tager ikke eller delvis benyttede billetter tilbage,  

 fordi afregning allerede kan have fundet sted på grundlag af  

 billetrekvisitionen, skal billetter, der ikke er benyttede eller evt. kun  

 delvis benyttede, straks indsendes til FKO FO/DSB (adressen fremgår af  

 Adresse- og Telefonliste for Forsvaret), med fornødne oplysninger og  

 attesteret af den for rejsen ansvarlige myndighed.
Billetrekvisitionen er som  

 anført en rekvisition og kan som sådan ikke anvendes som billet, men skal  

 ombyttes som ovenfor anført til almindelige internationale billetter.
 For udfyldelse af billetrekvisitionen gælder følgende:
- Den skal udfyldes på maskine eller med blokbogstaver, - afgangs- og ankomststationen skal tydeligt anføres, rute kan evt.  

 anføres, - den kan med de nedenfor anførte undtagelser anvendes til såvel  

 enkeltbillet som returbillet for en eller flere personer til såvel 1. som 2.  

 klasse, - hvis der også ønskes bestilling af de på rekvisitionen under »II  

 SUPPLEMENT a - f« anførte tillæg, skal der udstedes særskilt rekvisition  

 for hver kategori af tillæggene, og rekvisitionen må  kun udstedes til  

 enkeltrejse, - på bagsiden af en billet bør for enhedstransporter kun anføres enhedens  

 navn og dens førselsofficer, - hvis bagage ønskes indskrevet, skal der udfærdiges særskilt  

 billetrekvisition, - samtlige med x afmærkede rubrikker skal af kontrolhensyn udstreges, hvis  

 de ikke anvendes i forbindelse med bestillingen (se bilag 5 og 6), - talonen i venstre side, der bærer samme bogstav og nummer som den  

 egentlige billetrekvisition, skal udfyldes og opbevares ved den udstedende  

 myndighed.
Talonen kan tilintetgøres, når lokal afregning af rejsen i øvrigt  

 har fundet sted.
 Følgende eksempler tjener til belysning af ovenstående:
- hvis en gruppe på 7 personer (heraf 2 på 1. kl. og 5 på 2. kl.) skal  

 bestille en t/rt-billet til Den tyske Forbundsrepublik uden yderligere  

 tillægsbestillinger, skal der kun udfærdiges een billetrekvisition, - hvis der til samme gruppe yderligere skal bestilles 2 sovepladser t/rt  

 samt 5 liggepladser t/rt, skal der udfærdiges 5 billetrekvisitioner:
1 rekvisition for hen- og tilbagerejse for 2 personer på 1. kl. og 5  

 personer på 2. kl. (se bilag 5) 1 rekvisition for 2 sovepladser på henrejsen (se bilag 6) 1 rekvisition for 2 sovepladser på tilbagerejsen 1 rekvisition for 5 liggepladser på henrejsen 1 rekvisition for 5 liggepladser på tilbagerejsen, - hvis anførte gruppe ønsker at indskrive rejsegods, skal der yderligere  

 udfærdiges 2 billetrekvisitioner for rejsegods.
b.
Personeltransporter (enhedstransporter) i jernbanepersonvogne, der  

  udelukkende anvendes af forsvaret, men som tilkobles et ordinært  tog.
 Rekvirerende myndighed indsender til en LK en transportrekvisition (i 2  

 ekspl.), der skal indeholde de for udarbejdelse af et transportprogram  

 nødvendige oplysninger (jf. ref. a. og STANAG 2156).
Transportrekvisitionen skal være LK i hænde senest 5 uger før transportens  

 iværksættelse.
På grundlag af transportrekvisitionen udarbejdes et  

 transportprogram (jf. ref. a. og STANAG 2156), der tilsendes rekvirerende  

 myndighed.
 Henset til at man på tysk strækning betaler pr. vogn/-km., uanset antal  

 benyttede pladser, vil en 100% udnyttelse af tildelt/bestilt vognkapacitet  

 give laveste pris pr. transporteret person.
LK skønner om et mindre antal personer - som det ud fra en økonomisk  

 vurdering ikke er rimeligt at bestille en hel jernbanepersonvogn til - enten bør sendes som evt. forkommando eller om der ved billetrekvisition (se bilag 5 og 6) skal bestilles de  

 nødvendige pladser i den »civile« del af togstammen.
 Der anvendes i alle tilfælde billetrekvisition.
c.
Personeltransporter (enhedstransporter) i jernbanepersonvogne, der  

  kører som særtog.
Proceduren svarer nøje til det under pkt. 6. anførte, idet muligheden for  

 at bestille pladser i den »civile« del af togstammen dog ikke er  

 til stede.
Der anvendes billetrekvisition (bilag 5 og 6), som anført i  

 pkt.8.a.
SÆRBESTEMMELSER 9. For lokale jernbanetransporter i Den tyske  

 Forbundsrepublik samt for ikke forud planlagte hjemtransporter fra Den tyske  

 Forbundsrepublik, gælder nedenstående retningslinier for såvel  

  vognladningstransporter som blandede transporter.
Retningslinierne er  

 fastsat af hensyn til kontrollen med profiloverskridende transporter (Lu),  

 hvorfor alle jernbanetransporter i og fra Den tyske Forbundsrepublik skal  

 rekvireres på ensartet måde.
a.
Lokale jernbanetransporter i Den tyske Forbundsrepublik.
 Vognladningstransporter og blandede transporter.
 Den enhed, der forestår transporten, retter med henblik herpå henvendelse  

 til nærmeste »Verkehrskommandantur/Bundeswehr«, der i henhold til  

 ref. c. vil yde bistand i forbindelse med udfyldelse af fragtbrevet.
 Opmærksomheden skal henledes på, at det diagonale påtryk »Deutsche  

 Bundeswehr« rettes til »Dænische Streitkræfte«, og at der i  

 fragtbrevets rubrik 25 »Inhalt« for vognladningstransporter anføres  

 betegnelsen for indholdet eller »Nachweisung der Einzelsendungen  

 beigefugt«, og ved blandede transporter: »Gemischter Zug«  

 eller »Gemischter Warengruppen«, samt »Fahrtnummer  

 ......«, »Nachweisung der Einzelsendungen beigefugt«.
 I fragtbrevets rubrik 27 »Freivermerk« anføres: »Gestundet  

 zu Lasten der dænischen Streitkræfte«.
b.
Ikke planlagte hjemtransporter fra Den tyske Forbundsrepublik.
 Vognladningstransporter og blandede transporter.
Der anvendes internationalt fragtbrev (bilag 1 og 3) og evt. samleliste,  

 jf. ref. c., § 26. Fragtbrevet rettes diagonalt med teksten »Dænische  

 Streitkræfte«.
Ekstra eksemplarer af det internationale fragtbrev og  

 samlelister kan rekvireres ved respektive LK i forbindelse med tilsendelse af  

 transportprogram.
c.
Transport af ammunition.
 For jernbanetransporter af militær ammunition i Den tyske Forbundsrepublik  

 gælder særlige regler, der i begrænset omfang kan udlånes fra LK eller  

 FO/DSB.
d.
Vognladningstransporter i godsvogne tilkoblet et ordinært godstog.
 En LK kan meddele et Parkområde bemyndigelse til, efter behov, at  

 iværksætte vognladningstransporter i godsvogne, der er tilkoblet et ordinært  

 godstog.
TOLDBESTEMMELSER 10. Hvis en enhed m. fl. medtager/hjemtager  

 toldpligtige varer, udfyldes og medtages/-sendes en NATO EXPORT CUSTOMS  

 DECLARATION, jf. bilag 7, i 5 eksemplarer.
Dokumentet gælder både som toldbevis og toldanmeldelse.
Vejledning i  

 udfyldelse af dokumentet fremgår tresproget af teksten på bagsiden.
 Når omhandlede told-deklaration vedlægges, afkrydses fragtbrevets rubrik  

 32, idet samtidig anføres, at nævnte deklaration er bilagt.
EB A.H.CHRISTENSEN generalmajor chef for økonomistaben TILLÆG FORDELINGSLISTE Standardfordeling + HRN AFD/UAFD - SVN skibe + FLV HAWK ESK (8) Forsvarsministeriets 8. kontor FORAT BONN MID VOR MID NSJ MID RSK MID SKH MID WEJ Geodætisk Institut Hirsholmene Christiansø Farvandsvæsenet Nyboders Kommandantskab Statens Konfektion Orlogsværftet BILAG 1 INTERNATIONALT FRAGTBREV »MILITÆRVERKEHR-DÆNISCHE STREITKRÆFTE« VOGNLADNINGSTRANSPORTER (Farver: Grøn tekst på hvid bund med sort og rød diagonalstempling).
BILAG 2 SAMLELISTE.
 VOGNLISTETRANSPORTER.
 (Farver: Sort tekst på hvid bund).
BILAG 3 INTERNATIONALT FRAGTBREV »MILITÆRVERKEHR-DÆNISCHE STREITKRÆFTE« (Farver: Som bilag 1).
BILAG 4 SAMLELISTE.
 BLANDEDE TRANSPORTER.
 (Farver: Som bilasg 2).
BILAG 5 BILLETREKVISITION (eksempel 1).
 TRAVEL WARRANT, MILITÆRGUTSCHEIN-DÆNISCHE STREITKRÆFTE-ETC.
 (Farver: Sort tekst på hvid bund).
BILAG 6 BILLETREKVISITION (eksempel 2) .
 I øvrigt som bilag 5) .
BILAG 7 TOLDDOKUMENT.
 (NATO EXPORT CUSTOMS DECLARATION). FORM. 302.
 (Farver: Sort tekst på hvid bund med rød diagonalstempling:
 DANISH MILITARY SHIPMENT).
