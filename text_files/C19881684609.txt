(Betaling af overtimer pr. 1. august  

 1988) (til alle amtsråd og Frederiksberg  

 Kommunalbestyrelse.) § 1 I medfør af aftale af 1. december 1988 mellem Finansministeriet og  

 Lærernes Centralorganisation om ændringer i aftalen af 3. juli 1986 med  

 senere ændringer om aflønning, afspadsering af overtimer, afvikling af  

 undertimer og overtimebetaling for tjenestemænd ved amtskommunale  

 enkeltfagskurser foretages følgende ændringer i Kulturministeriets cirkulære  

 af 28. februar 1987 om aflønning, afspadsering af overtimer, afvikling af  

 undertimer og overtimebetaling for tjenestemænd ved amtskommunale  

 enkeltfagskurser, bortset fra tjenestemandsansatte adjunkter/lektorer.
 1. § 6 affattes således:
» § 6. Der kan mellem amtsrådet og den stedlige amtskreds af Dansk  

 Aften- og Ungdomsskoleforening indgås aftale om, at de ved årsopgørelsen for  

 et kursusår fremkomne overtimer eller dele heraf ikke skal afspadseres, men  

 afregnes med overtimebetaling efter reglerne i § 8 uden tillæggelse af det i  

 § 4, stk. 1, nævnte tillæg.
En sådan aftale kan omfatte enkelte  

 fuldtidsbeskæftigede lærere eller samtlige fuldtidsbeskæftigede lærere på et  

 eller flere kurser i amtskommunen.
En aftale kan dog ikke omfatte lærere, der  

 har opnået timetillæg ved det 60. år, og tjenestemænd i stillinger som  

 forstander.« § 2 2. § 1 har virkning fra 1. august 1988.
KULTURMINISTERIET Direktoratet for Folkeoplysning, Frie Grundskoler m.v. den 15. december 1988.
 P.d.v.
