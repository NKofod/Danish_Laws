 Herved bekendtgøres lov nr. 575 af 25. november 1977 om  

 afgift ved førstegangsoverdragelse af visse ejerlejligheder med den ændring,  

 der følger af lov nr. 243 af 4. juni 1982.
 § 1.  Af dokumenter om overdragelse af ejerlejligheder  

 i bygninger her i landet, til hvis opførelse, der er givet byggetilladelse  

 inden 1. juli 1966, svares en afgift på 5 pct. af samme beløb, hvoraf  

 overdragelsesstempel i henhold til stempellovens § 34 beregnes.
Stk. 2.  Afgiften svares ved førstegangsoverdragelse af  

 ejerlejligheder i de nævnte ejendomme.
Ved førstegangsoverdragelse forstås  

 den første overdragelse af en ejerlejlighed, der finder sted, efter at  

 opdeling af ejendommen i ejerlejligheder er sket.
§ 2.  Kommunalbestyrelsen i den kommune, hvori  

 bygningen er beliggende, udsteder attest om, hvorvidt byggetilladelse er  

 givet inden 1. juli 1966 eller senere.
Attesten påføres  

 overdragelsesdokumentet i tilslutning til ejendomsværdipåtegningen, jfr.  

 stempellovens § 38, stk. 1.
 § 3.  Hvis overdragelsesdokumentet ikke er forsynet  

 med den i § 2 nævnte attestation ved indleveringen til tinglysning, skal  

 dokumentet afvises.
 § 4.  Afgiften påhviler overdrageren.
 § 5.  I øvrigt finder stempellovens regler anvendelse.
 § 6.  Loven træder i kraft ved bekendtgørelsen i  

 Lovtidende og har virkning for dokumenter, hvis stempelpligt indtræder den  

 25. november 1977 eller senere.
 § 7.  Loven gælder ikke for Færøerne og Grønland.
 Lov nr. 243 af 4. juni 1982 om ændring af lov om afgift ved  

 førstegangsoverdragelse af visse ejerlejligheder (Forhøjelse af afgiften)  

 indeholder i § 1 en ændring af den i § 1, stk. 1, nævnte procentsats og  

 indeholder i § 2 følgende bestemmelse:
§ 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven har virkning for dokumenter, hvis  

 stempelpligt indtræder den 3. juni 1982 eller senere.
