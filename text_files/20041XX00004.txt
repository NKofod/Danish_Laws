Skriftlig fremsættelse (6. oktober 2004) Ministeren for  

 videnskab, teknologi og udvikling  

  

 (Helge Sander):
 Herved tillader jeg mig for Folketinget at fremsætte:
 Forslag til lov om  

 Højteknologifonden.
(Lovforslag nr.
L 2).
Lovforslaget om Højteknologifonden har til formål at fremme  

 Danmarks videre udvikling som højteknologisk samfund.
Det skal ske ved at  

 støtte strategiske og højteknologiske satsninger i forskning og innovation,  

 f.eks. inden for områder som informations- og kommunikationsteknologi,  

 bioteknologi  

 og nanoteknologi.
Etableringen af Højteknologifonden er en nyskabelse med en  

 egen profil og rolle i forsknings- og innovationssystemet, men lovforslaget  

 og  

 fonden skal i øvrigt ses i sammenhæng med regeringens øvrige reformer på  

 forsknings- og innovationsområdet.
Lovforslaget lægger op til, at Højteknologifonden skal ledes  

 af en selvstændig bestyrelse på ni personer udpeget for fire år af  

 videnskabsministeren i deres personlige egenskab - formanden og fem andre  

 skal  

 komme fra erhvervslivet.
Lovforslaget indebærer, at fonden i gennemsnit  

 tilføres mindst to mia. kr. pr. år i 2005-2012 via engangsindtægter, salg af  

 statslige aktiver mv.
Beløbet fastsættes på de årlige finanslove, således at  

 fonden i 2012 tilstræbes at have en grundkapital på mindst 16 mia. kr.  

 Grundkapitalen skal forvaltes af Danmarks Nationalbank efter aftale med  

 finansministeren og anbringes i danske statsobligationer.
Bestyrelsen foreslås tillagt ansvar og kompetence for  

 udlodning af alle midler fra fonden.
De anvendte midler findes primært fra  

 afkastet fra kapitalen, men der kan dog også med den fornødne  

 bevillingsmæssige  

 hjemmel anvendes midler fra grundkapitalen.
Bestyrelsen skal i sin udlodning  

 fokusere på nøje udvalgte områder og støtte projekter eller konsortier med  

 flere deltagere, hvor der er åbenbare erhvervsmæssige interesser og Danmark  

 har  

 særlige forudsætninger.
Der skal stilles krav om offentlig-privat samspil,  

 dvs.  

 mindst en offentlig og en privat virksomhed skal deltage i et projekt.
Og  

 endelig skal teknologioverførsel også tilgodeses sammen med forskning og  

 innovation i international topklasse.
Højteknologifonden forpligtes endvidere  

 til at søge at fremme forskning og innovation i små og mellemstore  

 virksomheder.
Al støtte skal gives efter en vurdering af erhvervsmæssig  

 relevans  

 og faglig kvalitet.
Bestyrelsen kan nedsætte egne faglige underudvalg, mens  

 forskningsfaglige vurderinger skal indhentes i forskningsrådssystemet eller  

 Danmarks Grundforskningsfond.
Bestyrelsen kan endvidere vælge at overføre  

 midler til Det Strategiske Forskningsråd og/eller Rådet for Teknologi og  

 Innovation for at styrke allerede igangsatte eller beslægtede initiativer.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
