På  

 baggrund af de modstridende forklaringer kunne Pressenævnet ikke vurdere, om  

 der blev indgået aftaler mellem Danmarks Radio og klager svarende til de  

 krav,  

 som klager fremsatte i sine skriftlige henvendelser.
Pressenævnet fandt  

 derfor  

 ikke grundlag for at udtale kritik af Danmarks Radio på dette punkt.
 Danmarks  

 Radio er berettiget til selv at vælge, hvad man fokuserer på i en udsendelse.  

 Danmarks Radio havde derfor ikke tilsidesat god presseskik ved at fokusere på  

 de foreninger, der var utilfredse med klager, og der var ikke grundlag for at  

 kritisere udvælgelsen af de citater, som blev bragt.
 Pressenævnet  

 fandt, at Danmarks Radio havde tilsidesat god presseskik ved ikke at have  

 forelagt oplysningerne om en andelsboligforening for klager inden  

 udsendelsen.  

 Nævnet udtalte sin kritik og fandt, at Danmarks Radio burde offentliggøre  

 kritikken, uanset at Danmarks Radio havde beklaget forholdet over for klager.
Danmarks  

 Radio havde i øvrigt i tilstrækkeligt omfang inden udsendelsen forelagt  

 klager de  

 kritikpunkter, der blev omtalt.
Udtalelserne fra en række personer havde ikke  

 en sådan karakter, at Danmarks Radio burde have forelagt dem for klager inden  

 udsendelsen.
 Nævnet  

 fandt, at Danmarks Radio heller ikke på andre punkter havde handlet i strid  

 med  

 god presseskik i forbindelse med indslaget.
Kendelse  

 fra Pressenævnet i sag 2004-6-113 Advokat [K] har ved advokat Annet Malmquist klaget til  

 Pressenævnet over et indslag i Danmarks Radio (DR) den 9. september 2004 i  

 magasinet Penge, idet han mener, at god presseskik er tilsidesat.
Indslaget omhandlede advokat [K]s arbejde som administrator for  

 en række andelsboligforeninger i København.
Det blev indledt på følgende vis:
 Vært:  

  

 Der er dyb  

 splittelse i en af Danmarks største andelsboligforeninger.
 En advokat med møderet for Højesteret har gjort det til sit  

 speciale at administrere tusindvis af boliger.
Men han nøjes ikke med at forvalte foreningens penge; han  

 rådgiver dem også om store, ambitiøse byggeprojekter.
Han har med andre ord  

 flere kasketter på én gang.
Men nu er boligejerne kommet i tvivl om, hvis interesser han  

 egentlig varetager  deres eller sine egne.
Og en stor gruppe beboere  

 vil nu  

 have administratoren afsat.
Men det er ikke helt så nemt, som det lyder.
Penge sætter i aften fokus på en af Danmarks driftige  

 boligadministratorer og går hans arbejdsmetoder efter i sømmene. Der fulgte herefter flere indslag om andelsboligforeningerne [F],  

[G] og [H], som alle har eller har haft advokat [K] som administrator.
Det  

 fremgik af indslagene, at [K] har rådet boligforeningerne til at investere i  

 flere omfattende byggeprojekter, herunder bl.a. etablering af taglejligheder,  

 1. sale, altaner mv.
Det fremgik endvidere, at en gruppe beboere og visse af  

 foreningernes bestyrelsesmedlemmer stillede spørgsmål ved de pågældende  

 projekter, idet de blandt andet fandt, at foreningerne ikke rådede over  

 finansielle midler til projekternes gennemførelse.
I forbindelse med omtalen  

 af  

[F] blev regnskabet forelagt en statsautoriseret revisor, [A], der udtalte  

 sig  

 kritisk.
Der blev herudover bragt udtalelser fra advokat [B], formand for  

 administrationssektionen i Ejendomsforeningen Danmark, om hvilke opgaver, der  

 påhviler en administrator, og fra advokat [C], formand for Danske  

 Boligadvokater,  

 om advokat [K]s salær for bl.a. låneoptagelse.
I indslaget kommenterede  

 advokat  

[K] den fremsatte kritik.  

 Indslaget  

 sluttede med, at programmets vært i studiet interviewede et medlem af  

 advokatrådet,  

[D], som bl.a. udtalte sig om en administrators opgaver og størrelsen af  

 advokatsalærer.
Advokat [K] har anført, at udsendelsen fremstod fordømmende,  

 negativ og ensidig i forhold til hans ejendomsadministration.
Han blev ikke  

 forud for, at udsendelsen blev bragt, orienteret om de konkrete og kritiske  

 påstande i udsendelsen, men fik blot oplyst at der var nogle kritiske  

 kommentarer.  

 Han fik ikke at vide, at der ville medvirke tre andre advokater og en  

 statsautoriseret revisor.
Klager burde have haft mulighed for at forsvare sig  

 over for deres udtalelser.
DRs brug af såkaldte sagkyndige 3.mænd i  

 udsendelsen understreger udsendelsens mangel på balance og etik, idet de  

 pågældende samtidig er advokat [K]s konkurrenter på markedet, hvilket DR ikke  

 oplyste om.
[K] har oplyst, at han under to interviews forud for udsendelsen  

 svarede udførligt på spørgsmål fra en journalist, men hans redegørelser blev  

 næsten ikke bragt og blev endvidere klippet ud af en sammenhæng, således at  

 hans seriøsitet som advokat og ejendomsadministrator fremstod fordrejet.
De  

 to  

 interviews havde en varighed af henholdsvis 2½ time og 2 timer, men i  

 udsendelsen  

 kom han alene til orde i ca. 5 minutter.
Resten af tiden blev brugt på  

 udtalelser, som den pågældende journalist havde indsamlet, og som øjensynligt  

 havde til formål at nedgøre hans evner som ejendomsadministrator.
Han burde  

 have haft væsentligt mere tid i udsendelsen til at imødekomme de kritiske  

 udtalelser samt til at afbalancere synspunkterne.
[K] har endvidere anført, at DR ikke har overholdt en række  

 aftaler, som han og DR havde indgået forud for udsendelsen.
Han har henvist  

 til  

 to e-mails til DR, hvoraf det bl.a. fremgår, at han af hensyn til sin  

 forberedelse ønskede oplyst, hvilke påstande, han skulle kommentere og  

 besvare.  

 Det fremgår endvidere, at han i forbindelse med interviewet om  

 boligforeningen [G]  

 ønskede at gennemse en tidligere optaget sekvens.
Endvidere skulle muligheden  

 for knopskydning i forbindelse med et tagboligprojekt omtales i udsendelsen,  

 ligesom kommentarer og påstande, som journalisten havde indhentet hos en  

 revisor, skulle forelægges for foreningens egen revisor til udtalelse.
Ingen  

 af  

 disse udtrykkelige forudsætninger for deltagelse i udsendelsen blev opfyldt,  

 hvorfor DR har tilsidesat god presseskik.
Det er korrekt, at DR tilbød [K] at  

 deltage i debatten i studiet, men han ønskede ikke dette, idet han ikke kunne  

 få oplyst, hvem eller hvad som ventede ham i studiet.
Dette berettiger  

 imidlertid ikke til en ensidig, negativ fremfærd, som har været skadelig for  

 hans omdømme og økonomisk tabsgivende.
 [K] har yderligere anført, at DR undlod at bringe de  

 Korrektioner, som formanden for [F], [E], kom med i slutning af interviewet  

 med  

 journalisten, på trods af at journalisten lovede at bringe dem.
Det er kritisabelt, at omtalen af andelsboligforeningen [H] fik  

 en så fremtrædende plads i udsendelsen, at han ikke har administreret  

 ejendommen i de seneste år.
Det er endvidere kritisabelt, at udsendelsens  

 mest  

 negative kommentarer blev fremsat af en tidligere formand for [H], som oven i  

 købet var fraflyttet et halvt år tidligere. [K] fik ikke forelagt noget  

 konkret, hverken før eller efter interviewet.
DR har ikke over for ham  

 beklaget  

 den manglende forelæggelse.
En beklagelse ville i øvrigt ikke ændre på det  

 forhold, at DR har tilsidesat god presseskik.
[K] har endelig anført, at han er blevet gjort bekendt med, at  

 DR bevidst har fravalgt interviews med personer, som har en positiv  

 opfattelse  

 af hans ejendomsadministration.
DR har således alene ønsket at give et  

 ensidigt  

 og fordrejet billede af klagers ejendomsadministration.
DR har anført, at det er DRs opfattelse, at indslaget er blevet  

 til i overensstemmelse med god presseskik og fairness. [K] har fået forelagt  

 samtlige oplysninger, der er egnet til skade, og han er blevet tilbudt at  

 komme  

 i studiet for at kommentere den kritik, der er fremsat.
Herudover har hele  

 sagen været forelagt uafhængige eksperter, herunder en autoriseret revisor,  

 et  

 medlem af bestyrelsen for danske boligadvokater og et medlem af advokatrådet.  

 Revisoren reviderer i forvejen regnskaber for flere hundrede  

 andelsboligforeninger  

 og er derfor kompetent til at gennemgå og konkludere på regnskaberne.
Det er  

 således som udenforstående 3. mand med særlig kompetence, at den pågældende  

 revisor medvirker. [K] har ikke krav på at få oplyst, hvilke personer, der  

 deltager i indslaget.
DR har anført, at [K] har fået forelagt temaer og påstande over  

 flere omgange.
DR fremsender eller udleverer imidlertid generelt ikke selve  

 udformningen af spørgsmål, ligesom DR ikke imødekommer krav om, at et  

 interview  

 ikke kan udvikle sig, så der på forhånd er en begrænsning i hvilke opfølgende  

 spørgsmål, der kan stilles.
Dette gælder ligeledes i denne sag, hvor  

 redaktionen  

 ikke på forhånd har givet tilsagn om begrænsninger for interview.
Det  

 forhold,  

 at klager ensidigt har fremsendt e-mails til DR herom, kan ikke forpligte DR.
I forhold til [K]s e-mail af 7. september 2004 har DR oplyst, at  

 redaktør [I] den 8. september 2004 ringede til [K] og oplyste, at DR ikke  

 kunne  

 acceptere nogen af de krav, [K] havde stillet.
DR har således telefonisk  

 afvist  

 ikke kun kravet om gennemsyn af interview-sekvensen, men også kravene om  

 omtale  

 af tagboligprojektet og forelæggelse for foreningens revisor.
Under  

 telefonsamtaler  

 trak [K] sine krav tilbage og accepterede at blive interviewet den følgende  

 dag.
DR afviste således alle krav, [K] havde stillet, og der er derfor ikke  

 tilsidesat nogen aftale.
De oplysninger, som DR havde indhentet hos revisor  

 blev forelagt for [K] og boligforeningens formand, [E], hvilket er i  

 overensstemmelse  

 med aftalen.
DR har samtidig oplyst, at [K] 4 dage forud for udsendelsen blev  

 tilbudt at medvirke i studiet, men afslog straks dette, og gentagne  

 opfordringer fik ham aldrig til bare at overveje at deltage.
Det er ikke  

 korrekt, at [K] ikke har fået at vide hvem eller hvad, der ventede ham  

 i  

 studiet.
DR har afvist, at [E]s udtalelser er klippet i stykker.  

 Udtalelserne  

 er bragt i en forståelig sammenhæng.
I indslaget erkender [K], at ideen med  

 taglejlighederne var hans egen eller kom fra hans kontor.
DR har videre anført, at medierne ikke er afskåret fra at undersøge  

 forhold, der er afsluttede.
Det er derfor ikke i strid med god presseskik, at  

 DR behandlede sagen om [H], selv om det er nogle år siden, at [K]  

 administrerede ejendommen.
Det samme gælder i forhold til  

 interviewet med den daværende formand, selv  

 om denne nu er fraflyttet bebyggelsen.
DR har beklaget over for [K], at man  

 ikke bragte hans kommentarer til omtalen af ejendommen [H].
DR har bekræftet, at man i forbindelse med researchen til udsendelsen  

 har haft kontakt til mange andre boligforeninger, og at nogle af disse ikke  

 havde problemer med [K]s administration.
Indslaget fokuserede imidlertid ikke  

 på de foreninger, hvor der ikke var problemer, men på de mange foreninger  

 hvor  

 utilfredsheden var udbredt.
 I sagens behandling har følgende nævnsmedlemmer deltaget:  

 Niels Grubbe,  

 Lotte Mejlhede, Lene Sarup og Ole Askvig.
 Pressenævnet udtaler:
På baggrund af de modstridende forklaringer kan Pressenævnet  

 ikke vurdere, om der blev indgået aftaler mellem DR og [K] svarende til de  

 krav, som [K] fremsatte i sine skriftlige henvendelser.
Nævnet kan af samme  

 grund heller ikke tage stilling til eventuelle aftalers indhold eller til, om  

 de måtte være blevet tilsidesat.
Pressenævnet finder derfor ikke grundlag for  

 at udtale kritik af DR på dette punkt.
DR er berettiget til selv at vælge, hvad man fokuserer på i en  

 udsendelse.
DR har derfor ikke tilsidesat god presseskik ved at fokusere på  

 de  

 foreninger, der var utilfredse med [K], og der er ikke grundlag for at  

 kritisere udvælgelsen af de citater, som blev bragt.
Pressenævnet finder, at DR har tilsidesat god presseskik ved  

 ikke at have forelagt oplysningerne om Andelsboligforeningen Nat 1 for [K]  

 inden udsendelsen.
Nævnet udtaler sin kritik og finder, at DR bør  

 offentliggøre  

 kritikken, uanset at DR har beklaget forholdet over for [K].
DR har i øvrigt i tilstrækkeligt omfang inden udsendelsen  

 forelagt [K] de kritikpunkter, der blev omtalt.
Udtalelserne fra [B], [C] og  

[D]  

 har ikke en sådan karakter, at DR burde have forelagt dem for [K] inden  

 udsendelsen.
 Nævnet finder, at DR heller ikke på andre punkter har handlet i  

 strid med god presseskik i forbindelse med indslaget.
 I medfør af medieansvarslovens § 49 pålægger Pressenævnet  

 herefter den ansvarshavende redaktør på DR at offentliggøre følgende:
   

  

 Kendelse fra Pressenævnet  

  

 :
Den 9. september 2004  

 bragte Danmarks Radio et indslag i magasinet Penge.
Det  

 omhandlede advokat [K]s  

 arbejde som administrator for en række andelsboligforeninger i København.  

 Advokat [K] har klaget til Pressenævnet, da han mener, at DR har tilsidesat  

 god  

 presseskik på en række punkter.
 Pressenævnet udtaler  

 bl.a.:
DR er berettiget til selv  

 at vælge, hvad man fokuserer på i en udsendelse.
DR har derfor ikke  

 tilsidesat  

 god presseskik ved at fokusere på de foreninger, der var utilfredse med [K],  

 og  

 der er ikke grundlag for at kritisere udvælgelsen af de citater, som blev  

 bragt.
Pressenævnet finder, at DR  

 har tilsidesat god presseskik ved ikke at have forelagt oplysningerne om  

 Andelsboligforeningen [H] for [K] inden udsendelsen.
Nævnet udtaler sin  

 kritik  

 og finder, at DR bør offentliggøre kritikken, uanset at DR har beklaget  

 forholdet over for [K].
 DR har i øvrigt i  

 tilstrækkeligt omfang inden udsendelsen forelagt [K] de kritikpunkter, der  

 blev  

 omtalt, og DR har heller ikke på andre punkter handlet i strid med god  

 presseskik.
København den 14. april 2005 Niels Grubbe, Lotte Meilhede, Lene Sarup og Ole Askvig. Afgjort den 14. april 2005.
