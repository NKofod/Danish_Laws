Betænkning afgivet af Klima-, Energi- og Forsyningsudvalget den 26. november 2020 Betænkning over Forslag til lov om ændring af lov om elektroniske kommunikationsnet og -tjenester, lov om radiofrekvenser og forskellige andre love (Implementering af direktiv om oprettelse af en europæisk kodeks for elektronisk kommunikation (omarbejdning) m.v.) [af klima-, energi- og forsyningsministeren (Dan Jørgensen)]:
1. Ændringsforslag Klima-, energi- og forsyningsministeren har stillet 11 ændringsforslag til lovforslaget.
2. Udtalelse fra klima-, energi- og forsyningsministeren Klima-, energi- og forsyningsministeren har over for udvalget oplyst følgende:
»Klima-, energi og forsyningsministeren noterer, at forslaget om ændring af §§ 7 og 8 i loven blev sendt i særskilt høring i perioden den 25. september 2020 til den 9. oktober 2020. Lovforslaget var dermed fremsat for Folketinget, førend høringsperioden for ændringen af §§ 7 og 8 var afsluttet.
Høringen har givet anledning til mindre justeringer i de almindelige bemærkninger til lovforslaget, hvorfor det ønskes præciseret i lovforslagets afsnit 7.2, at der ikke er tale om ejere af nettet, men udbydere af nummeruafhængige interpersonelle kommunikationstjenester.
Ligeledes ønskes det præciseret i lovforslagets afsnit 6, at nummeruafhængige interpersonelle kommunikationstjenester skal indberette eventuelle brud på persondatasikkerheden på samme vis, som de traditionelle teleselskaber via den fælles offentlige indberetningsløsning, der findes på www.indberet.virk.dk.« 3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Politiske bemærkninger Socialdemokratiet, Venstre, Radikale Venstre, Det Konservative Folkeparti, Dansk Folkeparti, Socialistisk Folkeparti, Enhedslisten, Nye Borgerlige og Liberal Alliance Regeringen opnår med den foreslåede ændring af § 3 i teleloven brede kompetencer, i forhold til hvilke tjenester der i fremtiden skal benyttes som alarmkommunikation, eksempelvis sms til 112.
Derfor forudsætter Socialdemokratiets, Venstres, Radikale Venstres, Det Konservative Folkepartis, Dansk Folkepartis, Socialistisk Folkepartis, Enhedslistens, Nye Borgerliges og Liberal Alliances medlemmer af udvalget, at teleforligskredsen ud over branchen, relevante myndigheder og interessenter inddrages forud for fastsættelse af konkrete regler om en tjenestes anvendelse som alarmkommunikation.
Det forudsættes også, at forligskredsen inddrages i den endelige udformning af reglerne, og at eventuelle finansieringsbehov diskuteres i forligskredsen.
Regeringen opnår også brede kompetencer med den foreslåede bestemmelse i telelovens § 26 a om, at ministeren kan fastsætte regler om, at udbydere af machine to machine-kommunikationstjenester skal understøtte, at slutbrugere trådløst kan skifte udbyder.
S, V, RV, KF, DF, SF, EL, NB og LA forudsætter derfor også, at teleforligskredsen ud over branchen, relevante myndigheder og interessenter inddrages forud for fastsættelse af konkrete regler, og at den endelige udformning af reglerne skal godkendes af teleforligskredsen.
 S, V, RV, KF, DF, SF, EL, NB og LA opfordrer i øvrigt til, at der hurtigst muligt igangsættes et arbejde med at sikre bedre muligheder for at gøre det lettere for teleselskaberne at sikre dækning i de områder, hvor der er stillet dækningskrav.
 Endelig opfordrer S, V, RV, KF, DF, SF, EL, NB og LA til, at ministeren indkalder teleforligskredsen til en drøftelse af fastsættelsen af en ensartet model for masteleje i 2021.
Radikale Venstre Radikale Venstres medlemmer af udvalget noterer sig, at ministeren ønsker at vente med at udvide beføjelserne i telelovens § 13, så en eventuel mulighed for at indhente IMEI-nummer m.v. uden retskendelse i stedet vil blive omfattet af Justitsministeriets kommende revision af logningsreglerne.
Det kan RV støtte, da det af hensyn til retssikkerheden er vigtigt først at få analyseret de domme, som EU-Domstolen den 6. oktober 2020 afsagde i de forenede sager C-511/18 og C-512/18, La Quadrature du Net m.fl. og C-520/18, Ordre des barreaux francophones et germanophone m.fl., som vedrører det EU-retlige grundlag for at kunne pålægge teleudbydere m.v. at lagre trafik- og lokaliseringsdata til brug for bl.a. bekæmpelse af kriminalitet.
RV finder det positivt, at spørgsmålet om udlevering af eksempelvis oplysninger om IMEI-nummer m.v. uden retskendelse vil blive behandlet grundigt i forbindelse med den kommende revision af logningsreglerne, hvor afvejningen mellem retssikkerheden for den enkelte borger og branchens pligt til at lagre data kan vurderes i forhold til EU-dommene, politiets mulighed for at efterforske eventuel kriminalitet og det almindelige proportionalitetsprincip.
RV kan på den baggrund støtte lovforslaget og ministerens ændringsforslag.
Socialistisk Folkeparti Socialistisk Folkepartis medlemmer af udvalget støtter lovforslaget, under forudsætning af at ministerens ændringsforslag vedtages, idet ændringsforslag nr. 1 indebærer, at telelovens § 13 ikke udvides til at omfatte mobiltelefoners IMEI-numre.
SF mener, at en sådan diskussion hører til i regi af retsplejeloven.
SF konstaterer, at ministeren i bemærkningerne til ændringsforslag nr. 1 anfører, at regeringen lægger op til en revision af reglerne for logning af teleoplysninger senere i indeværende folketingssamling.
SF understreger i den forbindelse, at de eksisterende regler for telelogning er i strid med EU-retten og medfører ulovlig masseovervågning, og at reglerne bør ændres straks.
Enhedslisten Enhedslistens medlemmer af udvalget ser frem til, at § 13 bliver fjernet fra loven med regeringens ændringsforslag, så der ikke sniges logningskrav ind her.
Enhedslisten understreger i den forbindelse, at de eksisterende regler for telelogning medfører ulovlig masseovervågning og er i strid med EU-loven, og derfor vil vi have den ulovlige logning stoppet øjeblikkelig.
Enhedslisten bemærker også, at vi er uenige i den begrænsning, der ligger i forslaget til telelovens §§ 60 b og c, hvor EU forhindrer stat og kommuner i at stille gratis internet til rådighed for borgerne i mere end en time ad gangen.
5. Ændringsforslag med bemærkninger Ændringsforslag Til § 1 Af klima-, energi- og forsyningsministeren, tiltrådt af udvalget:
 1) Nr. 14 udgår.
[Forslag om ændring af telelovens § 13 udgår] 2) Nr. 20 affattes således:
»20. I § 18, stk. 4, 1. pkt., og stk. 8, ændres »direktiv 2002/22/EF med senere ændringer« til: »direktiv 2018/1972/EU«.« [Lovteknisk ændring] 3) Efter nr. 30 indsættes som nyt nummer:
»01. I § 32, stk. 4, ændres »§ 27, stk. 3« til: »§ 27, stk. 4«.« [Konsekvensændring] 4) I det under nr. 38 foreslåede § 41, stk. 7, udgår »i henhold til § 41«.
[Lovteknisk ændring] 5) Nr. 53 affattes således:
»53. I § 52, § 54, stk. 1, 1. pkt., § 54, stk. 2, to steder i § 54, stk. 3, 1. pkt., i § 54, stk. 4, tre steder i § 55, stk. 1, og i § 55, stk. 2 og 3, ændres »Energistyrelsen eller Erhvervsstyrelsen« til: »Erhvervsstyrelsen«.« [Lovteknisk ændring] 6) Efter nr. 57 indsættes som nyt nummer:
»02. I § 54, stk. 2, ændres »Energistyrelsens eller Erhvervsstyrelsens« til: »Erhvervsstyrelsens«.« [Lovteknisk ændring] 7) Efter nr. 82 indsættes som nyt nummer:
»03. I § 81, stk. 5, ændres »stk. 1, nr. 2« til: »stk. 1, nr. 3«.« [Konsekvensændring] Til § 2 8) Efter nr. 10 indsættes som nyt nummer:
»01. I § 10, stk. 3, ændres »stk. 2, nr. 6« til: »stk. 2, nr. 5«.« [Konsekvensændring] 9) Efter nr. 15 indsættes som nyt nummer:
»02. I § 12, stk. 3, ændres »stk. 2, nr. 8« til: »stk. 2, nr. 7«.« [Konsekvensændring] Til § 3 10) I den under nr. 12 foreslåede § 14 a indsættes i stk. 3, 1. pkt., efter »der anmoder om adgang,«: »snarest muligt og«.
[Sproglig ensretning] 11) I den under nr. 12 foreslåede § 14 a indsættes i stk. 4, 3. pkt., efter »gadeinventar gives«: »snarest muligt og«.
[Sproglig ensretning] Bemærkninger Til nr. 1 EU-Domstolen har den 6. oktober 2020 afsagt dom i de forenede sager C-511/18 og C-512/18, La Quadrature du Net m.fl. og C-520/18, Ordre des barreaux francophones et germanophone m.fl.
 Justitsministeriet studerer nu dommen med henblik på at vurdere betydningen for den kommende revision af reglerne om registrering og opbevaring af oplysninger om tele- og internettrafik (logning). En revision af retsplejelovens bestemmelser herom er på regeringens lovprogram i indeværende samling.
 På den baggrund findes det mest hensigtsmæssigt, at ændringen af telelovens § 13 foretages sammen med revisionen af logningsreglerne.
 Det foreslås derfor, at den foreslåede nr. 14 udgår af lovforslaget.
Til nr. 2 Den foreslåede ændring er af lovteknisk karakter. Ændringen tager højde for, at direktiv 2018/1972/EU indtil videre ikke er blevet ændret.
Til nr. 3 Den foreslåede ændring er en konsekvensændring af henvisningen i telelovens § 32, stk. 4, til lovens § 27, stk. 3.
 Det foreslås i lovforslagets § 1, nr. 28, at der indsættes et nyt stk. 2 i telelovens § 27, hvorefter lovens § 27, stk. 3, bliver lovens § 27, stk. 4. Derfor skal henvisningen i telelovens § 32, stk. 4, til lovens § 27, stk. 3, ændres til en henvisning til lovens § 27, stk. 4.
Til nr. 4 Den foreslåede ændring er af lovteknisk karakter.
Det er ikke nødvendigt med en henvisning til § 41 i § 41, stk. 7.
Til nr. 5 Den foreslåede ændring er af lovteknisk karakter.
Der er ikke behov for en ændring af myndighedsangivelsen i telelovens § 53, idet bestemmelsen nyaffattes i lovforslagets § 1, nr. 56, med korrekt angivelse af Erhvervsstyrelsen som den myndighed, der gennemfører tilsyn efter bestemmelsen.
Endvidere er der med den foreslåede ændring gennemført en mere præcis angivelse af de steder i §§ 52, 54 og 55, hvor der skal ske ændring af myndighedsangivelsen.
Til nr. 6 Den foreslåede ændring er af lovteknisk karakter.
Myndighedsangivelsen i telelovens § 54, stk. 2, står i modsætning til de øvrige myndighedsangivelser i genitiv og skal ændres særskilt i stedet for i den samlede ændring i den foreslåede bestemmelse i lovforslagets § 1, nr. 53.
Til nr. 7 Den foreslåede ændring er en konsekvensændring af henvisningen i telelovens § 81, stk. 5, til lovens § 81, stk. 1, nr. 2.
 Det foreslås i lovforslagets § 1, nr. 81, at der indsættes et nyt nr. 2 i telelovens § 81, stk. 1, hvorefter lovens § 81, stk. 1, nr. 2-4, bliver lovens § 81, stk. 1, nr. 3-5. Derfor skal henvisningen i telelovens § 81, stk. 5, til lovens § 81, stk. 1, nr. 2, ændres til en henvisning til lovens § 81, stk. 1, nr. 3.
Til nr. 8 Den foreslåede ændring er en konsekvensændring af henvisningen i frekvenslovens § 10, stk. 3, til lovens § 10, stk. 2, nr. 6.
 Det foreslås i lovforslagets § 2, nr. 10, at frekvenslovens § 10, stk. 2, nr. 3, ophæves, hvorefter lovens § 10, stk. 2, nr. 4-7, bliver lovens § 10, stk. 2, nr. 3-6. Derfor skal henvisningen i frekvenslovens § 10, stk. 3, til lovens § 10, stk. 2, nr. 6, ændres til en henvisning til lovens § 10, stk. 2, nr. 5.
Til nr. 9 Den foreslåede ændring er en konsekvensændring af henvisningen i frekvenslovens § 12, stk. 3, til lovens § 12, stk. 2, nr. 8.
 Det foreslås i lovforslagets § 2, nr. 15, at frekvenslovens § 12, stk. 2, nr. 5, ophæves, hvorefter lovens § 12, stk. 2, nr. 6-9, bliver lovens § 12, stk. 2, nr. 5-8. Derfor skal henvisningen i frekvenslovens § 12, stk. 3, til lovens § 12, stk. 2, nr. 8, ændres til en henvisning til lovens § 12, stk. 2, nr. 7.
Til nr. 10 Den foreslåede ændring er udtryk for en sproglig ensretning i angivelsen af fristen for, hvornår offentlige myndigheder og andre skal meddele et afslag til en udbyder af elektroniske kommunikationsnet eller -tjenester, der har anmodet om adgang til fysisk infrastruktur og gadeinventar, der kontrolleres af en offentlig myndighed, eller til gadeinventar, der kontrolleres af andre, med henblik på opsætning af trådløse adgangspunkter med lille rækkevidde.
 Med ændringsforslaget skabes der overensstemmelse med angivelsen af tidsfristen for, hvornår en offentlig myndighed eller andre kan afvise en anmodning fra en udbyder af elektroniske kommunikationsnet eller -tjenester om adgang til fysisk infrastruktur og gadeinventar, der kontrolleres af offentlige myndigheder, og om adgang til gadeinventar, der kontrolleres af andre, i den foreslåede bestemmelse i mastelovens § 14 a, stk. 2.
Til nr. 11 Den foreslåede ændring er udtryk for en sproglig ensretning i angivelsen af fristen for, hvornår offentlige myndigheder, der kontrollerer fysisk infrastruktur og gadeinventar, og andre, der kontrollerer gadeinventar, skal give en udbyder af elektroniske kommunikationsnet eller -tjenester, der har anmodet herom, adgang til at opsætte trådløse adgangspunkter med lille rækkevidde på fysisk infrastruktur og gadeinventar.
 Med ændringsforslaget skabes der overensstemmelse med angivelsen af tidsfristen for, hvornår en offentlig myndighed eller andre kan afvise en anmodning fra en udbyder af elektroniske kommunikationsnet eller -tjenester om adgang til fysisk infrastruktur og gadeinventar, der kontrolleres af offentlige myndigheder, og om adgang til gadeinventar, der kontrolleres af andre, i den foreslåede bestemmelse i mastelovens § 14 a, stk. 2.
6. Udvalgsarbejdet Lovforslaget blev fremsat den 8. oktober 2020 og var til 1. behandling den 22. oktober 2020. Lovforslaget blev efter 1. behandling henvist til behandling i Klima-, Energi- og Forsyningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 4 møder.
Høringssvar Tre særskilte udkast til lovforslaget har inden fremsættelsen været sendt i høring, og klima-, energi- og forsyningsministeren sendte den 28. maj og den 10. juli 2020 to af disse udkast til udvalget, jf.
KEF alm. del  bilag 317 og 388, folketingsåret 2019-20. Erhvervsministen sendte den 25. september 2020 det tredje udkast til Erhvervsudvalget, jf.
ERU alm. del  bilag 430, folketingsåret 2019-20. Den 8. og 15. oktober 2020 sendte klima-, energi- og forsyningsministeren  høringssvarene og høringsnotater til udvalget.
Bilag Under udvalgsarbejdet er der omdelt 12 bilag på lovforslaget.
Skriftlige henvendelser Udvalget har under udvalgsarbejdet modtaget 3 skriftlige henvendelser om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 29 spørgsmål til klima-, energi- og forsyningsministeren til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Kasper Roug (S) Henrik Møller (S) Jesper Petersen (S) Jens Joel (S) Orla Hav (S) Ruben Kidde (RV) Zenia Stampe (RV) Rasmus Helveg Petersen (RV) fmd.
Signe Munk (SF) Torsten Gejl (ALT) Rasmus Nordqvist (SF) Søren Egge Rasmussen (EL) Mai Villadsen (EL) Thomas Danielsen (V) nfmd.
Christoffer Aagaard Melson (V) Lars Christian Lilleholt (V) Kristian Jensen (V) Tommy Ahlers (V) Carsten Kissmeyer (V) Morten Messerschmidt (DF) Jens Henrik Thulesen Dahl (DF) Mona Juul (KF) Egil Hulgaard (KF) Katarina Ammitzbøll (KF) Peter Seier Christensen (NB) Alex Vanopslagh (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
