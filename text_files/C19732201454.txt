(Til rektorerne for  

 undervisningsinstitutioner med gymnasiale suppleringskursus) I tilknytning til udsendt bekendtgørelse af 5. april 1972 om gymnasiale  

 suppleringskursus samt cirkulære af 6. september 1973 om ansættelses- og  

 aflønningsforhold for timelærere og visse vikarer i gymnasieskolen og kursus  

 til højere forberedelseseksamen meddeles herved, at lærere, der varetager  

 undervisning på disse kursus skal aflønnes efter nedenstående retningslinier:
 Helårskursus.
 1. Aflønning af lærere ved gymnasieskoler eller  

 studenterkursus, der underviser på suppleringskursus på samme skole eller  

 kursus: Timerne indgår i lærernes pligtige timetal, således at der ydes  

 sædvanlig overtimebetaling for timer ud over det pligtige.
 2. Timelærere, som har anden hovedstilling hvor  

 akademisk uddannelse er en betingelse, aflønnes med overtimebetalingens  

 grundsats (timelærer C, jfr. § 4 i cirkulære af 6. september 1973 om  

 ansættelses- og aflønningsforhold for timelærere og visse vikarer i  

 gymnasieskolen og kursus til højere forberedelseseksamen). Denne lønordning  

 gælder for alle helårskursus, uanset på hvilken undervisningsinstitution de  

 er etableret.
 Reduktion for hjemmearbejde med stile- og opgaverettelse ydes normalt i  

 samme omfang som for tilsvarende undervisning i gymnasieklasser, henholdsvis  

 HF-klasser.
 Der ydes ikke nogen særskilt betaling for eleveksamination ved de  

 afsluttende prøver.
 Halvårskursus (og kortere kursus).
 Samtlige lærere vederlægges med laveste AC-takst, det vil sige for tiden  

 kr. 21,90 + sædvanligt procenttillæg pr. læst time, hvortil kommer  

 feriegodtgørelse (9 1/2%).
 Opmærksomheden henledes på, at økonomi- og budgetministeriet tidligere har  

 henstillet, at undervisning, der vederlægges med denne takst, tilrettelægges  

 således, at den enkelte lærers ugentlige timetal ikke overstiger 12.
 Såfremt der ved disse halvårskursus efter gældende bestemmelser skal  

 rettes skriftlige elevarbejder af lærerne, vil der for disse kursus blive  

 udsendt regler for honorering heraf.
 For eksamination ved de afsluttende prøver ydes betaling på grundlag af  

 ovennævnte sats og i henhold til de herfra fastsatte gennemsnitstider pr.  

 eleveksamination.
 Undervisningsministeriets skrivelse af 15. maj 1973, j.nr. 31-60-01/71 (RS  

 08-17) ophæves.
P.
D.
V.
E.
Metz eksp.sekr.
