Vejledning om fotografering af indsatte, der udstår  

 fængselsstraf eller forvaring i fængsel 1.  

  

 Reglerne om  

 fotografering af indsatte findes i § 61 i straffuldbyrdelsesloven.
Herudover  

 har Justitsministeriet, Direktoratet for Kriminalforsorgen udstedt  

 bekendtgørelse  

 om fotografering af personer, der udstår fængselsstraf eller forvaring i  

 fængsel.
Loven og bekendtgørelsen træder i kraft den 1. juli 2001.
§ 61, stk. 1, vil efter  

 sit indhold normalt ikke finde anvendelse i kriminalforsorgens pensioner.
Der  

 vil dog i visse tilfælde være behov for, at indsatte i pensionerne  

 fotograferes, f.eks. når dømte anbringes efter straffuldbyrdelseslovens § 78  

 for hele straffetiden.
I sådanne tilfælde vil fotografering kunne foretages  

 af  

 pensionernes personale på vegne af et fængsel.
2.  

  

 Det fremgår af  

 straffuldbyrdelseslovens § 61, stk. 1, at kriminalforsorgens institutioner  

 har  

 ret til at fotografere og optage fingeraftryk af den indsatte med henblik på  

 senere identifikation.
Kriminalforsorgens fængsler har således adgang til at  

 fotografere alle indsatte med henblik på senere identifikation.
Det betyder  

 samtidig, at der ikke vil være mulighed for at foretage fotografering med  

 henblik på henlæggelse af et foto i en sag, hvor der allerede forefindes et  

 vellignende fotografi, jf. dog nedenfor om genfotografering.
Der vil dog være  

 mulighed for at foretage fornyet fotografering, hvis der f.eks. skal anvendes  

 foto til indlæggelse i nye sagssystemer eller lignende.
3.  

  

 For så vidt angår dømte, der udstår fængsel i 5 måneder eller  

 derover eller forvaring, skal der findes 2 fotografier af den dømte i sagens  

 akter.
Justitsministeriet, Direktoratet for Kriminalforsorgen, har ved  

 cirkulæreskrivelse af 29. oktober 1975 til politiet bestemt, at der i  

 tilfælde,  

 hvor der ved politiets foranstaltning er foretaget fotografering af personer,  

 der idømmes fængsel i 5 måneder eller derover eller forvaring, skal indlægges  

 2  

 fotografier i sagens akter.
Hvis fotografierne ikke er modtaget fra politiet,  

 eller de af andre grunde ikke findes på sagen, er fængslet efter  

 bekendtgørelsen forpligtet til at sikre, at den dømte fotograferes snarest  

 muligt.
4.  

  

 Med henblik på at  

 sikre, at indsatte kan identificeres gennem hele strafudståelsen, er der  

 desuden pligt til at fotografere indsatte, hvis det, for eksempel på grund af  

 væsentlige ændringer af den pågældendes udseende, er nødvendigt af hensyn til  

 identifikationen.
Endvidere skal indsatte under alle omstændigheder  

 fotograferes efter udståelse af 3 år af straffen, og derefter hvert tredje  

 år.
5.  

  

 Som det fremgår af  

 bekendtgørelsen er der ikke pligt til at fotografere dømte, der udstår  

 fængsel  

 i mindre end 5 måneder.
I tilfælde, hvor dømte skal transporteres med  

 landstransporten, skal det dog under alle omstændigheder sikres, at der forud  

 for transporten forefindes vellignende fotos af den enkelte dømte.
For så  

 vidt  

 angår transporter fra arresthusene vil eventuel fotografering på vegne af det  

 modtagende fængsel kunne ske ved landstransportens foranstaltning.
For så  

 vidt  

 angår transporter fra Københavns Fængsler vil eventuel fotografering  

 tilsvarende kunne ske i Københavns Fængsler forud for transporten.
6.  

  

 Som det fremgår af  

 bekendtgørelsens § 2, kan en indsat ikendes disciplinærstraf, hvis den  

 pågældende nægter at medvirke til fotografering efter § 1. Det vil være en  

 forudsætning for at ikende disciplinærstraf, at vellignende foto ikke kan  

 rekvireres ved henvendelse til politiet.
Hvis den indsattes forhold giver  

 anledning dertil, vil der eventuelt kunne ske udelukkelse fra fællesskab  

 efter  

 straffuldbyrdelseslovens § 63 eller - hvis øjeblikkelig gennemførelse af  

 fotograferingen er nødvendig - anvendes magt efter straffuldbyrdelseslovens §  

 62.
 7.  

  

 Som anført  

 omfatter straffuldbyrdelseslovens § 61 endvidere optagelse af fingeraftryk.  

 Efter § 61, stk. 2, kan justitsministeren fastsætte regler om gennemførelsen  

 af  

 optagelsen af fingeraftryk, herunder om opbevaring og destruktion.  

 Justitsministeriet, Direktoratet for Kriminalforsorgen har dog ikke fundet  

 grundlag for på nuværende tidspunkt at udnytte denne hjemmel.
