Klage  

 over manglende oplysning om svar på biopsi Patientklagenævnet fandt grundlag for kritik af den  

 administrerende overlæge for ikke at udfærdige en instruks om modtagelse af  

 prøvesvar fra patologisk afdeling.
Nævnet fandt desuden grundlag for kritik  

 af  

 overlæge A for hans behandling og journalføring.
Nævnet fandt ikke grundlag  

 for  

 kritik af overlæge B.
 Nævnet lagde vægt på, at det ikke fremgik af  

 operationsbeskrivelsen, at der blev sendt t væv til patologisk undersøgelse,  

 og  

 at dette burde være omtalt i journalen.
 Det var nævnets vurdering, at overlæge A, da han  

 underskrev udskrivningsbrevet, burde have kontrolleret, om der var kommet  

 svar  

 fra patologerne, og hvis ikke, have tilføjet et notat i såvel journal som  

 udskrivningsbrev om, at der endnu ikke forelå et svar fra patologerne.
Det fremgik af den administrerende overlæges udtalelse,  

 at afdelingen ikke havde en skriftlig instruks angående håndtering af  

 indkomne  

 prøvesvar.
Den mundtlige instruks for håndtering af prøvesvar omfattede ikke  

 signering af svar, hvilket nævnet fandt kritisabelt.
 Nævnet fandt, at den administrerende overlæge burde  

 have sørget for, at der var udfærdiget en skriftlig instruks vedrørende  

 modtagelse af prøvesvar.
 For så vidt angik overlæge B fandt nævnet ikke grundlag  

 for kritik, da han på tidspunktet for de ambulante undersøgelser ikke af  

 operationsbeskrivelsen eller ved andre notater i journalen kunne se, at han  

 skulle have efterspurgt et prøvesvar fra patologerne.
