Den 30. september 1993 undertegnedes i New Delhi en overenskomst mellem Danmark og Indien, ifølge hvilken den danske regering yder støtte inden for et beløb af 58,051 millioner kroner til gennemførelse af 2. fase af et træningsprogram for landbokvinder fra små og marginale landbrug i Tamil Nadu.
 Hovedformålet med projektet er gennem træningsaktiviteter og  

 konsulenttjeneste at søge at sikre den fulde udnyttelse af kvindernes  

 potentiale i de mindre landbrug og derved øge produktionen samt forbedre  

 livskvaliteten for landbofamilierne i 6 distrikter i den indiske delstat  

 Tamil Nadu.
 Projektet forventes gennemført i perioden 1993-2000.
