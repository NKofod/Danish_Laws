Bekendtgørelse af protokol af 11.  

 november 1988  

 til den internationale konvention af 1. november 1974 om sikkerhed  

 for menneskeliv på søen I tilknytning til konventionen om sikkerhed for menneskeliv på  

 søen vedtaget i London den 1. november 1974, jf.
Udenrigsministeriets  

 bekendtgørelse nr. 35 af 20. marts 1981, Lovtidende C, har Danmark den  

 2. december 1991 ratificeret følgende protokol udfærdiget i  

 London den 11. november 1988:
Oversættelse PROTOKOL AF 1988 TIL DEN INTERNATIONALE KONVENTION OM  

 SIKKERHED FOR MENNESKELIV TIL SØS AF 1974 PARTERNE I DENNE PROTOKOL, DER ER PARTER i den internationale Konvention om sikkerhed  

 for menneskeliv til søs af 1974, udfærdiget i London den 1.  

 november 1974, DER ERKENDER nødvendigheden af at indføje  

 bestemmelser i ovennævnte konvention om syn og certificering, der er  

 harmoniseret med tilsvarende bestemmelser i andre internationale  

 dokumenter, SOM ER AF DEN OPFATTELSE, at denne nødvendighed  

 bedst imødekommes ved indgåelsen af en protokol til den  

 internationale Konvention om sikkerhed for menneskeliv til søs af  

 1974, ER BLEVET ENIGE om følgende:
ARTIKEL I Almindelige forpligtelser 1. Parterne i denne protokol forpligter sig til at  

 gennemføre bestemmelserne i denne protokol og i bilaget hertil, som  

 udgør en fast bestanddel af denne protokol.
Enhver henvisning til  

 denne protokol er samtidig en henvisning til bilaget.
 2. For parterne i denne protokol gælder  

 bestemmelserne i den internationale Konvention om sikkerhed for menneskeliv  

 til søs af 1974 med ændringer (herefter kaldet »Konventionen«)  

 dog under forbehold af de ændringer og tilføjelser, som er  

 fastlagt i denne protokol.
 3. Hvad angår skibe, der har berettiget til at  

 føre flag for en stat, der ikke er part i konventionen og denne  

 protokol, skal parterne i denne protokol anvende kravene i konventionen og  

 denne protokol i det omfang, det måtte være nødvendigt for  

 at sikre, at sådanne skibe ikke får en mere gunstig  

 behandling.
ARTIKEL II Tidligere aftaler 1. Mellem parterne i denne protokol træder denne  

 protokol i stedet for og ophæver 1978-protokollen til konventionen.
 2. Uanset øvrige bestemmelser i denne protokol er  

 et certifikat, der er udstedt i henhold til og i overensstemmelse med  

 bestemmelserne i konventionen, og et eventuelt tillæg til et  

 sådant certifikat, der er udstedt i henhold til og i overensstemmelse  

 med bestemmelserne i 1978-protokollen til konventionen, der er gyldigt ved  

 denne protokols ikrafttræden for den part, som certifikatet eller  

 tillægget blev udstedt af, fortsat gældende, indtil det alt efter  

 omstændighederne udløber enten i henhold til betingelserne i  

 konventionen eller i protokollen af 1978 til konventionen.
 3. En part i denne protokol må ikke udstede  

 certifikater i henhold til og i overensstemmelse med bestemmelserne i den  

 internationale Konvention om sikkerhed for menneskeliv til søs af 1974  

 som vedtaget den 1. november 1974.
ARTIKEL III Formidling af oplysninger Parterne i denne protokol forpligter sig til at til sende  

 og deponere følgende hos generalsekretæren for Den  

 Internationale Søfartsorganisation IMO (herefter kaldet  

 »Organisationen«):
(a)	teksten til love, anordninger, bekendtgørelser og  

 forskrifter og andre dokumenter, som måtte være kundgjort om de  

 forskellige forhold, der er omfattet af denne protokol; (b)	en fortegnelse over de udnævnte tilsynsførende eller  

 anerkendte organisationer, som er bemyndiget til at handle på deres  

 vegne ved administrationen af sikkerhedsforanstaltninger for menneskeliv til  

 søs, med henblik på videresendelse til parterne til underretning  

 af deres embedsmænd og oplysning om de særlige forpligtelser og  

 vilkår, der er indeholdt i bemyndigelsen til de udnævnte  

 tilsynsførende eller anerkendte organisationer; og (c)	et tilstrækkeligt antal eksemplarer af de certifikater, der  

 er udstedt i henhold til bestemmelsen i denne protokol.
ARTIKEL IV Undertegnelse, ratifikation, accept, godkendelse og  

 tiltrædelse 1. Denne protokol vil være tilgængelig for  

 undertegnelse ved organisationens hovedsæde fra den 1. marts 1989 til  

 den 28. februar 1990 og er derefter åben for tiltrædelse.
Under  

 iagttagelse af bestemmelserne i stk. 3 kan stater udtrykke deres  

 indvilgelse i at være bundet af denne protokol ved:
(a)	undertegnelse uden forbehold med hensyn til ratifikation, accept  

 eller godkendelse; eller (b)	undertegnelse under forbehold af ratifikation, accept eller  

 godkendelse, efterfulgt af ratifikation, accept eller godkendelse; eller (c)	tiltrædelse.
 2. Ratifikation, accept, godkendelse eller  

 tiltrædelse sker ved deponering af et instrument herom hos  

 organisationens generalsekretær.
 3. Denne protokol kan kun undertegnes uden forbehold,  

 ratificeres, accepteres, godkendes eller tiltrædes af stater, der uden  

 forbehold har undertegnet konventionen eller har ratificeret, accepteret,  

 godkendt eller tiltrådt den.
ARTIKEL V Ikrafttrædelse 1. Denne protokol træder i kraft 12 måneder  

 efter den dato, hvor begge af følgende betingelser er  

 opfyldt:
(a)	mindst 15 stater, hvis samlede handelsflåde udgør  

 mindst 50% af den globale handelsflådes bruttoregistertonnage, har  

 udtrykt deres indvilgelse i at være bundet af den i overensstemmelse  

 med artikel IV; og (b)	betingelserne for ikrafttrædelsen af protokollen af 1988 om  

 den internationale Konvention om lastelinier af 1966 er opfyldt; dog således at denne protokol ikke træder i  

 kraft før den 1. februar 1992.
 2. For stater, der har deponeret et instrument, hvormed  

 denne protokol ratificeres, accepteres, godkendes eller tiltrædes,  

 efter betingelserne for dens ikrafttræden er opfyldt, men før  

 ikrafttrædelsesdatoen, får ratifikationen, accepten, godkendelsen  

 eller tiltrædelsen virkning på protokollens  

 ikrafttrædelsesdato eller 3 måneder efter datoen for  

 instrumentets deponering, afhængig af hvilken dato der indtræder  

 senest.
 3. Ethvert ratifikations-, accept-, godkendelses- eller  

 tiltrædelsesinstrument, der deponeres efter datoen for denne protokols  

 ikrafttræden, får virkning 3 måneder efter datoen for  

 deponeringen.
 4. Efter den dato, hvor en ændring til denne  

 protokol anses for godkendt i henhold til artikel VI, finder ethvert  

 deponeret ratifikations-, accept-, godkendelses- eller  

 tiltrædelsesinstrument anvendelse på denne protokol med  

 ændringer.
ARTIKEL VI Ændringer De i konventionens artikel VIII anførte regler  

 anvendes ved ændringer til denne protokol, dog således  

 at:
(a)	henvisninger i nævnte artikel til konventionen og til  

 kontraherende regeringer antages at betyde henvisninger til henholdsvis denne  

 protokol og til parterne i denne protokol; (b)	ændringer til artiklerne i denne protokol og til dennes bilag  

 skal vedtages og træde i kraft i overensstemmelse med den  

 fremgangsmåde, der anvendes i forbindelse med ændringer til  

 konventionens artikler eller til kapitel I i bilaget til konventionen; og (c)	ændringer i tillægget til bilaget til denne protokol  

 kan vedtages og træde i kraft i overensstemmelse med den  

 fremgangsmåde, der anvendes i forbindelse med ændringer til  

 bilaget til konventionen ud over til kapitel I.
ARTIKEL VII Opsigelse 1. Denne protokol kan opsiges af enhver part til enhver  

 tid efter udløbet af 5 år fra den dato, hvor denne protokol  

 træder i kraft for den pågældende part.
 2. Opsigelse sker ved deponering af et  

 opsigelsesinstrument hos organisationens generalsekretær.
 3. En opsigelse får virkning 1 år efter, at  

 den er modtaget af organisationens generalsekretær, eller efter et  

 længere tidsrum, som måtte være angivet i  

 opsigelsesinstrumentet.
4. En parts opsigelse af konventionen skal anses for  

 dennes opsigelse af denne protokol.
En sådan opsigelse får  

 virkning samme dag, som opsigelsen af konventionen får virkning i  

 henhold til stk. c i artikel XI i konventionen.
ARTIKEL VIII Depositar 1. Denne protokol skal deponeres hos organisationens  

 generalsekretær (herefter benævnt »Depositaren«).
 2. Depositaren skal:
 (a)	informere regeringerne i samtlige de stater, som har undertegnet  

 denne protokol eller tiltrådt den, om:
(i)	enhver ny undertegnelse eller deponering af ratifikations-,  

 accept-, godkendelses- eller tiltrædelsesinstrument samt disses  

 dateringer; (ii)	datoen for denne protokols ikrafttræden; (iii)	deponeringen af ethvert instrument, der opsiger denne protokol,  

 samt datoen for modtagelsen heraf og datoen for opsigelsens  

 ikrafttræden; (b)	sende bekræftede genparter af denne protokol til regeringerne  

 i samtlige de stater, som har undertegnet denne protokol eller tiltrådt  

 den.
 3. Så snart denne protokol træder i kraft,  

 skal depositaren sende en bekræftet genpart til De Forenede Nationers  

 Sekretariat med henblik på registrering og bekendtgørelse i  

 overensstemmelse med artikel 102 i De Forenede Nationers Pagt.
ARTIKEL IX Sprog Denne protokol er udfærdiget i ét enkelt  

 originalt originaleksemplar med arabisk, kinesisk, engelsk, fransk, russisk  

 og spansk tekst, som alle har samme gyldighed.
Der skal udarbejdes en  

 officiel oversættelse til italiensk, der skal deponeres sammen med den  

 undertegnede original.
 UDFÆRDIGET I LONDON den 11. november 1988.
 TIL BEKRÆFTELSE AF OVENSTÅENDE har  

 undertegnede, som er behørigt bemyndiget hertil af deres respektive  

 regeringer, undertegnet denne protokol.
 Protokollen trådte i medfør af artikel V,  

 stk. 1, i kraft den 3. februar 2000. Samtidig ophævedes i  

 medfør af artikel II protokol af 17. februar 1978 til den  

 internationale konvention af 1. november 1974 om sikkerhed for menneskeliv  

 på søen, jf. bkg. nr. 94 af 28. oktober 1981, Lovtidende C.
 Bilagene til protokollen af 11. november 1988 er  

 bekendtgjort som et særnummer af »Meddelelser fra  

 Søfartsstyrelsen B« af 19. september 1994 i form af »tekniske  

 forskrifter for skibes bygning og udstyr m.v.«.
 Oplysning om andre landes tiltrædelse m.v. kan  

 fås hos Den mellemstatslige Søfartsorganisation (IMO) på  

 adressen: http://www.imo.org.
