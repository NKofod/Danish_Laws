Klage  

 over for hård kiropraktisk behandling af nakke Nævnet fandt ikke grundlag for at kritisere  

 kiropraktoren.
Nævnet lagde vægt på, at kiropraktoren havde anvendt en  

 relevant  

 behandlingsteknik på baggrund af symptomerne og de objektive fund, og at  

 kiropraktoren i øvrigt havde anvendt den samme teknik ved foregående  

 behandlinger, uden der efterfølgende havde været komplikationer.
Nævnet lagde  

 herunder vægt på, at den anvendte teknik er en meget udbredt og sædvanlig  

 benyttet kiropraktisk teknik, som kendetegnes ved at være ganske specifik og  

 med meget lille risiko for komplikationer.
Nævnet lagde endvidere vægt på, at  

 det ved flere undersøgelser hos kiropraktoren og egen læge ikke havde været  

 muligt objektivt at påvise, hvorfra de forværrede smerter kom.
Det var på den  

 baggrund nævnets opfattelse, at der var tale om en usædvanlig reaktion på en  

 sædvanlig benyttet behandling.
