Ændringsforslag stillet den 8. juni 2020 Ændringsforslag til 3. behandling af Forslag til lov om ændring af lov om godskørsel, lov om buskørsel, lov om Arbejdsretten og faglige voldgiftsretter og lov om udstationering af lønmodtagere m.v.
(Fastlæggelse af et omkostningsniveau i forbindelse med udførelse af visse former for vejtransport) [af beskæftigelsesministeren (Peter Hummelgaard)]:
Til § 1 Af Mette Thiesen (NB):
 1) I det under nr. 1 foreslåede § 6, stk. 3, udgår nr. 2.
[Ligebehandling i forhold til omkostningsniveauet] Bemærkninger Til nr. 1 Med ændringsforslaget sikres det, at alle vognmænd  også dem på en 3F-overenskomst  skal følge det samme omkostningsniveau, så der bliver lige konkurrencevilkår. Ændringsforslaget er nødvendigt for at sikre ligebehandling i forhold til omkostningsniveauet, så tilladelsesindehavere på en 3F-overenskomst skal følge det samme omkostningsniveau, som de øvrige tilladelsesindehavere.
Ændringsforslaget er dermed i tråd med intentionerne bag den politiske aftale, som netop bygger på, at danske og udenlandske virksomheder skal konkurrere på lige vilkår.
Af lovforslaget fremgår, at omkostningsniveauet skal følges af både danske og udenlandske vognmænd, men som lovforslaget ligger nu, gælder det ikke for overenskomster, hvor 3F er part, jf. det foreslåede § 6, stk. 3, nr. 2, i godskørselsloven.
Det kan lyde underligt, men alle 3F-overenskomster kan danne grundlag for godskørselstilladelser, uanset det faktiske lønniveau.
Og der findes overenskomster inden for 3F, hvor lønnen er lavere end 3Fs transportoverenskomst, f.eks.
Industriens Overenskomst og bygge- og anlægsoverenskomsten.
Det betyder, at hvis lovforslaget vedtages i sin nuværende form, vil der kunne ske løndumping med en 3F-overenskomst, som har et lavere overenskomstniveau end transportoverenskomsten.
Det bryder helt grundlæggende med formålet med lovforslaget, som er at bidrage til sunde konkurrencevilkår og lige arbejdsvilkår for chauffører, og derfor har Nye Borgerlige fremsat dette ændringsforslag.
