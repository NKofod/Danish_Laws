Bekendtgørelse om ikrafttræden af visse bestemmelser i lov om Sund og Bælt Holding A/S I medfør af § 4, stk. 1, 2. pkt., og § 22, stk. 2, i lov nr. 588 af 24. juni 2005 om Sund og Bælt Holding A/S, som ændret ved lov nr. 686 af 27. maj 2015, fastsættes:
 § 1. § 4, stk. 1, 2. pkt., og stk. 3, 2. og 3. pkt., i lov nr. 588 af 24. juni 2005 om Sund og Bælt Holding A/S, som ændret ved lov nr. 686 af 27. maj 2015, sættes i kraft, jf. dog stk. 2 og 3.
 Stk. 2. Afgrænsning af ansvaret for vedligeholdelse og reinvesteringer ved Københavns Hovedbanegård (km 1,675 på 1. hovedspor, km 1,750 på 2. hovedspor og km 1,010 på 3. hovedspor) og ved Vigerslev Station (km 1,555 på 3. og 4. spor) fremgår af bilag 1 og 2.
 Stk. 3.  Banedanmark forestår fortsat vedligehold af og reinvesteringer i sikringsanlæggene på de danske jernbanetilslutningsanlæg til den faste forbindelse over Øresund (Kastrupbanen og Vigerslevbanen), indtil Banedanmark har afsluttet implementeringen af det nye signalprogram på strækningen.
 § 2. Bekendtgørelsen træder i kraft den 21. august 2015.
