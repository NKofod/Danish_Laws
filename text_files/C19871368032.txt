 (Til samtlige autoriserede osteeksportører og selveksporterende mejerier).
 I medfør af bestemmelserne i Kommissionens forordning (EØF) nr. 1953/82 af  

 6. juli 1982 om særlige betingelser for udførsel af en række oste til visse  

 tredielande samt til Kommissionens forordning (EØF) nr. 3812/85 af 20.  

 december 1985 om tilpasning af visse forordninger vedrørende mælk og  

 mejeriprodukter som følge af Spaniens tiltrædelse og efter  

 Landbrugsministeriets bemyndigelse, meddeles herved, at der ved udførsel af  

 visse oste til (1) Østrig og (2) Schweiz fra 2. august 1982 skal anvendes  

 følgende certifikater som vist i bilagene til denne meddelelse:
 ad (1) Østrig For alle oste udstedes et dokument mærket Bilag I.
 ad (2) Schweiz (2a) For smelteost henhørende under position 04.04.D II i  

 den fælles toldtarif udstedes et dokument mærket Bilag II A. (2b) For de i  

 Bilag II B anførte oste udstedes et dokument mærket Bilag II C.
 Efter anmodning fra eksportørerne udstedes certifikaterne af  

 Statskontrollen med Mejeriprodukter og Æg m.m., i det distrikt, hvorfra osten  

 afsendes til udførsel, j.fr. §35 og § 39, stk. 10 i bekendtgørelse nr. 540 af  

 3. december 1969 om tilvirkning, forhandling, udførsel og indførsel af ost og  

 smelteost m.m.
Der udstedes 1 original og mindst to kopier af hvert certifikat.
Original  

 og 1 kopi forelægges det toldsted, hvor toldklarering af oste, der er angivet  

 i certifikatet, finder sted.
En kopi opbevares i distriktet, der har udstedt  

 certifikatet.
 Meddelelse af 13. juli 1987 om udstedelse af certifikater for visse oste  

 der udføres fra Danmark til Østrig, Schweiz og Spanien tilbagekaldes hermed.
 e.b.
