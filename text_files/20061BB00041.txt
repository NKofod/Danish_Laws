Fremsat den 17. november 2006 af  

 Anne Grete Holmsgaard (SF), Steen Gade (SF),  

 Poul Henrik Hedeboe (SF) og Ole Sohn (SF) Forslag til folketingsbeslutning om  

 biobrændstoffer til vejtransport Folketinget opfordrer regeringen  

 til 1.  

 	  

 at påbyde  

 olieselskaberne at erstatte 5,75 pct. af olieforbruget i transportsektoren  

 med  

 biobrændstoffer inden udgangen af 2010 og 2.  

 	  

 at afsætte 100 mio. kr.  

 om året til en forsknings-, udviklings- og demonstrationspulje (FUD-pulje),  

 hvor midlerne anvendes til udvikling af mere miljøvenlige drivmidler og  

 distributionssystemer i transportsektoren.
Bemærkninger til forslaget Almindelige bemærkninger Beslutningsforslaget er en revideret genfremsættelse af  

 beslutningsforslag nr.
B 20 fra folketingsåret 2005-06 (se Folketingstidende  

 2005-06, forhandlingerne side 3626, tillæg A side 1184 og 1186 og tillæg B  

 side  

 1348).
Energiforbruget vokser kraftigt i transportsektoren, og det  

 samme gør udledningen af drivhusgasser og andre miljøskadelige stoffer fra  

 trafikken, der kører, flyver og sejler næsten udelukkende på olie.
De små  

 gevinster i energieffektiviteten i nye bilmodeller spises op af væksten i  

 transportarbejdet og af tendensen til, at biler bliver større og tungere.
Fra  

 1990 til 2004 steg udslippet af CO2  

 fra transportsektoren med 23  

 pct.
Det Internationale Energiagentur (IEA) gør desuden opmærksom på, at  

 transportsektoren på globalt plan nu er den næststørste kilde til  

 CO2  

 -udledning  

 (24 pct.) med en vækst på 28 pct. i perioden 1990 til 2004. Sagt med andre  

 ord:  

 Det bliver sværere og sværere at få den samlede udledning af drivhusgasser  

 ned,  

 hvis der ikke sættes ind over for transportsektorens stigende udledning, og  

 det  

 bliver vanskeligere for hvert år, hvor der ikke gøres noget.
For at få  

 udledningen  

 ned er det nødvendigt med flere forskellige tiltag: Krav om, at nye biler  

 kører  

 længere på literen; betalingsringe, der kan holde en del af trafikken ude af  

 de  

 store byer; afgiftsdifferentiering, der motiverer til at købe biler, der  

 kører  

 langt på literen; bedre kollektiv trafik; kampagner for mere energirigtig  

 kørsel; bedre vilkår for cyklister og gående, så en del af de korte  

 (brændstofslugende) ture udskiftes med muskelkraft; og udskiftning af olie  

 med  

 andre brændstoffer.
Dette beslutningsforslag handler om et af de nødvendige tiltag:  

 Udskiftning af en del af olieforbruget med biobrændstoffer.
Biobrændstoffer  

 kan  

 skaffe et pusterum i en mellemperiode frem til det tidspunkt, hvor olien og  

 forbrændingsmotorerne kan erstattes med brændselsceller og  

 nulemissionsteknologier  

 med el og brint som energibærere i hovedparten af transportarbejdet.
Forslagsstillerne er klar over, at transportsektorens  

 miljøproblemer ikke alene kan løses ved anvendelse af biobrændstoffer.
Men da  

 biobrændstoffer  

 i større eller mindre grad er CO2  

 -neutrale, kan de bidrage til at  

 begrænse transportsektorens belastning af miljøet.
Påbud om at tilsætte  

 biobrændstoffer  

 vil desuden skabe et marked, der kan sætte skub i udviklingen af  

 andengenerationsbiobrændstoffer  

 produceret af biologiske restprodukter som halm, majsstokke, flis og affald  

 fra  

 industri og husholdninger.
De to største producenter af enzymer til andengenerationsbiobrændstoffer  

 er de danske virksomheder Novozymes og Danisco.
Der er på nuværende tidspunkt  

 to forsøgsanlæg herhjemme, ligesom Danmark har meget kompetente  

 forskningsmiljøer,  

 der arbejder inden for området.
Beslutningsforslaget skal derfor også ses som  

 et forslag om at styrke Danmark som et land, der har den politiske vilje til  

 at  

 bakke op om udviklingen af nogle af fremtidens grønne teknologier til gavn  

 for  

 såvel miljøet som udviklingen af nye arbejdspladser og eksport af grønne  

 teknologier.
Forslagsstillerne godtager med andre ord ikke argumentet om, at  

 vi skal vente med at tilsætte biobrændstoffer, indtil vi har  

 andengenerationsteknologierne  

 grydeklare.
Konsekvensen af denne form for strategi er, at  

 teknologiudviklingen  

 enten vil gå meget langsomt eller  mere sandsynligt  flytte til  

 udlandet,  

 hvor investorer nærmest står i kø for at investere i biobrændstoffer.
Herved  

 mister  

 Danmark en mulighed for at være blandt de lande, der kan betegnes som »first  

 mover«, hvilket vil være dumt.
Anvendelse af biobrændstoffer forudsætter  

 desuden, at infrastrukturen kommer på plads, og her er der ingen grund til at  

 vente på næste generation af brændstoffer, da der er tale om stort set den  

 samme infrastruktur, hvad enten vi taler om første- eller  

 andengenerationsbrændstoffer.
Forslagsstillerne godtager heller ikke argumenterne om, at udviklingen  

 må komme i kraft af, at olieselskaberne selv vælger at udbyde  

 biobrændstoffer.  

 Statoil valgte i foråret 2006 at udbyde benzin med tilsætning af 5 pct.  

 bioætanol under navnet Bio 95. Bio 95 sælges til samme pris som blyfri 95  

 oktan  

 benzin.
Det er efter forslagsstillernes mening et godt initiativ.
Men salget  

 har været begrænset, hvilket peger på, at det er nødvendigt med en politisk  

 beslutning for at sikre det markedstræk, der skal sikre investeringer i  

 biobrændstoffer.
Vi finder det heller ikke relevant at fremme salget gennem  

 afgiftslettelser ud over den fritagelse for CO2  

 -afgift, som allerede  

 gælder.
Yderligere afgiftslettelser vil være en dyr og unødvendig løsning.
 Forslagsstillerne har en forventning om, at andengenerationsbiobrændstoffer,  

 når de kommer på markedet, vil være konkurrencedygtige, men finder det  

 samtidig  

 vigtigt, at regeringen forbereder en politik for, hvordan det sikres, at det  

 bliver andengenerationsbrændstofferne, der kommer til at blive dominerende på  

 markedet.
Bemærkninger til forslagets enkelte punkter Ad 1. EU´s biobrændstofdirektiv Ifølge EUs biobrændstofdirektiv skal medlemslandene sikre, at  

 en minimumsandel af biobrændstoffer og andre fornyelige brændstoffer  

 markedsføres i deres lande.
Dette er reelt blevet til en anbefaling af, at  

 medlemslandene sikrer en minimumsandel på 2 pct. pr. 31. december 2005 og  

 5,75  

 pct. pr. 31. december 2010.  

 Den danske  

 regering har meddelt Europa-Kommissionen, at den danske målsætning er 0,1  

 pct.,  

 hvilket formentlig vil føre til en sag mod Danmark for ikke at leve op til  

 direktivet.
Ifølge direktivet er det muligt at påbyde olieselskaberne, at  

 en bestemt andel af salget skal være biobrændstoffer.
Spørgsmålet om,  

 hvorvidt  

 biobrændstoffer skal tilsættes samtlige tankanlæg med en vis procentandel,  

 eller om der f.eks. skal udbydes forskellige produkter, herunder E85 (85 pct.  

 bioætanol og 15 pct. benzin) er op til en forhandling.
E85 kan kun anvendes i  

 biler, der er tilpasset dette brændstof.
I Sverige kører et stigende antal  

 biler på E85.
Førstegenerationsbiobrændstoffer er ikke CO2  

 -neutrale,  

 og perspektivet er derfor ikke at blive hængende i denne teknologi, men at  

 sætte skub i en udvikling, hvor andengenerationsbrændstofferne kommer på  

 markedet hurtigst muligt.
Der er desuden ganske stor forskel på  

 miljøgevinsten ved  

 forskellige typer af biobrændstoffer.
Raps, der kan anvendes til produktion  

 af  

 biodiesel, er en meget arealkrævende afgrøde.
Dette kan illustreres ved, at  

 erstatning af hele dieselforbruget i Danmark med biodiesel produceret på raps  

 vil forudsætte, at 30-40 pct. af det nuværende landbrugsareal anvendes til  

 dette formål, hvorimod anvendelse af restprodukter som halm og flis til  

 produktion af bioætanol og dimetylæter (DME) ikke i samme grad har et areal-  

 og  

 dermed et biodiversitets- og sprøjtemiddelproblem.
Det Europæiske  

 Miljøagentur  

 vurderede i 2004, at det vil beslaglægge mellem 4 pct. og 13 pct. af det  

 samlede landbrugsareal i EU-25, hvis der skal tilsættes 5,75 pct.  

 biobrændstoffer under forudsætning af, at de udelukkende produceres i EU og  

 med  

 førstegenerationsteknologier.
Det laveste tal er vurderet på baggrund af en  

 lige blanding af sukkerroer og træmasse, det højeste tal på baggrund af raps,  

 der ud fra alle parametre (kunstgødning og brug af pesticider) er et dårligt  

 valg til produktion af biobrændstoffer.
Det er derfor vigtigt, at regeringens  

 forhandling med olieselskaberne sker på baggrund af en vurdering af, hvilke  

 biobrændstoffer der har den bedste miljøeffekt.
Der er udmærkede argumenter for, at afgrøderne og/eller  

 restprodukterne til biobrændstoffer primært bør komme fra nærområderne, og  

 EUs  

 lande har gode muligheder for at byde på store mængder af restprodukter og  

 energiafgrøder, der ikke belaster biodiversiteten.
Men det er samtidig  

 vigtigt,  

 at brugen af biobrændstoffer ikke anvendes som argument for at opretholde en  

 beskyttelsestold over for producenter i andre lande som f.eks.
Brasilien, der  

 i  

 dag er storproducent af bioætanol.
Regeringen bør derfor arbejde for, at den  

 nuværende told fjernes, ligesom regeringen har arbejdet for at undgå  

 EUs told  

 på tøj og sko.
Ætanol fremstilles i dag til en pris på ca. 3,75 kr./l i EU.  

 Nogle investorer regner med en pris fremover på 3,40 kr./l.
Til sammenligning  

 kan Sverige importere ætanol fra Brasilien til knap 3 kr./l leveret i svensk  

 havn inklusive omkostninger, forsikring og fragt.
Det omfatter 0,76 kr./l i  

 told.
Eksklusive told ville prisen altså være ca. 2,20 kr./l.
Ætanol er i dag kun marginalt dyrere end benzin, som følgende  

 priseksempel illustrerer: Ifølge transport- og energiministerens svar af 7.  

 april 2006 på spørgsmål nr. 6 til beslutningsforslag nr.
B 20 er benzinprisen  

 fra raffinaderi på 2,70 kr./l ved en råoliepris på 60 USD/tønde. Ætanol har  

 imidlertid  

 en mindre brændværdi end benzin.
Nævnte benzinpris svarer til en pris på 1,72  

 kr./l ætanol.
Da ætanol er fritaget for CO2  

 -afgift, skal der lægges  

 22 øre til denne omregnede benzinpris for at gøre den sammenlignelig med den  

 afgiftsbelagte benzinpris.
Break even-prisen på ætanol er altså i dette  

 priseksempel  

 1,94 kr./l, hvilket kun ligger 26 øre under den brasilianske ætanolpris  

 inklusive  

 fragt og eksklusive told.
Det skal bemærkes, at den konkurrencedygtige pris  

 ikke kan anses som et udtryk for miljømæssigt uforsvarlige dyrkningsmetoder i  

 Brasilien.
Ad 2. Forskning, udvikling og demonstration Regeringen annoncerede i foråret 2006, at den vil afsætte 4 x  

 50 mio. kr. til demonstrationsanlæg i andengenerationsteknologier.
Det er et  

 fremskridt i forhold til den hidtidige politik, hvor det har været meget  

 svært  

 at opnå medfinansiering fra de offentlige kasser.
Det er imidlertid ikke  

 særlig  

 hensigtsmæssigt med den form for »stop-go«-politik, hvor der ikke er  

 kontinuitet i bevillingerne.
Det foreslås derfor, at puljen dels gøres  

 permanent, dels udvides, så der også kan anvendes midler til forskning,  

 udvikling og demonstration af andre typer af teknologier, der kan være med  

 til  

 at nedbringe transportsektorens udledning af drivhusgasser og andre  

 miljøskadelige stoffer, herunder teknologier, der kan erstatte  

 forbrændingsmotoren og afhængigheden af olie i transportsektoren.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om biobrændstoffer til vejtransport.
(Beslutningsforslag nr.
B 41).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
