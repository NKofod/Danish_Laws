Betænkning afgivet af Finansudvalget den 19. maj 2011 Betænkning og indstilling vedrørende den af statsrevisorerne afgivne betænkning over statsregnskabet for finansåret 2009 1. Udvalgsarbejdet Statsrevisorerne afgav den 16. marts 2011 den endelige betænkning over statsregnskabet for finansåret 2009 og foretog i overensstemmelse med grundlovens § 47, stk. 3, indstilling til Folketingets beslutning med hensyn til statsregnskabet for finansåret 2009. Statsrevisorerne indstillede i lighed med tidligere år, at statsregnskabet godkendes.
Møder Finansudvalget påbegyndte behandlingen af den endelige betænkning vedrørende statsregnskabet den 7. april 2011 og har behandlet betænkningen og de af Statsrevisorerne afgivne beretninger i 2 møder.
Spørgsmål Udvalget har løbende behandlet Statsrevisorernes beretninger og de rigsrevisorrapporter, der ligger til grund for disse, efterhånden som de har foreligget.
Udvalget har herudover i forbindelse med gennemgangen af de årlige bevillingsforslag stillet spørgsmål til eller anmodet om samråd med ministre, hvor der har været anledning hertil.
2. Politiske bemærkninger Vedrørende Statsrevisorernes beretning nr. 14/2009 om det digitale tinglysningsprojekt bemærkes, at Finansudvalget har fulgt denne sag i mange år.
Finansudvalget har løbende, siden udvalget ved aktstykke nr. 38 af 21. november 2006 gav sin tilslutning til at igangsætte udvikling af et digitalt tinglysningssystem, jf. udvalgets påtegning ved tiltrædelsen af aktstykket, modtaget statusrapporteringer om den løbende udvikling og ibrugtagning af det digitale tinglysningssystem.
Finansudvalget har ud over at behandle de løbende rapporteringer stillet en lang række skriftlige spørgsmål til justitsministeren og videnskabsministeren.
Finansudvalget har endvidere haft justitsministeren i samråd om projektet den 17. januar 2008 og den 4. februar, den 5. maj og den 25. november 2010. Udvalget har herudover haft videnskabsministeren i samråd om projektet den 12. marts 2008.
Finansudvalget har noteret sig, at Statsrevisorerne bl.a. kritiserer skarpt,  at den organisatoriske forberedelse af tinglysningsprojektet har været utilstrækkelig,  at projekteringen og økonomistyringen ikke har været tilfredsstillende, og  at tinglysningsprojektet har været præget af, at Justitsministeriet og Domstolsstyrelsen har undervurderet projektets risici og kompleksitet.
Finansudvalget er enig i de af Statsrevisorerne fremsatte betragtninger.
Udvalget vil i lighed med Statsrevisorerne følge de afsluttende faser af implementeringen af de resterende dele af systemet og Domstolsstyrelsens effektvurdering af det digitale tinglysningssystem.
 Finansudvalget forudsætter herudover, at Statsrevisorernes bemærkninger og den i de øvrige beretninger og i den endelige betænkning over statsregnskabet rejste kritik allerede har givet de berørte ministerier og styrelser anledning til dybtgående overvejelser om en forbedring på de punkter, som omfattes af kritikken.
3. Indstillinger Udvalget indstiller herefter i overensstemmelse med Statsrevisorerne følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 2009 Statsregnskabet for finansåret 2009 godkendes.
 En oversigt over Folketingets sammensætning er optrykt i betænkningen.
Torsten Schack Pedersen V Flemming Damgaard Larsen V nfmd.
Karsten Lauritzen V Kim Andersen V Jacob Jensen V Kristian Thulesen Dahl DF fmd.
Tina Pedersen KF Mike Legarth KF Carina Christensen KF Morten Bødskov S Klaus Hækkerup S Jens Peter Vernersen S Nick Hækkerup S Ole Sohn SF Jesper Pedersen SF Morten Østergaard RV Frank Aaen EL Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
Bilag Oversigt over bilag vedrørende B 139 Bilagsnr.
