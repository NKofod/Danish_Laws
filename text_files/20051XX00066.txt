Skriftlig fremsættelse (16. november 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om individuel boligstøtte (Nedsættelse af aldersgrænsen fra 23  

 år til 18 år for, hvornår børn indgår i boligstøtteberegningen som børn, mv.) (Lovforslag nr.
L 69).
 Forslaget følger op på finanslovsaftalen og ønskes vedtaget  

 inden jul med henblik på ikrafttræden 1. januar 2006.
 Formålet med lovforslaget er at harmonisere aldersgrænsen for,  

 hvornår man regnes som barn ved beregning af boligstøtte, med den almindelige  

 myndighedsalder.
Efter de gældende regler om boligstøtte indgår hjemmeboende unge  

 som børn i boligstøtteberegningen, indtil de fylder 23 år.
Boligstøtteloven  

 indeholder en række fordele forbundet med, at der er børn i husstanden.
 Med lovforslaget nedsættes aldersgrænsen fra 23 år til 18 år.  

 Dermed vil færre hjemmeboende unge indgå i boligstøtteberegningen som børn.
Efter forslaget gælder den nedsatte aldersgrænse kun for  

 hjemmeboende unge, der fylder 18 år den 1. januar 2006 eller senere.
Unge,  

 som  

 allerede er fyldt 18 år den 1. januar 2003 vil således fortsat blive  

 betragtet  

 som børn frem til det fyldte 23. år, når de bor hjemme ved deres forældre.
For de, der er omfattet af de nye regler, foreslås der endvidere  

 indført en indfasningsordning.
Indfasningsordningen indebærer, at de berørte  

 husstande i 2006 får et tillæg til boligstøtten på 75 pct. af forskellen  

 mellem  

 den boligstøtte, som de ville have fået med den nuværende aldersgrænse, og  

 den  

 boligstøtte, som de vil få med den nye aldersgrænse.
I 2007 og 2008 udgør  

 tillægget henholdsvis 50 pct. og 25 pct. af denne forskel.
 Lovforslaget skønnes at give det offentlige mindreudgifter til  

 individuel boligstøtte på 4,3 mio. kr. i 2006 stigende til 77 mio. kr. i  

 2009.
 Lovforslagets økonomiske konsekvenser skal forhandles med de  

 kommunale parter.
 Jeg skal i øvrigt tillade mig at henvise til lovforslagets  

 bemærkninger.
 Fremsættelsen i Folketinget sker samtidig med høringsprocessen.
 Med disse bemærkninger skal jeg indstille lovforslaget til  

 Folketingets velvillige behandling.
