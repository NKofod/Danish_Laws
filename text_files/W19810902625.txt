En leverandørs påberåbelse af manglende produktions- eller  

 lagerkapacitet som begrundelse for leveringsnægtelse blev ikke anset for en  

 saglig begrundelse.
Monopoltilsynet henviste leverandøren til, såfremt  

 leverancerne måtte begrænses, at foretage en ligelig reduktion af samtlige  

 ordrer - ellers ville det kunne medvirke til at forhindre nyetableringer i en  

 branche, hvilket ud fra konkurrencehensyn måtte anses for uacceptabelt.  

 Leverandøren indbragte Monopoltilsynets leveringspålæg for  

 Monopol-ankenævnet, der stadfæstede tilsynets afgørelse.
År 1981, den 14. maj, blev i sagen j.nr. 37/80, Jydsk Lædervare-Industri  

 A/S, afsagt sålydende K E N D E L S E:
I skrivelse af 28. oktober 1980 har advokat O.
Karlslund, Odder, som  

 advokat for Jydsk Lædervare-Industri A/S klaget over en af monopoltilsynet  

 ved skrivelse af 21. oktober 1980 truffet afgørelse, hvorefter tilsynet har  

 meddelt Jydsk Lædervare-Industri A/S pålæg om at levere til Center Læder,  

 Ørbækvej 111, Odense.
 Klagerne har nedlagt påstand om, at monopoltilsynets pålæg af 21. oktober  

 1980 ophæves.
 Monopoltilsynet har påstået afgørelsen stadfæstet.
 Over for nævnet er der redegjort for sagen i indlæg af 5. januar og 30.  

 april 1981 fra klagerne og i indlæg af 27. februar 1981 fra monopoltilsynet.  

 Parterne er gjort bekendt med hinandens indlæg.
 Sagen har været behandlet på nævnets møde den 13. maj 1981. Parterne har  

 ikke ønsket mundtlig forhandling af sagen for nævnet.
 Den påklagede afgørelse er indeholdt i sålydende skrivelse af 21. oktober  

 1980 fra monopoltilsynet til Jydsk Lædervare-Industri A/S:
Som meddelt i tilsynets skrivelse af 23. september 1980 har  

 monopolrådet på sit møde den 17. september 1980 fundet, at betingelserne for  

 at meddele selskabet et pålæg i medfør af monopollovens § 12, stk. 3, om at  

 levere til E.
Møller Hansen, Center Læder, Odense, var til stede.
Rådet lagde ved sin afgørelse vægt på, at selskabet inden for markedet for  

 skoletasker til småbørn havde en dominerende stilling, samt at E.
Møller  

 Hansen havde en væsentlig erhvervsmæssig interesse i at have forhandling af  

 de af selskabet fremstillede skoletasker, specielt Piolet-tasker.
 For så vidt angår henvisningen til manglende produktionskapacitet, fandt  

 rådet ikke at kunne godtage dette som afvisningsgrund, idet selskabet i så  

 fald måtte foretage en ligelig reduktion af samtlige indkomne ordrer.
Der har herefter været afholdt møde i monopoltilsynet den 13. oktober 1980  

 med selskabets advokat, O.
Karlslund.
Det var advokatens standpunkt, at Jydsk Lædervare-Industris andel af  

 markedet inden for det omhandlede område ikke var af en sådan størrelsesorden  

 - 70% - som forudsat af tilsynet ved den trufne afgørelse.
Advokat Karlslund  

 mente, at selskabets markedsandel formentlig kunne ansættes til ca. 25%.
 Advokat Karlslund kunne heller ikke være enig med tilsynet i, at det var  

 af væsentlig erhvervsmæssig interesse for Møller Hansen at kunne forhandle  

 netop Piolet-tasker og henviste til, at der findes en række andre rygtasker  

 på markedet samt til, at Center Læder var lagt an på salg af skindtøj.
 Advokat Karlslund måtte derfor på sin klients vegne fastholde afslaget på  

 at levere til Center Læder.
 Til det således anførte skal bemærkes, at tilsynet for så vidt angår  

 spørgsmålet om Jydsk Lædervare-Industri's markedsandel har baseret sine tal  

 dels på direktør Iversens oplysninger til tilsynets inspektør dels på  

 indhentede oplysninger fra en række detailforretninger.
 Det er imidlertid tilsynets standpunkt, at selskabet selv med en  

 markedsandel på ca. 25% vil være omfattet af monopollovens bestemmelser, da  

 forsyningen til det resterende marked bliver dækket af en lang række  

 virksomheder, hvoraf ingen er tilnærmelsesvis så store som Jydsk  

 Lædervare-Industri.
 At Møller Hansen i øjeblikket i overvejende grad forhandler skindtøj  

 skyldes udelukkende, at forretningen ikke har kunnet få tilstrækkelige  

 forsyninger af lædervarer.
 Tilsynet finder derfor ikke, at de af advokat Karlslund fremførte  

 synspunkter kan ændre den trufne afgørelse.
 Under henvisning hertil skal man derfor i medfør af bestemmelserne i  

 monopollovens § 12, stk. 3, meddele selskabet pålæg om omgående at påbegynde  

 levering til Center Læder og inden 8 dage fra dato over for tilsynet at  

 bekræfte at pålægget er efterkommet.
 Det tilføjes, at klage over den af tilsynet trufne afgørelse ifølge  

 monopollovens § 18 kan indbringes for monopol-ankenævnet.
Hr.
E.
Møller Hansen er underrettet om ovenstående .
Om sagens baggrund er det oplyst, at Lædervarehandlerforeningen i Danmark  

 i februar 1979 klagede over, at 13 af branchens leverandører enten havde  

 nægtet at levere til eller havde standset deres leveringer til et af  

 foreningens medlemmer, E.
Møller Hanbsen, Center Læder, Odense.
Senere blev  

 klagen begrænset til at omfatte 4 leverandører.
 Efter monopoltilsynets undersøgelse viste det sig, at de 2 leverandører  

 ikke var omfattet af monopolloven, mens den tredie, efter at monopoltilsynet  

 havde tilkendegivet, at man fandt, at der var grundlag for at meddele  

 selskabet et leveringspålæg, optog leverancen til Center Læder.
 Monopoltilsynets leveringspålæg kom herefter kun til at omfatte Jydsk  

 Lædervare-Industri A/S.
 Om Center Læder er det oplyst, at forretningen åbnede i slutningen af  

 1978. Da en række lædervareleverandører nægtede at levere varer til den nye  

 forretning, optog indehaveren forhandling af rulamspelse, ruskindsfrakker og  

 anden modebestemt pelsbeklædning.
 Det var imidlertid stadig indehaverens ønske at drive Center Læder som en  

 decideret specialforretning inden for dametasker, kufferter, rejsetasker,  

 mapper og skoletasker i et bredt sortiment, og dette ville efter hans  

 opfattelse ikke kunne lade sig gøre uden i hvert fald at få leverancer fra de  

 omhandlede 4 leverandører.
 Klagerne har til støtte for deres påstand bl.a. anført, at Jydsk  

 Lædervare-Industri fremstiller tasker, mapper og skoletasker bl.a. rygtasker  

 af farvestrålende nylonstof, der sælges under mærket Piolet .
Klagerne leverer til en række større og mindre kunder over hele landet.
De  

 fleste kunder afgiver deres ordre på årsbasis, og selskabet har sin  

 produktionskapacitet fuldt udnyttet.
Selskabet er ikke i stand til at udvide  

 sin kundekreds, da man under de nuværende økonomiske forhold ikke finder det  

 forsvarligt at udvide produktionskapaciteten.
Derfor har klagerne ikke været  

 i stand til at levere deres produkter til Center Læder.
Når monopoltilsynet i sit indlæg anfører, at klagerne har oplyst, at de  

 har en markedsandel på 70% for så vidt angår skoletasker til mindre børn  

 beror dette på en misforståelse.
Klagerne har oplyst, at de omhandlede  

 Piolet-tasker udgør 70% af selskabets totale produktion.
Klagerne fremhæver videre, at usikkerheden ved beregningen af  

 markedsandele for Piolet-tasker er meget stor.
Klagerne er af den opfattelse,  

 at rygtasker også efterspørges af forældre til børn under 6 år, f.eks. til  

 børnehavebørn, ligesom klagerne ikke er enig i, at den øvre grænse er 12 år.
 Dertil kommer, at der ikke foreligger materiale, der kan dokumentere, hvor  

 stor en udskiftningsfrekvens, der er i den pågældende forbrugergruppe.
Denne usikkerhed må bevirke, at man ikke på det foreliggende grundlag kan  

 statuere, at klagernes virksomhed omfattes af monopollovens § 2, idet det  

 gøres gældende, at klagernes markedsandel højest er 15%. Ved beregningen af  

 markedsandelen har klagerne anslået, at der på et år i alt sælges 450.000  

 tasker til skolebørn og unge under uddannelse.
Klagerne har en årlig  

 produktion på 75.000 tasker; heraf er ca. 70.000 Piolet-rygtasker, hvilket  

 giver en markedsandel på ca. 15%. Det er i øvrigt klagernes opfattelse, at  

 markedsandelen vil falde i 1981.
 Endelig har klagerne anført, at der findes mange andre rygtasker på  

 markedet, og at de næsten uden undtagelse er dyrere end den taske klagerne  

 fremstiller.
 Monopoltilsynet har til støtte for sin påstand bl.a. anført, at  

 indehaveren af Center Læder er af den opfattelse, at baggrunden for  

 leveringsnægtelserne er, at en af landets største lædervarehandlere, hvis  

 forretning er beliggende i et center 1 km fra Center Læder, har øvet pres på  

 leverandørerne for at få disse til at undlade levering til Center Læder.
Om Jydsk Lædervare-Industris markedsandel har monopoltilsynet anført, at  

 markedet for skoletasker til børn i de mindre klasser udgør et specielt  

 marked, der har en helt anden karakter end markedet for tasker til børn fra  

 13 år og opefter.
Salget af skoletasker til børn i aldersgruppen 6-12 år  

 ligger i helt overvejende grad inden for gruppen rygtasker, og inden for  

 dette marked er Piolet-taskerne med en meget stor markedsandel helt  

 dominerende.
Større børn bruger derimod mange forskellige tasketyper: Skuldertasker,  

 bæreposer, håndtasker, rygtasker af rygsæktypen samt mapper.
Dette fremgår  

 også af en undersøgelse, som Husholdningsrådet har foretaget.  

 Husholdningsrådet konstaterede ved sin undersøgelse, at børn op til 5. klasse  

 hovedsagelig anvender rygtasker, medens der i de højere klasser næsten  

 udelukkende anvendes hånd- eller skuldertasker.
 Den antagelse, at større børn i almindelighed vælger andre tasketyper,  

 bekræftes endvidere efter tilsynets opfattelse af det fra Jydsk  

 Lædervare-Industri oplyste om, at en påbegyndt produktion af Piolet-tasker  

 beregnet til aldersgruppen over 12 år ikke er slået an.
 På baggrund af de af monopoltilsynet indhentede oplysninger fra  

 specialforretningerne Neye og Jason (der tilsammen har 34 detailudsalg  

 fordelt over hele landet) samt fra Magasin (der har 6 forretninger inklusive  

 2 i provinsen) finder tilsynet, at markedet for skoletasker er delt op i to  

 områder: Småbørnsmarkedet, der omfatter skoletasker til børn i aldersgruppen  

 6-12 år, og det øvrige marked, der omfatter tasker til større børn og unge  

 under uddannelse.
Ved vurderingen af, hvorvidt Jydsk Lædervare-Industri er omfattet af  

 monopollovens § 2, stk. 1, må virksomhedens markedsandel bedømmes ud fra de  

 to markedsområder hver for sig.
Inden for småbørnsmarkedet er det tilsynets  

 standpunkt, at Jydsk Lædervare-Industri er absolut dominerende.
Hvert år begynder ca. 70.000 børn i skolen, og ifølge de oplysninger, som  

 tilsynet har modtaget fra en række lædervareforretninger, udskifter børnene  

 op til 12 års alderen gennemsnitlig deres skoletasker een gang.
Herudfra vil  

 det årlige salg af skoletasker til børn i aldersgruppen 6-12 år kunne anslås  

 til ca. 140.000. Da det er oplyst, at den årlige produktikon af Piolet-tasker  

 er 70.000, dækker Jydsk Lædervare-Industri således ca. 50% af  

 småbørnsmarkedet .
Til belysning af Jydsk Lædervare-Industris markedsandel har  

 monopoltilsynet foretaget en undersøgelse.
Jason angav, at salget af  

 Piolet-tasker udgjorde 50% af småbørnsmarkedet, Neye angav 70-75%, og Magasin  

 angav 90%. Herudover har tilsynet foretaget en undersøgelse på Fyn, fordi  

 klagerens forretning er beliggende der, og har besøgt samtlige forretninger,  

 der sælger tasker, i Svendborg, Fåborg, Hårby, Assens, Middelfart, Ringe,  

 Bogense, Otterup samt en række forretninger i Odense, i alt 19 forretninger.
3 af de besøgte forretninger handlede ikke med Piolet-tasker; den ene,  

 fordi Jydsk Lædervare-Industri har nægtet at levere.
Af de resterende 16  

 forretninger oplyste 2, at Piolet-tasker udgjorde 35%, respektive 40%, af  

 deres salg af skoletasker, medens de øvrige 14 forretninger (d.v.s. mere end  

 70% af forretningerne) angav Piolets andel til 70% eller derover.
 De på Fyn indhentede oplysninger vedrørende salget af Piolet-tasker svarer  

 således stort set til oplysningerne fra Jason, Neye og Magasin.
Efter de foreliggende oplysninger finder tilsynet det derfor godtgjort, at  

 Piolet-tasker er helt dominerende i det marked, der omfatter tasker til børn  

 i aldersgruppen 6-12 år.
Det resterende salg inden for dette marked fordeler  

 sig på en række mærker, som alle sælges til lavere priser end Piolet.
 På denne baggrund må Jydsk Lædervare-Industri anses at udøve eller kunne  

 udøve en indflydelse som omhandlet i monopollovens § 2, stk. 1, for så vidt  

 angår skoletasker til børn i alderen 6-12 år.
Med hensyn til spørgsmålet, om Center Læder har en væsentlig  

 erhvervsmæssig interesse i at kunne forhandle Piolet-tasker, har  

 monopoltilsynet anført, at Piolet-tasken er meget efterspurgt.
Den taske, der  

 ligner Piolet mest, er en af firmaet Louis V.
Hansen forhandlet taske, der  

 sælges under navnet Lotus.
Også dette firma har nægtet at levere til Center  

 Læder, men tilsynet har ikke fundet, at firmaet var omfattet af monopollovens  

 § 2, stk. 1. Prisen for denne taske er ca. 90 kr. mod ca. 170 kr. for Piolet.
Den eneste leverandør af skolerygtasker, som leverer til Center Læder, er  

 firmaet Sabroe & Stephensen, hvis tasker sælges under navnet Globetrot  

 til en pris af 135 kr.
Men uagtet prisforskellen er det Piolet-taskerne, som  

 efterspørges.
 Såfremt klagerne på grund af manglende produktionskapacitet ikke er i  

 stand til at imødekomme alle ordrer, må de foretage en ligelig reduktion af  

 samtlige ordrer og ikke helt undlade at levere til en enkelt forhandler.
 Til det således foreliggende skal nævnet udtale:
 Efter de af monopoltilsynet foretagne undersøgelser må klagerne antages at  

 indtage en dominerende stilling inden for markedet for skoletasker til  

 småbørn (6-12 år). Det findes endvidere at være af væsentlig betydning for E.  

 Møller Hansen, Center Læder, Odense, at kunne forhandle klagernes  

 skoletasker, specielt Piolet-tasken, og klagerne ses ikke heroverfor at have  

 anført tilstrækkelig begrundelse for leveringsnægtelsen.
 Herefter bestemmes:
 Monopoltilsynets afgørelse af 21. oktober 1980 stadfæstes.
