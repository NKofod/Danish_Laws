 I medfør af § 2, stk. 3, § 3 og § 10 i lov om visse forhold på  

 telekommunikationsområdet, jf. lovbekendtgørelse nr. 501 af 22. juni 1995,  

 som ændret ved lov nr. 469 af 12. juni 1996, samt § 13, stk. 1-2, og § 22,  

 stk. 1 og 3, i lov nr. 466 af 12. juni 1996 om forsyningspligt og visse  

 forbrugerforhold inden for telesektoren, fastsættes:
Anvendelsesområde og definitioner § 1.  Bekendtgørelsen omfatter vilkårene for udbud af  

 teletjenester, der indebærer udbud, herunder etablering og drift, af  

 betalingstelefoner (i det følgende benævnt betalingstelefontjenester).
 § 2.  Ved en betalingstelefon forstås et  

 telefonapparat til samtaler via offentlige telenet, når betaling herfor er  

 indskudt i apparatet og accepteret af det indbyggede debiteringsudstyr  

 (betalingsvalidering), og uanset om betalingen sker ved mønter, betalingskort  

 eller andet brugbart betalingsmiddel.
 Stk. 2.  En udbyder af en betalingstelefontjeneste er en  

 fysisk eller juridisk person, der varetager kundeforholdet over for det  

 pågældende offentlige telenet vedrørende betalingstelefonens tilslutning.
Vilkår for etablering og drift af  

 betalingstelefoner § 3.  Udbyderen af en betalingstelefontjeneste skal  

 sikre, at følgende krav er opfyldt:
 § 4.  Udbyderen af en betalingstelefontjeneste, der  

 indebærer etablering og drift af en betalingstelefon med umiddelbar offentlig  

 adgang, skal desuden sikre, at følgende oplysninger m.v. fremgår i umiddelbar  

 nærhed af betalingstelefonen:
 Stk. 2.  Oplysning om de i stk. 1, nr. 2, nævnte priser  

 for opkald kan gives enten i betjeningsvejledningen eller via gratis opkald  

 til en informationstjeneste.
 § 5.  Udbyderen af en betalingstelefontjeneste, der  

 indebærer etablering og drift af udendørs betalingstelefoner på gader, veje  

 eller pladser (herunder udvendigt på bygninger), hvortil offentligheden  

 umiddelbart har adgang, skal endvidere sikre, at følgende krav er opfyldt:
 § 6.  Udbyderen af en betalingstelefontjeneste skal  

 sikre, at alle oplysninger, der er krævet i denne bekendtgørelse, som minimum  

 er angivet på dansk, medmindre de er angivet ved piktogram.
 § 7.  I medfør af § 12, stk. 1, i lov om  

 forsyningspligt og visse forbrugerforhold inden for telesektoren har alle  

 udbydere af betalingstelefontjenester pligt til på anmodning fra en  

 kommunalbestyrelse at etablere og drive udendørs betalingstelefoner på gader,  

 veje og pladser, hvortil offentligheden umiddelbart har adgang, hvis den  

 pågældende udbyder i forvejen driver betalingstelefontjenester af denne  

 karakter inden for den pågældende kommune og under forudsætning af kommunens  

 dækning af et eventuelt underskud ved driften heraf, sammenholdt med en på  

 forhånd aftalt minimumsomsætning, der dækker udbyderens omkostninger med  

 tillæg af en rimelig fortjeneste.
Oplysningspligt § 8.  Telestyrelsen kan afkræve en udbyder af en  

 betalingstelefontjeneste alle oplysninger, der skønnes nødvendige for  

 administrationen af denne bekendtgørelse.
 Stk. 2.  I medfør af § 12, stk. 3, i lov om  

 forsyningspligt og visse forbrugerforhold inden for telesektoren kan  

 Telestyrelsen afkræve en udbyder af en betalingstelefontjeneste alle  

 oplysninger, der er nødvendige for at kunne træffe afgørelse i medfør af § 9,  

 stk. 2.
Klager og sanktioner § 9.  Klager over overtrædelser af bestemmelserne i §§  

 3-6 afgøres af Telestyrelsen.
 Stk. 2.  Klager over, at en udbyder af en  

 betalingstelefontjeneste nægter at opstille betalingstelefoner, som nævnt i §  

 7, og tvister om, i hvilket omfang der foreligger driftsunderskud, afgøres af  

 Telestyrelsen i medfør af § 12, stk. 2, i lov om forsyningspligt og visse  

 forbrugerforhold inden for telesektoren.
 § 10.  Udbydes en betalingstelefontjeneste i strid med  

 §§ 3-6, kan Telestyrelsen give udbyderen påbud om at foretage de fornødne  

 ændringer.
 Stk. 2.  Hvis en udbyder af en betalingstelefontjeneste  

 nægter at opstille betalingstelefoner, som nævnt i § 7, kan Telestyrelsen i  

 medfør af § 12, stk. 2, i lov om forsyningspligt og visse forbrugerforhold  

 inden for telesektoren give udbyderen påbud om at opstille betalingstelefoner  

 i overensstemmelse med § 7.
 Stk. 3.  Hvis en anmodning efter § 8, stk. 1, om  

 udlevering af oplysninger ikke efterkommes, kan Telestyrelsen give udbyderen  

 påbud om at efterkomme anmodningen inden en nærmere angiven frist.
 Stk. 4.  Hvis en anmodning efter § 8, stk. 2, om  

 udlevering af oplysninger ikke efterkommes, kan Telestyrelsen give udbyderen  

 påbud om at efterkomme anmodningen inden en nærmere angiven frist.
Stk. 5.  Telestyrelsen kan pålægge udbyderen af en  

 betalingstelefontjeneste dagbøder, hvis påbud afgivet i medfør af stk. 1, 3  

 og 4 ikke efterkommes.
Der er udpantningsret for beløbene.
Straffebestemmelser § 11.  Med bøde straffes den, der Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune, en amtskommune eller et kommunalt fællesskab, jf. § 60 i lov om  

 kommuners styrelse, kan der pålægges staten, kommunen, amtskommunen eller det  

 kommunale fællesskab bødeansvar.
Ikrafttræden § 12.  Denne bekendtgørelse træder i kraft den 3.  

 august 1996.
 Stk. 2.  Bekendtgørelse nr. 985 af 11. december 1992 om  

 betalingstelefoner ophæves.
