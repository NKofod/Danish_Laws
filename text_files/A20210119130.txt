Lov om ændring af udlændingeloven og hjemrejseloven (Indførelse af mulighed for overførsel af asylansøgere til asylsagsbehandling og eventuel efterfølgende beskyttelse i tredjelande) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I udlændingeloven, jf. lovbekendtgørelse nr. 1513 af 22. oktober 2020, som ændret senest ved § 25 i lov nr. 982 af 26. maj 2021, foretages følgende ændringer:
 1. Overskriften til kapitel 5 affattes således:
 2. Efter § 28 indsættes i kapitel 5:
 »§ 29. En udlænding, der påberåber sig at være omfattet af § 7, og som ikke er registreret som asylansøger efter § 48 e, stk. 2, overføres til et tredjeland med henblik på asylsagsbehandling og eventuel efterfølgende beskyttelse efter en overenskomst eller et hertil svarende arrangement, som Danmark har indgået med det pågældende tredjeland, medmindre dette vil være i strid med Danmarks internationale forpligtelser.
Stk. 2. Udlændinge- og integrationsministeren fastsætter nærmere regler om, at bestemte udlændinge omfattet af stk. 1 skal undtages herfra.« 3. I § 33, stk. 3, 1. pkt., indsættes efter »i stk. 2«: », jf. dog stk. 8«.
 4. I § 33 indsættes som stk. 8:
»Stk. 8. Stadfæstes en afgørelse efter § 53 a, stk. 1, nr. 1, eller frafaldes en klage over en sådan afgørelse, fastsættes der ikke en udrejsefrist.« 5. I § 36, stk. 1, indsættes før 1. pkt. som nyt punktum:
»Med henblik på at sikre muligheden for overførsel efter § 29, stk. 1, kan politiet bestemme, at der skal ske frihedsberøvelse, hvis der er væsentlig risiko for, at den pågældende forsvinder eller unddrager sig overførslen, eller at den pågældende vil undvige eller lægge hindringer i vejen for forberedelsen af overførselsprocessen, og de i § 34 nævnte foranstaltninger ikke er tilstrækkelige, jf. stk. 5.« 6. I § 36, stk. 1, 1. pkt., der bliver 2. pkt., ændres »stk. 5« til: »stk. 6«.
 7. I § 36 indsættes efter stk. 4 som nyt stykke:
»Stk. 5. Ved beslutning om frihedsberøvelse efter stk. 1, 1. pkt., skal der lægges vægt på, om der foreligger en væsentlig risiko for, at udlændingen vil forsvinde eller unddrage sig overførslen, eller om den pågældende vil undvige eller lægge hindringer i vejen for forberedelsen af overførselsprocessen.
En væsentlig risiko for, at udlændingen vil forsvinde eller unddrage sig overførslen, foreligger, når den pågældende ikke har medvirket under eller har lagt hindringer i vejen for sagens behandling, eller når der i øvrigt på baggrund af oplysningerne om udlændingen og opholdets varighed og karakter er grund til at antage, at udlændingen vil forsvinde eller unddrage sig overførslen.« Stk. 5 bliver herefter stk. 6.
8. I § 36, stk. 5, 1. pkt., der bliver stk. 6, 1. pkt., ændres »1. pkt.« til: »2. pkt.« 9. To steder i § 37, stk. 3, 4. pkt., ændres »§ 36, stk. 1, 2. pkt.« til: »§ 36, stk. 1, 3. pkt.« 10. I § 37, stk. 7, 2. pkt., ændres »§ 36, stk. 1, 1. pkt.,« til: »§ 36, stk. 1, 1. og 2. pkt.,«.
11. I § 37, stk. 9, 1. pkt., ændres »1. pkt.« til: »2. pkt.« 12. I § 37, stk. 10, 1. pkt., indsættes efter »med henblik på«: »overførsel efter § 29, stk. 1, eller«.
13. I § 37 a, stk. 7, 2. pkt., ændres »§ 36, stk. 1, 1. og 2. pkt.« til: »§ 36, stk. 1, 1.-3. pkt.« 14. I § 42 a, stk. 2, ændres »kapitel 1 og 3-5« til: »kapitel 1, 3 og 4 og § 28«.
 15. I § 48 a, stk. 1, 1. pkt., indsættes efter »afgørelse om«: »overførsel efter § 29, stk. 1, eller om«.
 16. I § 53 a, stk. 1, indsættes før nr. 1 som nyt nummer:
»1) Overførsel efter § 29, stk. 1.« Nr. 1-8 bliver herefter nr. 2-9.
 17. I § 53 a, stk. 2, 3. pkt., indsættes efter »§ 8, stk. 1 eller 2,«: »træffer Udlændingestyrelsen afgørelse om overførsel efter § 29, stk. 1,«.
 18. I § 53 a, stk. 1, 5. pkt., ændres »1-6« til: »1-7«.
 19. I § 56, stk. 2, 1. og 2. pkt., ændres »stk. 3 og 4« til: »stk. 3-5«.
 20. I § 56 indsættes efter stk. 3 som nyt stykke:
»Stk. 4. Sager om overførsel efter § 29, stk. 1, behandles på skriftligt grundlag.
Flygtningenævnets formand eller den, formanden bemyndiger dertil, kan henvise en sag vedrørende overførsel efter § 29, stk. 1, til mundtlig behandling, hvis særlige forhold gør det påkrævet.« Stk. 4-9 bliver herefter stk. 5-10.
 21. I § 56, stk. 5, der bliver stk. 6, ændres »stk. 4, nr. 1« til: »stk. 5, nr. 1«.
§ 2 I hjemrejseloven, lov nr. 982 af 26. maj 2021, foretages følgende ændring:
 1. I § 7 indsættes som stk. 5:
»Stk. 5. Udgifterne til overførsel af en udlænding efter udlændingelovens § 29, stk. 1, afholdes endeligt af statskassen.« § 3 Stk. 1. Udlændinge- og integrationsministeren fastsætter tidspunktet for lovens ikrafttræden.
 Stk. 2. Udlændinge- og integrationsministeren fremsætter forslag om revision af loven, hvis loven ikke inden udgangen af 2022 er trådt i kraft.
§ 4 Loven gælder ikke for Færøerne og Grønland, men kan ved kongelig anordning helt eller delvis sættes i kraft for Færøerne og Grønland med de ændringer, som henholdsvis de færøske og de grønlandske forhold tilsiger.
Givet på Christiansborg Slot, den 8. juni 2021 Under Vor Kongelige Hånd og Segl MARGRETHE R.
