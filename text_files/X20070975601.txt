Momsgrundlaget ved godtgørelse af  

 registreringsafgift Spørgsmål Skal en  

 bilforhandler ved salg af et brugt motorkøretøj til udlandet til salgsprisen  

 ved beregning af moms efter momslovens § 71 medregne godtgjort  

 registreringsafgift.
Svar Ja.
Beskrivelse af de faktiske forhold I forbindelse  

 med sin virksomhed opkøber spørger bl.a. brugte personmotorkøretøjer i  

 Danmark,  

 som derefter sælges til udenlandske kunder.
Videresalget sker efter  

 momslovens  

 særlige regler for handel med brugte varer.
 I forbindelse med  

 salg til udenlandske kunder afmeldes køretøjet fra motorregisteret og det  

 udføres fra Danmark.
 I henhold til  

 registreringsafgiftslovens § 7b godtgøres registreringsafgift af et brugt  

 køretøj, hvis køretøjet afmeldes fra motorregisteret og udføres fra landet.
 Spørger ønsker i  

 forbindelse med beregning af brugtmoms ved salg af danske biler til købere i  

 andre lande at udeholde den godtgjorte registreringsafgift fra  

 afgiftsgrundlaget, således at det alene er det af køberen faktisk opkrævede  

 vederlag, der indregnes i afgiftsgrundlaget.
Spørgers eventuelle opfattelse ifølge anmodning og bemærkninger til  

 sagsfremstilling Ved salg af  

 brugte biler under de særlige bestemmelser for handel med brugte varer, kan  

 virksomheden foretage et fradrag i det beregnede afgiftsbeløb som fastsat  

 efter  

 kapitel 6 og 7 i momsloven, jf. momslovens § 71. Det afgiftsbeløb, der skal  

 foretages fradrag i, er således momsen af afgiftsgrundlaget.  

 Afgiftsgrundlaget  

 er efter momslovens § 27, stk. 1, vederlaget, herunder tilskud, der er  

 direkte  

 forbundet med varens eller ydelsens pris, men ikke indbefattet momsen.
 Det afgørende er  

 herefter, om den af SKAT ved køretøjets afmeldelse og udførsel fra Danmark  

 godtgjorte registreringsafgift udgør en del af vederlaget for køretøjet og  

 derfor skal medregnes til afgiftsgrundlaget.
 Det er vores  

 opfattelse, at den godtgjorte registreringsafgift ikke skal medregnes til  

 afgiftsgrundlaget.
Tidligere  

 stillingtagen fra daværende Told- og Skattestyrelsen Daværende Told-  

 og Skattestyrelsen har i  


  

 SKM2003.485.TSS  


  

 i en meddelelse taget stilling til spørgsmålet om momsgrundlaget ved  

 godtgørelse af registreringsafgift.
Det fremgår heraf, at styrelsen på en  

 forespørgsel har svaret, at den godtgjorte registreringsafgift efter  

 styrelsens  

 opfattelse skal anses som en del af forhandlerens salgspris.
Styrelsen  

 henviser  

 til, at der skal beregnes moms af hele vederlaget, dvs. ethvert beløb, som  

 betales i forbindelse med en transaktion.
Momsloven skal fortolkes i  

 overensstemmelse med daværende 6. direktivs artikel 11, hvorefter:
"....  

 beskatningsgrundlaget er den samlede modværdi, som leverandøren eller  

 tjenesteyderen modtager eller vil modtage af køberen, aftageren eller  

 tredjemand for de pågældende transaktioner, herunder tilskud, der er direkte  

 forbundet med transaktionernes pris." Vores vurdering  

 af styrelsens meddelelse Styrelsen synes  

 at lægge til grund, at ethvert beløb, som kommer til udbetaling i forbindelse  

 med gennemførelsen af en transaktion, udgør en del af vederlaget og derfor  

 også  

 skal medregnes til afgiftsgrundlaget.
Vi mener ikke, at der er holdepunkter  

 for  

 en sådan opfattelse, hverken i momsloven eller i det bagvedliggende  

 momsdirektiv.
Forudsætningen  

 for at et beløb skal medregnes til afgiftsgrundlaget er således, at beløbet  

 udgør  

 en del af den samlede modværdi for en transaktion.
Beløbet skal dermed udgøre  

 en del af betalingen for leverancen.
Der skal således være en direkte  

 forbindelse mellem den gennemførte transaktion og beløbet, og beløbet skal  

 udgøre en del af vederlaget for leverancen.
 Vi mener ikke,  

 at der foreligger en sådan forbindelse mellem transaktionen og godtgørelse af  

 registreringsafgift, at godtgørelsen kan siges at være en del af vederlaget  

 for  

 transaktionen.
 Modværdien for  

 transaktionen er det vederlag, som det er aftalt, at købere skal betale for  

 køretøjet.  

 Dette vederlag er det fulde vederlag, idet sælgeren ikke modtager yderligere  

 betaling for salget hverken af køberen eller tredjemand.
 Den godtgørelse  

 af registreringsafgift, som udbetales til sælgeren, er alene betinget af  

 køretøjets afmeldelse fra motorregisteret og dets udførsel fra landet.  

 Registreringsafgiften er en dansk afgift på dansk indregistrerede  

 motorkøretøjets benyttelse i Danmark, og baggrunden for godtgørelsen af en  

 del  

 af den oprindeligt betalte registreringsafgift er, at forudsætningen for  

 registreringsafgiften ikke længere er til stede, når bilen afmeldes og  

 udføres.  

 Derfor godtgøres residualen.
Godtgørelsen er  

 derimod ikke en del af vederlaget.
SKAT betaler ikke en del af køretøjets  

 pris  

 til sælgeren.
Køretøjet har kun én pris, og det er den mellem parterne  

 aftalte.  

 Godtgørelsen er endvidere ikke betinget af nogen levering.
F.eks. vil en  

 privatperson, der tager sin bil med ud af Danmark, få godtgjort  

 registreringsafgiften, selv om der ikke sker noget salg.
Selv om det er vores  

 salg til den udenlandske køber, der fører til afmeldelse og udførsel, er det  

 ikke salget, men netop afmeldelsen og udførslen, der betinger udbetaling af  

 godtgørelsen.
Godtgørelsen er  

 heller ikke på nogen måde forbundet med transaktionens pris.
Fastsættelsen af  

 godtgørelsen sker således fuldstændig uafhængigt af køretøjets faktiske  

 salgspris.
Den eneste forbindelse, der er mellem godtgørelsen og salget, er  

 den, at salg som udgangspunkt ikke økonomisk set ville kunne gennemføres,  

 hvis  

 bilen ved salget fortsat skulle være belastet med dansk registreringsafgift.
Bemærkninger til  

 sagsfremstilling Hovedcentret  

 henviser til Told- og Skattestyrelsens tidligere svar på et lignende  

 spørgsmål,  


  

 SKM2003.485.TSS  


,  

 og anfører, at der efter SKATs opfattelse er hjemmel til denne praksis både i  

 momsloven og i det bagvedliggende direktiv.
SKAT lægger herved til grund, at  

 godtgørelse af registreringsafgift ved udførsel af en bil er en del af  

 vederlaget for salgstransaktionen.
 Efter momslovens  

 § 27, stk. 1, skal der betales moms af vederlaget, og det er præciseret, at  

 vederlaget også omfatter tilskud, der er direkte forbundet med varens pris.  

 Den  

 tilsvarende bestemmelse i direktivet taler om den samlede modværdi, som  

 leverandøren modtager, herunder tilskud, der er direkte forbundet med  

 transaktionens pris.
Godtgørelse af  

 registreringsafgift udgør ikke noget tilskud, der er direkte forbundet med  

 varens  

 pris.
Godtgørelsen er slet ikke noget tilskud.
Godtgørelsen udbetales desuden  

 uafhængigt af den egentlige salgstransaktion.
Forudsætningen for godtgørelsen  

 er alene, at bilen udføres fra Danmark.
Godtgørelsen har heller ingen  

 forbindelse med bilens pris.
Bilens pris afgøres alene af markedsforholdene  

 og  

 svarer til markedsprisen.
Ved salg af bilen vil prisen være den samme, uanset  

 om der ydes godtgørelse eller ej, og uanset godtgørelsens størrelse.
Det er vores  

 opfattelse, at både momslovens og direktivets bestemmelse svarer til det  

 almindelige  

 vederlagsbegreb.
Vederlaget er også i andre - civilretlige - sammenhænge den  

 samlede pris, der betales for en leverance.
Vi mener derimod ikke, at  

 momsloven  

 og direktivets vederlagsbegreb går ud over dette.
Vederlaget er det fulde  

 vederlag, uanset hvad man kalder de enkelte vederlagselementer.
For at undgå  

 tvivl har man også nævnt tilskud, der er direkte forbundet med  

 transaktionernes  

 pris.
Et tilskud, der er direkte forbundet med transaktionens pris, vil  

 imidlertid også i almindelig forstand blive anset som en del af vederlaget.
Et beløb er  

 derfor kun en del af vederlaget, når beløbet udgør en del af betalingen for  

 leverancen.
Af samme grund kan godtgørelsen af registreringsafgift heller  

 ikke  

 anses for at være en del af vederlaget for salget af bilen.
SKATs  

 indstilling og begrundelse Momslovens § 71  

 er affattet således:
"  

  

 § 71.  

  

 Ved levering af brugte personmotorkøretøjer kan virksomheden foretage et  

 fradrag i det beregnede afgiftsbeløb som fastsat efter kapitel 6 og 7.  

 Fradraget beregnes som merværdiafgiftssatsen ganget med en brøk, der i  

 tælleren  

 har virksomhedens købspris for køretøjet og i nævneren har 100 med tillæg af  

 merværdiafgiftssatsen.
Ved videresalg af personmotorkøretøjer indkøbt i et  

 andet EU-land anvendes den på tidspunktet for køretøjets levering her til  

 landet gældende merværdiafgiftssats i det andet EU-land." Af  

 Momsvejledning 2007-2,  


  

 R.5  


,  

 fremgår bl.a.:
 "I  


  

 SKM2003.485.TSS  


  

 er Told- og Skattestyrelsen blevet spurgt om en forhandler af brugte  

 motorkøretøjer  

 ved salg til en privatperson i Sverige skal medregne registreringsafgift  

 godtgjort efter reglerne i lov nr. 342 af 27. maj 2002 om godtgørelse af  

 registreringsafgift ved udførsel af brugte biler og motorcykler til  

 salgsprisen  

 ved beregning af moms efter reglerne i momslovens § 71.
 Styrelsen har  

 svaret, at den godtgjorte registreringsafgift efter styrelsens opfattelse  

 skal  

 indgå som en del af forhandlerens salgspris (det samlede vederlag).
 Ved levering af  

 brugte personmotorkøretøjer kan virksomheden foretage et fradrag i det  

 beregnede  

 afgiftsbeløb som fastsat efter momslovens kapitel 6 og 7, jf. momslovens §  

 71.
 Afgiftsgrundlaget  

 fastsættes således efter reglerne i momslovens § 27, stk. 1, på grundlag af  

 vederlaget (salgsprisen), heri ikke indbefattet afgiften efter denne lov.
Ved levering af  

 varer og ydelser skal det opkræves moms af hele vederlaget, ekskl. moms.
Det  

 vil med andre ord sige, at der skal opkræves moms af ethvert beløb, som  

 betales  

 i forbindelse med en transaktion, som er momspligtig.
 Momsloven skal  

 fortolkes i overensstemmelse med 6. momsdirektiv og lovens § 27, stk. 1  

 finder  

 sin tilsvarende bestemmelse i direktivets artikel  

 11, A, litra  

 1 a  

 ) og er udtrykt således i direktivet:
"....beskatningsgrundlaget  

 er den samlede modværdi, som leverandøren eller tjenesteyderen modtager eller  

 vil modtage af køberen, aftageren eller tredjemand for de pågældende  

 transaktioner, herunder tilskud, der direkte er forbundet med  

 transaktionernes  

 pris." SKAT er af den  

 opfattelse, at der både i momsloven og det bagvedliggende momsdirektiv er  

 hjemmel  

 for den praksis, der er fastlagt i  


  

 SKM2003.485.TSS  


.
 SKAT indstiller  

 derfor, at spørgsmålet besvares med ja.
Spørgers  

 bemærkninger til indstillingen giver ikke anledning til ændring af SKATs  

 opfattelse.
SKAT fastholder således indstillingen.
Skatterådets afgørelse og begrundelse Skatterådet  

 tiltræder indstillingen.
