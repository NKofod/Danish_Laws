INDHOLD Cirkulære Aftale om arbejdstid mv. for lærere ved seminarier, der uddanner pædagoger Protokollat til aftale om arbejdstid mv. for lærere ved seminarier, der uddanner pædagoger Arbejdstid mv. for rektorer, afdelingsledere og souschefer ved seminarier, der uddanner pædagoger Klassificering af stillinger som lærer, souschef mv. ved seminarier, der uddanner pædagoger Protokollat til aftale af 30. april 1992 om klassificering af stillinger som lærer, souschef mv. ved seminarier, der uddanner pædagoger CIRKULÆRE OM ARBEJDSTID MV.
FOR LÆRERE VED SEMINARIER, DER UDDANNER PÆDAGOGER 1. GENERELLE BEMÆRKNINGER Hermed følger cirkulære om aftale af 30. april 1992 om arbejdstid mv. for  

 lærere ved seminarier, der uddanner pædagoger.
 Cirkulæret har virkning fra 1. august 1992.
2. BEMÆRKNINGER TIL DE ENKELTE BESTEMMELSER Arbejdstid Ad § 2 Lærerens årlige arbejdstid på 1924 timer, inkl. ferie og fridage, svarer  

 til 1680 timer ekskl. ferie og fridage.
 En arbejdsuge er normalt på 37 timer.
Det forudsættes, at der udarbejdes en tjenesteliste for læreren.
I  

 tjenestelisten fastlægges undervisningstimernes placering samt lærerens  

 mødetider.
 Tjenestelisten udarbejdes således, at læreren til stadighed er orienteret  

 om undervisningens og andre planlagte opgavers placering mindst 4 uger i  

 forvejen.
 Det er forudsat, at planlægningen af arbejdstiden sker i samarbejde mellem  

 seminariets ledelse og lærerne, og at der tages hensyn til lærernes  

 muligheder for at tilrettelægge undervisningen mv. pædagogisk forsvarligt.
Det forudsættes, at lærerens arbejde udføres på eller uden for seminariet  

 efter ledelsens anvisning.
Tid til forberedelse mv. medregnes efter reglerne  

 i § 9.
 I den del af arbejdstiden, hvor læreren ikke underviser eller forbereder  

 undervisning, varetager læreren andet arbejde efter ledelsens anvisning, jf.  

 bilag 1 til arbejdstidsaftalen, pkt. 4 og 5.
 Det forudsættes, at der er et hensigtsmæssigt forhold mellem tildelte  

 opgaver og den tid, læreren har til rådighed til varetagelsen af det tillagte  

 arbejde.
 Der skal ved udarbejdelse af tjenestelisten tages hensyn til, at læreren  

 får mulighed for at forberede de opgaver uden for undervisningen, hvor  

 forberedelse er nødvendig for løsning af opgaven (f. eks. i forbindelse med  

 møder). Det er nemlig forudsat, at det samlede arbejde med de tildelte  

 opgaver kan løses inden for den hertil afsatte tid.
Ad § 3 Arbejdet tilrettelægges normalt på hverdage, mandag til fredag.
 Aftalen giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
 Undervisning, eksamen, forberedelse mv.
Ad § 8 Der er ikke ved aftalen taget stilling til lektionslængden, der fastsættes  

 af ledelsen.
Lektionslængden bør normalt ikke være mindre end 30 minutter.
Lærerens tid til forberedelse og de øvrige aktiviteter nævnt i bilag 1,  

 pkt. 3, beregnes på grundlag af antallet af undervisningstimer og tid til  

 mundtlig eksamen på lærerens tjenesteliste.
Læreren tilrettelægger selv  

 forberedelse, mv., og det er forudsat, at der anvendes den fornødne tid  

 hertil.
 Det i bilagets pkt. 3 nævnte pædagogiske og tværfaglige samarbejde inden  

 for seminariet og imellem seminarierne betragtes som en kollektiv  

 forpligtelse og forudsættes i givet fald tilrettelagt på lærernes initiativ.  

 Ved faglig vejledning efter pkt. 3 tænkes der på spontane, ikke-tilrettelagte  

 situationer, f.eks. i umiddelbar tilknytning til undervisningen.
 Lærere med et betydeligt undervisningsomfang kan have behov for at løse en  

 del af de opgaver, som er dækket af forberedelsestiden, i tidsmæssig  

 sammenhæng.
Hvis ledelsen eller læreren finder det hensigtsmæssigt, tilrettelægges  

 tjenesten derfor således, at en del af den tid, der er afsat til forberedelse  

 m.m., samles i perioder af mindst 2 sammenhængende dage (mandag - fredag),  

 hvor der ikke er planlagt anden tjeneste.
I forbindelse med søgnehelligdage  

 kan dagene dog gives enkeltvis.
 Sådanne dage medregnes med 7,4 timer pr. dag i arbejdsåret.
Den enkelte lærer har ikke krav på at få afsat mere end 20 sådanne dage i  

 arbejdsåret.
Placeringen fastsættes af seminariets ledelse efter drøftelse  

 med læreren.
Ad § 9, stk. 1 Ved fastsættelsen af forberedelsestiden kan der tages hensyn til særligt  

 belastende undervisningsformer, f. eks. undervisning på meget store hold og  

 lignende.
 Ved fastsættelsen af den gennemsnitlige forberedelsestid er der taget  

 højde for, at lærerens arbejde i rimeligt omfang omfatter bedømmelse af egne  

 elevers skriftlige eksamensopgaver.
 Hvis der ikke er et rimeligt forhold mellem antallet af undervisningstimer  

 og den arbejdsmængde, en lærer pålægges med skriftlig eksamen, kan der efter  

 § 9, stk. 1, indgås konkret aftale om yderligere tid til dette arbejde, også  

 selv om der iøvrigt ikke er indgået lokalaftale om forberedelsestiden.
Ad § 9, stk. 2 De 120 minutter er fastsat på baggrund af det nuværende uddannelsesniveau  

 på de omhandlede seminarier.
Bestemmelserne kan ikke anvendes, såfremt  

 seminarierne skal gennemføre nye uddannelser på et niveau, der afviger  

 væsentligt fra det nuværende, f. eks. videreuddannelse efter bekendtgørelse  

 om den videregående uddannelse af 1 års varighed på den Socialpædago-giske  

 Højskole.
I sådanne tilfælde kan vilkårene aftales konkret efter reglerne i §  

 18.
Andre opgaver og særlige hverv Ad § 10 Opmærksomheden henledes på, at tillidsrepræsentanten efter bestemmelserne  

 i § 7, stk. 2, § 9, stk. 1, § 10, stk. 2, og § 18, repræsenterer lærerne ved  

 indgåelsen af lokalaftaler, og at det er forudsat, at tillidsrepræsentanten  

 må anvende den tid, der er nødvendig til tillidsrepræsentantarbejdets  

 forsvarlige udførelse.
 Der henvises i øvrigt til Lønnings- og pensionsministeriets  

 cirkulæreskri-velse af 23. juli 1971 vedrørende deltagelse i  

 uddannelseskurser for det i staten og folkekirken ansatte personale.
Overarbejde Ad § 11 Ved undervisningsårets afslutning opgøres arbejdstiden.
I opgørelsen  

 medregnes:
- præsterede arbejdstimer i henhold til tjenestelisten, inklusive ekstra  

 tjeneste, sygedage og andet lovligt forfald - afspadsering af overarbejde udført i tidligere undervisningsår - feriedage - søgnehelligdage - tid til forberedelse mv.
- tid efter § 18, stk. 3, om lokale aftaler Arbejde som tillidsrepræsentant, arbejde som medlem af samarbejdsudvalget  

 og arbejde som sikkerhedsrepræsentant indgår i årsopgørelsen med den  

 nødvendige tid.
 Deltagelse i godkendt efter- og videreuddannelse følger reglerne i aftale  

 af 11. marts 1991 om arbejdstid mv. i forbindelse med kursusdeltagelse, som  

 er vedlagt som bilag 3.
 Fravær ved sygedage og andet lovligt forfald, feriedage og søgnehelligdage  

 indgår i arbejdstidsopgørelsen med den i § 6 anførte tid.
Særlige bestemmelser for lærere med nedsat arbejdstid Ad § 17 For lærere med nedsat arbejdstid nedsættes arbejdstid og løn  

 forholdsmæssigt.
Sygedage mv. og søgnehelligdage medregnes i  

 arbejdstidsopgørelsen med et forholdsmæssigt timetal.
 Det er forudsat, at der ved merbeskæftigelse af fastere karakter foretages  

 en ændring af lærerens beskæftigelsesgrad og en heraf følgende ændring af  

 lønudbetalingen.
 Såfremt arbejdets samlede omfang ved arbejdsårets udløb har oversteget den  

 fastsatte arbejdstid for fuldtidsansatte, anvendes reglerne om overarbejde i  

 § 11.
Lokalaftaler Ad § 18 Aftalen giver mulighed for, at der kan indgås lokale aftaler efter  

 bestemmelserne i § 18 på følgende områder:
 - om den samlede tid pr. undervisningslektion og eksamenslektion til  

 undervisning, forberedelse mv., jf. § 9, stk 1.
 - om fastsættelse af timeforbruget til løsning af arbejdsopgaver efter  

 bilagets pkt. 4 og 5, jf. § 10, stk. 2. Sådanne aftaler indgås efter § 18,  

 stk. 3, således, at varetagelsen af opgaverne indregnes i arbejdstiden med et  

 fast timetal, d.v.s. arbejdstiden fastsættes som en »akkord«.
 - om varetagelse af andre opgaver end de i bilaget nævnte, samt vilkårene  

 herfor, jf. § 7, stk. 2. Sådanne aftaler kan også indgås efter § 18, stk. 3,  

 som en »akkord«.
 Tillidsrepræsentanterne repræsenterer ved forhandling og indgåelse af  

 lokalaftaler de lærere, som organisationen har aftale- og forhandlingsret  

 for.
 Såfremt der ikke er valgt en tillidsrepræsentant, repræsenteres de  

 pågældende lærere af deres forhandlingsberettigede organisation.
København, den 6. maj 1992 Finansministeriet, Administrations- og Personaledepartementet P.
M.
V.
E.
B.
Dorte Sølling AFTALE OM ARBEJDSTID MV.
FOR LÆRERE VED SEMINARIER, DER UDDANNER PÆDAGOGER I henhold til § 45, stk. 1, i lov om tjenestemænd i staten, folkeskolen og folkekirken og i henhold til §  

 2, stk. 2, i Område § 1.  Aftalen omfatter tjenestemandsansatte lærere og  

 lærere ansat på tjenestemandslignende vilkår ved seminarier, der uddanner  

 pædagoger.
Arbejdstid § 2.  Den årlige arbejdstid udgør 1924 timer, inkl.  

 ferie og fridage.
 § 3.  Tjenesten tilrettelægges normalt på hverdage,  

 mandag til fredag.
 Stk. 2. Ved tjeneste på lørdage, søndage eller helligdage gives et  

 tilsvarende antal erstatningsfridage.
Stk. 3. En lærer kan efter aftale frivilligt påtage sig kortvarig  

 tjeneste på en fridag, uden at denne betragtes som bortfaldet.
I sådanne  

 tilfælde ydes der læreren en betaling beregnet efter satsen for  

 overarbejdsbetaling på udbetalingstidspunktet.
 § 4.  Ved tjeneste uden for det faste arbejdssted  

 medregnes transporttiden til og fra arbejdsstedet som arbejdstid.
 Stk. 2. Arbejdsfri perioder uden for det faste arbejdssted på indtil 2  

 timer medregnes som arbejdstid.
 Stk. 3. Såfremt en arbejdsfri periode uden for det faste arbejdssted er  

 af længere varighed, end anført i stk. 2, men ikke overstiger 6 timer,  

 medregnes hele perioden med 1/3 af tiden.
 Stk. 4. I øvrigt medregnes arbejdsfri perioder ikke.
 § 5.  Rejser, der udføres som en del af tjenesten,  

 medregnes i arbejdstiden, dog højst med 13 timer pr. døgn, med mindre andet  

 aftales lokalt.
 Stk. 2. Tjeneste på det fremmede tjenestested medregnes efter de  

 almindelige regler for opgørelse af tjenestetid.
§ 6.  Arbejdsdage, hvor læreren er fraværende på grund  

 af sygdom eller andet lovligt forfald, indgår i arbejdstidsopgørelsen med den  

 planlagte arbejdstid.
Hvis der ikke er planlagt nogen arbejdstid, regnes med  

 7,4 timer pr. dag.
 Stk. 2. Feriedage og søgne-/helligdage indgår i arbejdstidsopgørelsen med  

 7,4 timer pr. dag.
Arbejdsopgaver § 7.  Der påhviler læreren de i bilag 1 nævnte  

 arbejdsopgaver.
Stk. 2. Det kan lokalt aftales, at læreren som en del af tjenesten  

 varetager anden undervisning og/eller andre pædagogisk/administrative opgaver  

 end de i bilag 1 nævnte.
Vilkårene herfor aftales lokalt efter reglerne i §  

 18.
 Undervisning, eksamen, forberedelse mv.
 § 8.  Ved undervisning forstås den i bilag 1, pkt. 2  

 beskrevne aktivitet.
Stk. 2. Læreren kan normalt højst tillægges 19 timer ugentligt til  

 undervisning (svarende til 25 lektioner a 45 minutter) Stk. 3. Læreren kan normalt højst tillægges 550 timer årligt til  

 undervisning (svarende til 733 lektioner a 45 minutter) § 9.  Undervisningslektioner og mundtlig eksamen  

 indregnes i arbejdstidsopgørelsen med et antal minutter, der aftales lokalt.
 Stk. 2. Hvis der ikke indgås aftale efter stk. 1 indregnes hver lektion a  

 45 minutter med 120 minutter.
 Stk. 3. For lærere, der er fyldt 60 år, og som anmoder om det, forhøjes  

 det efter stk. 1 aftalte/i stk. 2 fastsatte antal minutter med 20 pct.  

 Arbejdstimer ud over den i § 2 anførte årlige arbejdstid afspadseres i det  

 følgende år i forholdet 1:1.
 Stk. 4. Den anførte tid medgår ud over til undervisning og mundtlig  

 eksamen til forberedelse mv., jf. bilag 1, pkt. 3, og til pauser.
Andre opgaver og særlige hverv § 10.  Seminariets ledelse fastlægger tidsforbruget  

 til de i bilag 1, pkt. 4, nævnte andre opgaver og de i bilag 1, pkt. 5,  

 nævnte hverv.
 Stk. 2. Der kan indgås lokal aftale om de i stk. 1 nævnte arbejdsopgavers  

 medregning i arbejdstiden efter reglerne i § 18.
Overarbejde § 11.  Overarbejde bør så vidt muligt undgås.
 Stk. 2. Hvis arbejdets omfang ved undervisningsårets udløb overstiger den  

 fastsatte arbejdstid for fuldtidsansatte, jf. § 2, stk. 1, godtgøres den  

 over-skydende tid med frihed af samme varighed som det præsterede overarbejde  

 med et tillæg på 50 pct.
 Stk. 3. For overarbejde, det ikke er muligt at afspadsere, ydes pr.  

 arbejdstime 1/1924 af den pågældende lærers årsløn på udbetalings-tidspunktet  

 med et tillæg af 50 procent.
Frihedsopsparing ved aften- og nattjeneste § 12.  For hver fulde 37 timers tjeneste, der efter  

 ordre eller ifølge en godkendt tjenesteliste er udført i tidsrummet fra  

 klokken 17.00 til klokken 06.00, ydes 2 timers frihed.
I beregningen indgår  

 tillige tjeneste, der udføres i tiden kl. 14.00-17.00 som led i en forud  

 tilrettelagt tjeneste, hvoraf mindst halvdelen ligger efter kl. 17.00.
Stk. 2. Frihedsopsparingen opgøres ved undervisningsårets udløb.
Ved  

 aftale mellem læreren og seminariet kan der dog ske løbende afvikling af  

 opsparet frihed.
 Stk. 3. Den opsparede frihed afvikles normalt i form af hele fridage i  

 det efterfølgende undervisningsår.
Arbejdstidsbestemte tillæg § 13.  Natpenge, godtgørelse for tjeneste på lørdage,  

 søn- og helligdage, mandage, grundlovsdag og juleaftensdag, samt godtgørelse  

 for delt tjeneste og indgreb i på forhånd fastlagte fridage, ydes efter de for statens  

 tjenestemænd gældende regler.
§ 14.  For hver time læreren underviser ud over den i  

 § 8, stk. 2, nævnte grænse for den ugentlige undervisning, ydes en  

 godtgørelse svarende til godtgørelsen for arbejde på lørdage.
Godtgørelsen  

 ydes for hver påbegyndt halve time.
 § 15.  For hver time læreren underviser ud over den i  

 § 8, stk. 3, nævnte grænse for den årlige undervisning, ydes en godtgørelse,  

 der svarer til 2 gange godtgørelsen for tjeneste på søn- og helligdage.  

 Godtgørelsen ydes for hver påbegyndte halve time.
Ferie § 16.  Aftale af 26. oktober 1987 om ferieregler for  

 statens tjenestemænd finder anvendelse for lærere, der er omfattet af denne  

 aftale.
Særlige bestemmelser for lærere med nedsat arbejdstid § 17.  For lærere med nedsat arbejdstid ydes løn i  

 forhold til den nedsatte arbejdstid.
 Stk. 2. Eventuel merbeskæftigelse af midlertidig karakter godtgøres med  

 frihed af samme varighed eller normal timeløn.
Lokalaftaler § 18.  De i § 7, stk. 2, § 9 og § 10 omtalte  

 lokalaftaler indgås mellem seminariets ledelse og tillidsrepræsentanten.
Stk. 2. Aftalerne skal være skriftlige.
De indgås for mindst et år, og  

 kan opsiges af hver af parterne med mindst 8 ugers varsel til udløbet af et  

 undervisningsår.
Opsigelsen skal være skriftlig.
 Stk. 3. Det kan lokalt aftales, at varetagelsen af en arbejdsopgave  

 indregnes i arbejdstiden med et fast antal arbejdstimer.
Ikrafttræden § 19.  Aftalen har virkning fra 1. august 1992.
 Stk. 2. Samtidig ophæves:
 - Undervisningsministeriets cirkulære af 20. januar 1972 om tjenestetiden  

 for lærere m.fl. ved børnehave- og fritids- pædagogseminarierne med senere  

 ændringer.
 - Aftale af 8. september 1975 mellem Finansministeriet og  

 Statstjene-stemændenes Centralorganisation II om tjenestetiden mv. for  

 lærere/overlærere i lønramme 18/26, praktikledere, souschefer og rektorer ved  

 børneforsorgsseminarierne med senere ændringer.
 - Aftale af 28. november 1986 mellem Undervisningsministeriet og Lærernes  

 Centralorganisation om aflønning, afspadsering af overtimer, afvikling af  

 undertimer og overtimebetaling for tjenestemandslønnede seminarielærere m.fl.  

 ved børnehave- og fritidspædagogseminarierne med tilhørende protokollat og  

 senere ændringer.
 - Aftale af 28. november 1986 mellem Undervisningsministeriet og Lærernes  

 Centralorganisation om aflønning, afspadsering af overtimer, afvikling af  

 undertimer og overtimebetaling for tjenestemandsansatte og  

 tjenestemandslønnede seminarie- lærere m.fl. ved de socialpædagogiske  

 seminarier med tilhørende protokollat og senere ændringer.
 - Aftale af 16. maj 1984 mellem Finansministeriet og Lærernes  

 Central-organisation om timereduktion til lærerrådsformænd ansat ved  

 børnehave- og fritidspædagogseminarierne.
 - Aftale af 16. maj 1984 mellem Finansministeriet og Lærernes  

 Central-organisation om timereduktion til lærererådsformænd ansat ved  

 socialpædagogiske seminarier.
 - Aftale af 21. september 1984 mellem Undervisningsministeriet og  

 Seminarielærerforeningen om timereduktion for tilsyn med samlinger ved  

 børnehave- og fritidspædagogiske seminarier og socialpædagogiske seminarier.
 - Aftale af 29. april 1992 mellem Finansministeriet og Lærernes  

 Centralorganisation om ulempeydelser til lærere og ledere ved børnehave- og  

 fritidspædagogseminarier.
 - Aftale af 29. april 1992 mellem Finansministeriet og Lærernes  

 Centralorganisation om ulempeydelser til lærere og ledere ved  

 socialpædagogiske seminarier.
 - Aftale af 29. juni 1982 mellem Finansministeriet og  

 Statstjenestemændenes Centralorganisation II og Lærernes Centralorganisation  

 om indregning af tid til sikkerhedsarbejde i tjenestetiden for lærere (for så  

 vidt angår lærere ansat ved børnehave- og fritidspædagogseminarier og  

 socialpædagogiske seminarier).
København, den 30. april 1992 Lærernes Finansministeriet Centralorganisation P.
M.
V.
Martin Rømer E.
B.
Hans C.
Jensen Bilag 1 Undervisningsministeriet 10. marts 1992 Lærernes arbejdsopgaver på pædagogseminarierne 1. Arbejdsbeskrivelse Det påhviler lærerne at udføre de opgaver, som ligger inden for  

 seminariets formål i henhold til lov nr. 370 af 6. juni 1991 om uddannelse af  

 pædagoger.
2. Undervisning Ved undervisning forstås en planlagt fremadskridende og specifikt  

 forberedt indsats, der sigter mod, at tilstedeværende studerende når de mål,  

 der er sat for uddannelsen.
 Lærerne underviser og medvirker ved mundtlig eksamen (som eksaminator og  

 censor) i det eller de fag, hvorom der ved ansættelsen er truffet aftale, og  

 i øvrigt i fag, fagområder eller emner, som læreren er kvalificeret til.
3. Opgaver i tilknytning til undervisningen Læreren varetager individuelt eller i samarbejde med andre planlægning,  

 tilrettelæggelse, forberedelse og efterbehandling af undervisning, herunder  

 faglig vejledning af de studerende, samt i tilknytning hertil udarbejdelse af  

 opgaver og rettelse og bedømmelse af besvarelser.
 Lærerne varetager visse administrative funktioner i forbindelse med  

 undervisningen, f.eks. fremmøderegistrering.
 Lærerne medvirker ved evaluering af de studerende, herunder ved  

 standpunktsbedømmelse og bedømmelse af egne studerendes skriftlige  

 eksamensopgaver og ved forberedelse og efterbehandling af prøver og eksamen i  

 øvrigt af egne studerende.
 Lærerne følger - og medvirker evt. i - den pædagogiske, teoretiske og  

 praktiske udvikling inden for den enkeltes fag, inden for uddannelsen som  

 helhed, inden for det arbejdsområde, uddannelsen retter sig mod, samt inden  

 for områder, der i øvrigt hører til seminariets opgaver.
 Lærerne deltager i pædagogisk og tværfagligt samarbejde inden for  

 seminariet og imellem seminarierne.
4. Andre opgaver Lærerne varetager opgaver som instruktør, konsulent og vejleder for  

 studerende under de dele af uddannelsesprocessen, hvortil det ikke er  

 muligt/nødvendigt, at læreren forbereder sig specifikt, men hvor de kan  

 udnytte deres parate ekspertise og erfaring.
 Lærerne kan medvirke ved forberedelse, gennemførelse og evaluering af de  

 studerendes praktik.
 Lærerne kan medvirke ved forberedelse, gennemførelse og evaluering af de  

 studerendes opgaver, herunder speciale- og praktikopgaver, som de pålægges i  

 medfør af studieordningen, jf. uddannelsesbekendtgørelsens § 25, stk. 2, nr.  

 5.
 Lærerne kan deltage i ekskursioner, studiebesøg og studierejser.
 Lærerne kan udføre særlige opgaver i relation til undervisning f.eks.  

 udarbejdelse af kompendier, og udarbejdelse af opgaver til andre studerende  

 end lærernes egne.
 Lærerne kan udføre tilsynsopgaver med undervisningsmateriale og inventar,  

 herunder anskaffe nyt materiale og vejlede de studerende i benyttelse heraf.
 Lærerne kan medvirke ved studieorientering (eksternt).
 Lærerne kan deltage i pædagogiske og faglige kurser.
 Lærerne kan have opgaver som formand for råd, udvalg og lignende nedsat af  

 seminariet eller som lærerrepræsentant i bestyrelsen, samt som repræsentant  

 for seminariet i udvalg mv. nedsat af andre.
 Lærerne deltager i råd og udvalg på seminariet bl.a. i forbindelse med den  

 overordnede planlægning, udvikling og organisering af uddannelsen og  

 undervisningen på seminariet, herunder i forbindelse med udarbejdelse af  

 studieordning.
 Lærerne kan deltage i forsøgs- og udviklingsarbejde, som er led i  

 seminariets virksomhed.
 Lærerne kan medvirke ved udvikling og planlægning af ekstern  

 kursusvirksomhed, herunder efter- og videreudannelse af pædagoger, kurser for  

 de medarbejdere på praktikinstitutionerne, der medvirker i samarbejdet om  

 praktikken, åben uddannelse mv.
5. Opgaver for seminarielærere med særlige hverv Arbejdsopgaverne omfatter bl.a.:
 - Det forberedende arbejde med den decentrale styring af de tildelte  

 økonomiske ressourcer, herunder lønmidler og midler til bygningsdrift.
 - Det studieadministrative system, herunder planlægning og gennemførelse  

 af eksamen.
 - Det forberedende arbejde med opgaver i forbindelse med overenskomst- og  

 aftalemæssige forhold på seminariet, herunder lokale puljer.
 - Opgaver i forbindelse med den daglige økonomistyring, herunder budget og  

 regnskab.
 - Information og kontakt til studerende og personale vedrørende  

 seminariets daglige drift.
 - Det forberedende arbejde med studieordningens udformning.
 - Det forberedende arbejde vedrørende fag- og timefordelingen.
- Seminariets praktikadministration, bl.a. i forbindelse med - fordeling  

 af studerende på praktikpladser - samarbejde med praktikstederne - kurser for  

 de pædagoger, der medvirker ved praktikken (»praktiklærerkurser«) -  

 indkald - seminariets interne faglige samarbejde vedrørende praktik - Initiering, koordinering og supervision af forsøgs- og udviklingsarbejde  

 vedrørende uddannelsen, herunder dokumentationsopgaver.
 - Initiering, koordinering og supervision af undervisnings- personalets  

 overordnede planlægning og samarbejde.
 - Efter- og videreuddannelse af seminariets personale.
- Initiering og udvikling samt forvaltning og koordinering af seminariets  

 opgaver ud over pædagoguddannelsen, herunder - pædagogernes efter- og  

 videruddannelse - seminariet som lokalt pædagogisk center - deltagelse i  

 forsøgs- og udviklingsarbejde på det pædagogiske arbejdsområde - åben  

 uddannelse og indtægtsdækket virksomhed - varetagelse af samarbejdsrelationer  

 til brugere og interessenter - økonomistyring og aftaleforhold på de  

 pågældende områder Bilag 2 Undervisningsministeriet 17. marts 1992 Mellemlederordningen ved pædagogseminarierne Mellemlederstaben består af en souschef og en seminarielærer med  

 pædagogisk-administrativ funktion ved hvert seminarium samt et antal  

 hvervtagere.
 Ved pædagoguddannelsesafdelinger ved lærerseminarier består  

 mellemlederstaben af en afdelingsleder og en seminarielærer med  

 pædagogisk-administrativ funktion, samt et antal hvervtagere.
 Mellemlederstaben varetager en række pædagogiske og administrative  

 ledelsesopgaver på seminarierne med ansvar over for rektor.
 Rektor fordeler opgaverne med udgangspunkt i den konkrete mellemleders  

 kvalifikationer.
 1. Souschefen træder under rektors fravær i dennes sted med kompetence til  

 at løse forefaldende ledelsesopgaver af både pædagogisk og administrativ art.
 Souschefen kan som rektors stedfortræder repræsentere seminariet udadtil.
 Souschefen bistår rektor med den overordnede og løbende planlægning af  

 personalets arbejde.
 Derudover deltager souschefen i løsningen af opgaver for seminarielærere  

 med særlige hverv, jf. bilag 1, pkt. 5.
 Det er forudsat, at mindst halvdelen af en souschefs arbejdstid anvendes  

 til varetagelse af egentlige souschefopgaver.
 Souschefstillingen er varig.
 Besættelse af stillingerne som souschef sker efter offentligt opslag.
 Souschefen ansættes af bestyrelsen efter indstilling fra rektor.
2. Seminarielærer med pædagogisk-administrativ funktion Seminarielæreren deltager i/bistår rektor ved løsningen af de opgaver, der  

 er nævnt i bilag 1, pkt. 5.
 Rektor fastsætter efter drøftelse med den pågældende seminarielærer, med  

 hvilket antal arbejdstimer varetagelsen af funktionen skal indgå i den  

 pågældendes arbejdstid.
 Besættelse af funktionen sker efter internt opslag og for en 2-årig  

 periode.
I funktionstidens første år kan funktionen gensidigt opsiges med en måneds  

 varsel til den 1. i en måned, dog tidligst efter 6 mdr.
Herefter kan  

 funktionen gensidigt opsiges med 3 mdrs. varsel.
 En funktion kan genbesættes med den samme person, men kun efter nyt  

 opslag.
 Funktionen besættes af seminariets ledelse.
 Seminarielærere med pædagogisk-administrativ funktion honoreres med et  

 årligt tillæg, sålænge funktionen varetages, på 25.600 kr. i årligt  

 grundbeløb i oktober 84-niveau.
3. Øvrige hverv I øvrigt kan seminarielærere deltage i løsningen af de opgaver, der er  

 nævnt i bilag 1, pkt. 5.
 Rektor fastsætter efter drøftelse med tillidsrepræsentanten det samlede  

 tidsforbrug til opgaverne og afgør efter drøftelse med de enkelte hvervtagere  

 med hvilket antal arbejdstimer, hvervet skal indgå i den samlede arbejdstid.
 Besættelse af hverv sker efter internt opslag og for en 1-årig periode.
 Et hverv kan genbesættes med den samme person, men kun efter nyt opslag.
 Hvervene besættes af seminariets ledelse.
 Hver seminarielærer, der varetager hverv, honoreres med 4.000 kr. årligt  

 eller med et multiplum af 4.000 kr. årligt.
Bilag 3 AFTALE MELLEM FINANSMINISTERIET OG STATSANSATTES KARTEL, STATSTJENESTEMÆNDENES CENTRALORGANISATION II, LÆRERNES CENTRALORGANISATION SAMT OVERENSKOMSTANSATTES CENTRALORGANISATION OM ARBEJDSTID MV.
I FORBINDELSE MED KURSUSDELTAGELSE § 1.  Når en ansat på tjenestestedets foranledning  

 deltager i kursus, beregnes arbejdstiden for den enkelte dag som 7,4 timer,  

 jf. dog § 6, stk. 2.
 Stk. 2. Hvis kurset afvikles på dage, hvor den ansatte i forvejen helt  

 eller delvis har udført sin normale tjeneste, beregnes arbejdstiden som den  

 på den pågældende dag faktisk udførte tjeneste med tillæg af 3 timer, dog  

 mindst 7,4 timer i alt.
 § 2.  Såfremt kurser afvikles på søn- eller  

 helligdage, ydes der for den pågældende dag et tillæg svarende til 7,5 gange  

 det til enhver tid for tjenestemænd gældende timetillæg for arbejde på søn-  

 og helligdage.
 § 3.   Såfremt kurser helt eller delvis afvikles på  

 lørdage efter kl. 14.00, ydes der for den pågældende dag et tillæg svarende  

 til 3 gange det til enhver tid for tjenestemænd gældende timetillæg for  

 arbejde på lørdage.
 § 4.  Såfremt der ifølge kursusprogram eller lignende  

 er tilrettelagt undervisning eller anden faglig kursusvirksomhed efter kl.  

 17.00, ydes der for den pågældende dag et tillæg svarende til 2 gange det til  

 enhver tid for tjenestemænd gældende timetillæg (natpenge) for arbejde i  

 tidsrummet kl. 17.00 til 06.00.
 § 5.  Såfremt en ansat pålægges at deltage i -  

 herunder foretager ud- eller hjemrejse på tjenesterejse på  

 tjenesterejsevilkår i forbindelse med - et kursus på en på forhånd fastlagt  

 fridag, ydes erstatning for den mistede fridag efter reglerne i § 16 i  

 arbejdstidsaftalen for tjenestemænd.
 § 6.  Hvis en ansat i forbindelse med kursusdeltagelse  

 som ovenfor nævnt foretager ud- eller hjemrejse på almindelige  

 tjenesterejsevilkår på dage, der ikke er fridage, og hvor der i øvrigt ikke  

 afvikles kursusaktivitet, medregnes rejsetiden i arbejdstiden efter de i § 6  

 i arbejdstidsaftalen for tjenestemænd anførte regler.
Stk. 2. På kursusdage, hvor den ansatte foretager ud- og hjemrejse på  

 samme dag, opgøres rejsetiden og kursustiden efter §§ 6 og 3 i  

 arbejds-tidsaftalen for tjenestemænd.
Såfremt det samlede timetal herefter  

 overstiger 7,4 timer, ydes der for de overskydende timer oprundet til  

 nærmeste halve time godtgørelse (frihed eller timeløn) for et tilsvarende  

 antal timer.
 § 7.  Foranstående bestemmelser kan i den enkelte  

 styrelse suppleres eller fraviges ved aftale mellem vedkommende minister og  

 den/de berørte centralorganisation(er) eller de organisationer, der måtte  

 blive bemyndiget hertil.
 Stk. 2. Lokale aftaler, der måtte være indgået forud for denne aftales  

 ikrafttræden, forbliver i kraft, indtil de ændres i overensstemmelse med  

 gældende regler herom.
 § 8.  Nærværende aftale har virkning fra  

 udsendelsesdatoen og kan alene opsiges i forbindelse med opsigelse af den for  

 tjenestemænd gældende arbejdstidsaftale af 1. oktober 1990.
 Stk. 2. Samtidig ophæves aftale af 27. juni 1988 om arbejdstidsregler mv.  

 i forbindelse med kursusdeltagelse.
København, den 11. marts 1991 Statsansattes Kartel, Finansministeriet Ove Hygum / Johan Overgaard P.
M.
V.
E.
B.
Statstjenestemændenes Eva Hoff Sonne Centralorganisation II Bjørn Wikkelsøe Jensen Lærernes Centralorganisation Martin Rømer Overenskomstansattes Centralorganisation Finn Busse Jensen Bilag 4 PROTOKOLLAT TIL AFTALE OM ARBEJDSTID MV.
FOR LÆRERE VED SEMINARIER, DER UDDANNER PÆDAGOGER Overgangsordning for praktikledere På baggrund af at praktikordningen er ændret ved lov nr. 370 af 6. juni  

 1991 om uddannelse af pædagoger, er parterne enige om følgende:
 Praktikledere ansat i stillinger i lr. 29 med et særligt tillæg på  

 11.700/20.500 kr.
 Det er forudsat i § 3 i aftale af 29. april 1992 om klassificering af  

 stillinger som lærer, souschef mv. ved seminarier, der uddanner pædagoger, at  

 de pågældende praktikledere i takt med, at de hidtidige praktikopgaver falder  

 bort, efter kvalifikationer overtager undervisning og andre arbejdsopgaver  

 for lærere på seminarier, der uddanner pædagoger, jf. bilag 1 til  

 arbejdstidsaftalen.
Seminarielærere med praktikledertillæg Seminarielærere med praktikledertillæg, der fortsat varetager  

 praktiklederopgaver, bevarer deres tillæg svarende til antallet af klasser,  

 de har i praktik.
Ledigtblevne tillæg Ledigtblevne praktikledertillæg indgår i en fælles pulje for seminarierne  

 med 12.000 kr. i årligt grundbeløb i oktober 1984-niveau pr. ledigtblevent  

 tillæg.
 Puljen fordeles til de enkelte seminariers lokallønspulje på grundlag af  

 antal årselever.
 Tillæggene til lærere, der udfører de i arbejdstidsaftalens bilag 1, pkt.  

 5 omtalte særlige hverv, finansieres af seminariernes lokallønspulje.
Tillæggene ydes i enheder a 4.000 kr. i årligt grundbeløb i oktober  

 1984-niveau.
Der kan tillægges en lærer et eller flere tillæg.
 Praktikledere, hvis stillinger er klassificeret i lønramme 30 med et  

 særligt tillæg på 11.700 eller 20.500 kr., kan ikke herudover oppebære tillæg  

 a 4.000,00 kr. for varetagelse af de nævnte særlige hverv.
København, den 30. april 1992 Lærernes Finansministeriet Centralorganisation Martin Rømer E.
B.
Hans C.
Jensen ARBEJDSTID MV.
FOR REKTORER, AFDELINGSLEDERE OG SOUSCHEFER VED SEMINARIER, DER UDDANNER PÆDAGOGER I henhold til § 45, stk. 1, i lov om tjenestemænd i staten, folkeskolen og  

 folkekirken samt i medfør af § 2, stk. 2, i hovedaftale af 27. oktober 1969  

 med tjenestemændenes centralorganisationer aftales følgende:
 § 1.  Rektorer og afdelingsledere skal have  

 undervisningskompetence inden for undervisningsområdet og har ret til at  

 undervise.
§ 2.  Souschefer skal have undervisningskompetence  

 inden for undervis-ningsområdet og har pligt til at undervise.  

 Undervisningens omfang fastsættes af rektor efter drøftelse med den  

 pågældende.
Der kan dog højst tillægges den pågældende 275 timer til  

 undervisning (svarende til 367 lektioner a 45 minutter).
 § 3.  I øvrigt gælder reglerne for statens  

 tjenestemænd uden højeste arbejdstid, herunder reglerne om godtgørelse for  

 merarbejde.
 § 4.  Aftalen har virkning fra 1. august 1992. Aftalen  

 kan opsiges med 3 måneders varsel, dog tidligst den 31. marts 1993.
 Stk. 2. Samtidig ophæves:
 - Aftale af 17. september 1985 mellem Undervisningsministeriet og  

 Seminarielærerforeningen om varetagelse af pædagogisk- administrative  

 arbejdsopgaver ved børnehave- og fritids- pædagogseminarierne  

 (pædagogisk-administrativ bistand for rektor) med tilhørende protokollat.
 - Aftale af 23. november 1988 mellem Finansministeriet og Lærernes  

 Centralorganisation om ændring i aftale om tjenestetid ved  

 socialpædagoguddannelsen ved statsseminarierne i Haderslev og Jelling.
København, den 30. april 1992 Lærernes Finansministeriet Centralorganisation P.
M.
V.
Martin Rømer E.
B.
Hans C.
Jensen KLASSIFICERING AF STILLINGER SOM LÆRER, SOUSCHEF MV.
VED SEMINARIER, DER UDDANNER PÆDAGOGER I henhold til § 45, stk. 1, i lov om tjenestemænd i staten, folkeskolen og  

 folkekirken samt i medfør af § 2, stk. 2, i hovedaftale af 27. oktober 1969  

 med tjenestemændenes centralorganisationer aftales følgende:
A.
Lærere m.fl.
 § 1.  Stillinger som lærer (lærer/overlærer) ved  

 seminarier, der uddanner pædagoger, klassificeres i lønramme 20/27/30  

 (skalatrin 25, 27, 29, 31, 33, 35, 37, 39, 41 og 43) med et særligt tillæg på  

 6.900,00 kr. (pr. 1. august 1992: 7.200,00 kr., pr. 1. august 1993: 7.500,00  

 kr. og pr. 1. august 1994: 7.900,00 kr.).
 Stk. 2. Oprykning fra den hidtidige klassificering i lønramme 18/26/29  

 (skalatrin 23, 24, 25, 26, 27, 32, 34, 36, 38 og 42) med et særligt tillæg på  

 5.900,00 kr. til den i stk. 1 nævnte klassificering sker med virkning fra 1.  

 april 1992.
 Stk. 3. Ved omklassificeringen indplaceres lærerne på nærmeste højere  

 trin i det nye lønrammeforløb:
 Stk. 4. Lærerne bevarer - med den i stk. 5 nævnte undtagelse - den  

 hidtidige dato for oprykning til næste skalatrin.
 Stk. 5. Lærere, der i forbindelse med omklassificeringen er oprykket fra  

 skalatrin 23 til 25 og fra skalatrin 25 til 27, oprykkes først til næste  

 skalatrin efter 2 år på henholdsvis skalatrin 25 og 27.
 § 2.  Praktikledere, der er klassificeret i lønramme  

 29 (skalatrin 42) med et særligt tillæg på 11.700,00 kr. og efter 15 år på  

 20.500,00 kr. omklassificeres som en personlig ordning med virkning fra 1.  

 april 1992 til lønramme 30 (skalatrin 43) med et særligt tillæg på 11.700,00  

 kr.og efter 15 år på 20.500,00 kr.
B.
Souschefer § 3.  Stillinger som souschef ved seminarier, der  

 uddanner pædagoger, klassificeres i lønramme 34 med et særligt tillæg på  

 11.000,00 kr.
Stk. 2. Souschefer ved socialpædagogiske seminarier i lønramme 33 med et særligt tillæg på 5.900,00 kr. oprykkes med virkning fra 1. april 1992  

 til den i stk. 1 nævnte klassificering.
C.
Den pædagogisk-administrative funktion § 4.  For varetagelse af den pædagogisk-administrative  

 funktion ydes et tillæg på 25.600,00 kr.
 Stk. 2. Til de i § 2 nævnte praktikledere, der varetager den  

 pædagogisk-administrative funktion, ydes dog et tillæg på 12.300,00 kr. (pr.  

 1. august 1993: 12.600,00 kr. og pr. 1. august 1994: 13.000,00 kr.).
 Særlige tillæg for hverv.
 § 5.  Til seminarielærere, der varetager hverv, ydes  

 et eller flere tillæg a 4.000,00 kr. efter reglerne i protokollat af 30.  

 april 1992 til aftale om arbejdstid mv. for lærere ved seminarier, der  

 uddanner pædagoger.
 Ikrafttræden mv.
 § 6.  De nævnte tillæg er anført i årlige grundbeløb i  

 oktober 1984-niveau.
 § 7.  De i § 1, § 2 og § 3, stk. 2 nævnte  

 omklassificeringer har virkning fra 1. april 1992.
 Aftalen har i øvrigt virkning fra 1. august 1992.
 Stk. 2. Samtidig ophæves følgende aftaler mellem Finansministeriet og  

 Lærernes Centralorganisation:
 - Aftale af 16. juni 1986 om ændrede lønforløb for og omklassi- ficering  

 af lærer- og praktiklederstillinger ved børnehave- og  

 fritidspædagogseminarier og ved socialpædagogiske seminarier.
 - Aftale af 9. maj 1988 om ændring af aftale om ændrede lønforløb for og  

 omklassificering af lærer- og praktiklederstillinger ved børnehave- og  

 fritidspædagogseminarier og ved socialpædagogiske seminarier.
 - Aftale af 11. oktober 1988 om omklassificering af stillinger som  

 souschef ved de socialpædagogiske seminarier.
København, den 30. april 1992 Lærernes Finansministeriet Centralorganisation P.
M.
V.
Martin Rømer E.
B.
Hans C.
Jensen PROTOKOLLAT TIL AFTALE AF 30. APRIL 1992 OM KLASSIFICERING AF STILLINGER SOM LÆRER, SOUSCHEF MV.
VED SEMINARIER, DER UDDANNER PÆDAGOGER Afvikling af 15 kr.'s-tillægget.
 Parterne er enige om følgende:
 1. 15 kr.'s-tillægget i henhold til § 6 i aftale af 5.  

 oktober 1982 om omklassificering af tjenestemandsstillinger ydes i perioden  

 1. august 1992 - 1. august 1994 alene for undervisning på børnehave- og  

 fritids-pædagogseminarier af klasser oprettet i henhold til lov om uddannelse  

 af børnehave- og fritidspædagogseminarier, jf. lovbekendtgørelse nr. 769 af  

 10. november 1986.
 2. § 6 i aftale af 5. oktober 1982 om omklassificering  

 af tjeneste-mandsstillinger ophæves med virkning fra 1. august 1994.
København, den 30. april 1992 Lærernes Finansministeriet Centralorganisation P.
M.
V.
