 I forbindelse med en tanktilladelse krævede vejbestyrelsen, at et  

 lysprisskilt med maksimumhøjde 0,8 m placeres på privat grund.
 Konkurrencerådet udtalte, at bekendtgørelse MT nr. 1-89 skal iagttages  

 under forbehold af anden lovgivning.
 I brev af 7. februar 1990 har Olieselskabet klaget over kravene for  

 lysprisskiltets højde og placering i forbindelse med amtskommunens tilladelse  

 til flytning og udvidelse af tankanlæg ved hovedlandevejen i V-by.
 Det fremgår af sagen, at amtskommunen har givet tilladelse på vilkår af,  

 at lysprisskiltet med maksimumhøjde på 0,8 m placeres på privat grund.
 Olieselskabet har anført, at kravene til skiltningen vil betyde, at  

 lysprisskiltet ikke vil være synligt for de forbikørende, og at  

 bestemmelserne vedrørende prisskiltes letlæselighed for forbikørende i  

 Monopoltilsynets bekendtgørelse nr. 1-89 om prisskiltning for motorbrændstof  

 ikke kan opfyldes.
 Efter amtskommunens opfattelse er kravene til skiltningen begrundet i  

 færdselsmæssige hensyn.
 Ministeriet har indhentet en udtalelse af 19. marts 1990 fra  

 Konkurrencerådet.
 Det fremgår heraf, at bestemmelserne i bekendtgørelse MT nr. 1-89 skal  

 iagttages under forbehold af anden lovgivning.
 Konkurrencerådet finder herefter, at bekendtgørelsen ikke er i strid med  

 vejlovgivningens regler.
 Ministeriet kan oplyse, at amtskommunens tilladelse til flytning og  

 udvidelse af tankanlæg er givet med hjemmel i lov om offentlige veje, § 104.
 Ministeriet kan endvidere oplyse, at amtskommunen i forbindelse med  

 tilladelsen kan stille betingelser til, at lysinstallationer, reklameskilte,  

 vimpler og lignende skal fjernes eller ændres, dersom færdselsmæssige eller  

 vejtekniske hensyn gør det påkrævet.
 Ministeriet finder, at kravene til skiltningen er sagligt begrundet i  

 hensynet til færdselssikkerheden og dermed i overensstemmelse med lov om  

 offentlige veje, § 104.
 Ministeriet finder herefter ikke grundlag for at tilsidesætte  

 amtskommunens krav til skiltningen og foretager sig ikke videre i sagen.
 Offentliggjort i VEJLOVE udgivet af DAFOLO.
