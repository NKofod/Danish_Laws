Betænkning afgivet af Uddannelsesudvalget den 10.  

 december 1998 Betænkning over Forslag til lov om  

 ændring af lov om universiteter m.fl.  

 (universitetsloven) (Bemyndigelse til at fastsætte regler for  

 udvælgelse af  kvalificerede ansøgere til universiteterne) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Som bilag til betænkningen er optrykt en artikel fra  

 Undervisningsministeriets Nyhedsbrev.
 Endvidere har udvalget modtaget skriftlige og/eller  

 mundtlige henvendelser fra:
Danske Studerendes Fællesråd, Landssammenslutningen af Moderate Studenter, Odense Universitet, Rektorkollegiet og Studenterrådet ved Odense Universitet.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer af udvalget) lovforslaget  

 til vedtagelse uændret.
Et mindretal inden for flertallet (Dansk Folkepartis medlem af udvalget)  

 finder det foreliggende lovforslag acceptabelt og kan støtte de  

 grundlæggende tanker.
Dog så mindretallet gerne, at hele  

 universitetsloven blev kritisk gennemgået med henblik på senere  

 ændringer.
 Mindretallet støtter, at man mindsker kvote  

 II-ordningen, da en årelang pointjagt ikke altid giver et ordentligt  

 billede af en ansøgers faglige kvalifikationer.
 Mindretallet mener, at flere optagelsesprøver skal  

 være afgørende for, hvordan man kommer videre i sit  

 uddannelsesforløb.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet finder, at lovforslaget er et led i  

 regeringens strategi for at presse flere unge igennem uddannelsessystemet  

 hurtigst muligt, uden at der tages højde for at sikre kvaliteten af  

 undervisningen.
De unge skal ikke bruge unødig tid på at  

 kvalificere sig til kvote II, men gå direkte ind via kvote I, hvor det  

 alene er karaktergennemsnittet, der er afgørende.
Ved at  

 indskrænke kvote II markant især på MVU-området  

 afskæres en gruppe mennesker, der f.eks. ikke har en gymnasial  

 uddannelse, men andre relevante erfaringer, fra at kunne videreuddanne sig.  

 Som det fremgår af den optrykte artikel fra Undervisningsministeriets  

 Nyhedsbrev, har det heller ikke været den tidligere  

 undervisningsministers vurdering.
 Mindretallet finder, at den nuværende lov, hvor det  

 er uddannelsesstederne selv, der vurderer kvalifikationskravene, er den  

 bedste.
 Mindretallet har fuld tillid til, at også de  

 mellemlange videregående uddannelser selv kan tage stilling til  

 forholdet mellem kvote I- og II-optaget.
 Mindretallet er imod at give ministeren mulighed for  

 centrale pålæg til insitutionerne, der fastsætte regler om  

 kvote II, fordeling af optagelseskapaciteten mellem kvoterne og eventuelle  

 regler, der tidsbegrænser medtællende kvalifikationer i  

 udvælgelsen.
 Mindretallet ser det som et alvorligt brud på  

 universiteternes selvstyre.
 Samtidig finder mindretallet det uacceptabelt, at der  

 ændres i universitetsloven som led i et finanslovsforlig uden  

 forudgående debat og ordentlig høringsfase, samtidig med at  

 Forskningsministeriet har varslet ændringer af universitetsloven i det  

 kommende år.
Endelig finder mindretallet det særdeles  

 betænkeligt, at der forudsættes et meroptag pga.  

 ændringerne i kvote II, fordi de unges uddannelsesstart formodes at  

 være tidligere - uden at den nødvendige finansiering og  

 kapacitet er til stede.
Der er pladsmangel på de videregående  

 uddannelser, der mangler lærerressourcer, og der er færre  

 forskningsmidler.
Med finansloven spares der 300 mio. kr. på  

 universiteternes taxametre og forskningsmidler årligt, og der  

 afsættes kun 135 mio. kr. til meroptaget.
Det står udtrykkeligt i  

 lovforslaget, at der ikke er afsat penge til nye bygninger.
Alt i alt vil det  

 betyde faldende kvalitet på vores videregående uddannelser.
Peder Sass (S)  

  Hans Peter Baadsgaard (S) fmd.  

Jeppe Kofod (S)    Frode Sørensen (S)  

  Carsten Hansen (S)    Aage Frandsen (SF)  

  Susanne Clemensen (CD)    Elisabeth Arnold (RV)  

 Søren Kolstrup (EL)  

  Anders Mølgaard (V) nfmd.  

  Hanne Severinsen (V)  

  Else Winther Andersen (V)    Ellen Kristensen (V)  

  Brian Mikkelsen (KF)  

 Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Fremskridtspartiet havde ikke medlemmer&nbs  

 p;i udvalget.
Bilag 1 Undervisningsministeriet Artikel fra Undervisningsministeriets Nyhedsbrev Kun få unge samler på kvote 2-point AIM. 18 pct. bliver ude af uddannelsessystemet for at samle  

 kvote 2-point.
Tre år senere er det kun 4 pct.
Kvote 2-ordningen er helt uden skyld i, at danske unge begynder senere  

 på en videregående uddannelse end unge i andre lande.
Tre  

 år efter endt ungdomsuddannelse er kun 4 pct. af de unge i gang med at  

 samle kvote 2-point.
 Det viser en spørgeskemaundersøgelse blandt  

 de studenter og hf ere, der fik huen på i 1994. AIM har spurgt for  

 Undervisningsministeriet.
 I alt 1.104 studenter og hf ere fra »årgang 1994«  

 har svaret på et spørgeskema om deres adfærd i og uden for  

 uddannelsessystemet, efter at de afsluttede deres ungdomsuddannelse.
 Undersøgelsen rammer en pæl igennem myterne  

 om, at kvote 2-ordningen skulle forsinke de unge, fordi de bruger alt for  

 mange år på at kvalificere sig ved at samle point til lange  

 uddannelser i stedet for at gå i gang med de uddannelser, som de er  

 kvalificerede til.
Undersøgelsen viser, at det er erhvervsarbejde og  

 rejser, der trækker de unge   mere end det er point-samleri.
Mere end  

 tre ud af fire af de unge, der venter et eller flere år med at begynde  

 på en videregående uddannelse, rejser eller arbejder for deres  

 egen skyld.
 Kvote 2-ordningen giver mulighed for, at ansøgere  

 til de videregående uddannelser, der ikke kan komme ind på deres  

 eksamensgennemsnit alene, kan kvalificere sig til optagelse gennem  

 erhvervsarbejde, højskoleophold, suppleringskurser m.v.
18 pct. samler point Ifølge undersøgelsen bruger 18 pct. af de  

 nyudklækkede studenter og hf ere det første halve år efter  

 deres eksamen på at samle point til at komme ind på en  

 videregående uddannelse via kvote 2. Herefter falder tallet  

 støt.
Året efter eksamen er det 13 pct. af årgangen,  

 der er i gang med at samle kvote 2-point.
To år efter eksamen er tallet  

 faldet til 8 pct., og tre år efter er det nede på 4 pct.
De vil opleve verden Kontorchef i Undervisningsministeriets  

 universitetsafdeling Bodil Horn siger:
»Undersøgelsen tyder på, at de første  

 år efter eksamen først og fremmest anvendes »rekreativt« og  

 alment dannende inden studiestarten.
De unge vil have en pause fra  

 bøgerne og ud og opleve verden.
