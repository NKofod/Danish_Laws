Skriftlig fremsættelse (21. februar  

 2002) Undervisningsministeren Herved tillader jeg mig for Folketinget at  

 fremsætte:
 Forslag til lov om ændring af lov om friskoler og  

 private grundskoler m.v., lov om folkehøjskoler, efterskoler,  

 husholdningsskoler og håndarbejdskoler (frie kostskoler), lov om  

 produktionsskoler, lov om gymnasiet m.v., lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Forenkling af tilskudsregler m.v.).
(Lovforslag nr.
L 112).
Lovforslaget indeholder ændringer af forskellige  

 tilskudsbestemmelser i ovennævnte love.
Det overordnede formål  

 med lovforslaget er at forenkle og effektivisere tilskudssystemerne på  

 de frie skolers område gennem ændring af en række  

 bestemmelser om tilskud til frie grundskoler, frie kostskoler og  

 produktionsskoler, der vil medføre, at tilskudsreglerne bliver mere  

 gennemsigtige for brugerne og administrationen af dem mindre  

 ressourcekrævende for Undervisningsministeriet.
 De væsentligste forslag vedrører forenklinger  

 på følgende områder:
 Forenkling af den eksisterende overgangsordning for  

 bygningstilskud.
 Forenkling af omfordelingsfaktorer for driftstilskud.
Bygningstilskud I forbindelse med indførelse af taxameterordningen  

 for bygningstilskud i 1995 blev der aftalt en overgangsordning, efter hvilken  

 skolerne indtil 2005 kan vælge mellem enten at få et fast  

 bygningstilskud eller et taxametertilskud.
Den enkelte skole kan vælge  

 den form for tilskud, der er mest fordelagtigt for den, og kan skifte mellem  

 de 2 tilskudsformer.
 Det foreslås, at muligheden for at skifte fra  

 taxametertilskud til fast tilskud afskaffes og bortfalder helt fra og med  

 2011. Herefter vil alle skoler få taxametertilskud.
Omfordeling af driftstilskud Her foreslås 2 omfordelingsfaktorer afskaffet.
Det drejer sig om lærerlønfaktoren og  

 skyggelærerelementet i lærerlønfaktoren.
Hensigten med at  

 anvende en lærerlønfaktor er at justere den enkelte skoles  

 driftstilskud i forhold til skoleformens gennemsnitlige lærerløn  

 gennem en omfordeling mellem skolerne.
Denne fordelingsmetode  

 medfører, at skoler, der har en højere gennemsnitsløn  

 for lærere end skoleformen som helhed, kompenseres herfor, men  

 kompensationen finansieres af skoler, der har en lavere gennemsnitsløn  

 for lærere end skoleformen som helhed.
Skyggelærerelementet i  

 lærerlønfaktoren skal skabe incitament til ansættelse af  

 flere lærere end et fastsat normtal, hvilket har den effekt, at skoler,  

 der har flere lærere end normtallet, delvist kompenseres for udgifterne  

 hertil gennem et forhøjet driftstilskud, der finansieres ved en  

 nedsættelse af driftstilskuddet til skoler, der har færre  

 lærere end normtallet.
Denne metode har imidlertid medført en  

 meget høj grad af omfordeling mellem skolerne og har derved medvirket  

 til at gøre den enkelte skoles økonomi uigennemsigtig.
Skyggelærerelementet foreslås afskaffet over  

 en årrække for alle frie kostskoler.  

 Lærerlønfaktoren foreslås afskaffet over en  

 årrække for folkehøjskoler og husholdnings- og  

 håndarbejdsskoler.
Overgangsperioderne vil kunne afkortes.
 Derudover foreslås der indføjet en hjemmel  

 til, at lærerlønfaktoren også kan afskaffes for  

 efterskoler.
 På de frie grundskoler erstattes  

 lærerlønfaktoren af en regionaliseringsfaktor.
 For produktionsskolerne foreslås en forenkling af  

 årselevberegningen.
 For alle skoleformer foreslås det, at  

 beløbsgrænser fastsættes på de årlige  

 finanslove.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til det  

 høje Tings velvillige behandling.
