 I Skrivelse af 2. Oktober 1947 har Overformynderiet for Justitsministeriet  

 forelagt Spørgsmaal om hvorvidt Overformynderiet i Medfør af § 27 i Lov Nr.  

 397 af 12. Juli 1946 om bortblevne er forpligtet til at modtage til  

 Bestyrelse Arv, der tilfalder en Person, hvis Opholdsted vel kendes, men til  

 hvem Arven ikke kan udbetales, og som har indsat en Fuldmægtig med Ret til at  

 modtage og kvittere for Arven.
 For saa vidt Overformynderibestyrelse ogsaa i dette Tilfælde bør staa den  

 fraværende Arving aaben, har Overformynderiet udbedt sig en Udtalelse om  

 hvorvidt Justistministeriet kan tiltræde, at Overformynderiet ikke senere  

 skal afgive den paagældende Kapital til den samme eller en eventuel anden  

 befuldmægtiget, man alene til Kontohaveren selv enten ved hans Nærværelse her  

 i Landet eller ved Overførsel til hans Hjemsted, og at Overformynderiet ikke  

 skal have Pligt til at modtage Kapitler, der en Gang er hævet af en  

 befuldmægtiget.
 Foranlediget heraf skal man meddele, at det efter Justitsministeriets  

 Formening paahviler Overformynderiet under de angivne Forudsætninger at  

 modtage Arven, naar Fuldmægtigen ønsker den inddraget under Overformynderiets  

 Bestyrelse, og at dette ogsaa maa gælde i Tilfælde af, at Fuldmægtigen vel  

 har faaet Arven udbetalt, men i umiddelbar Tilknytning hertil ønsker den  

 indsat i Overformynderiet.
 Det tilføjes, at Justitsministeriet er enigt i, at Overformynderiet, naar  

 det har modtaget Arven, i Almindelighed ikke er forpligtet til at udbetale  

 den til andre end den arveberettigede selv enten ved hans Nærværelse her i  

 Landet eller ved Overførsel til hans Hjemsted.
