Vedtaget af Folketinget ved 3. behandling den 25. marts 2014 Forslag til Lov om ændring af repatrieringsloven (Indførelse af permanent ordning med forhøjet etableringshjælp og supplerende reintegrationsbistand) § 1 I repatrieringsloven, jf. lovbekendtgørelse nr. 1052 af 28. august 2013, foretages følgende ændringer:
1. I § 7, stk. 2, nr. 4, ændres »117.581 kr.« til: »127.517 kr.«, og »35.860 kr.« ændres til: »38.890 kr.« 2. § 14, stk. 2, affattes således:
»Stk. 2. De beløb, der er nævnt i § 7, stk. 2, nr. 4, er fastsat i 2014-niveau og reguleres fra og med 2015 en gang årligt den 1. januar med satsreguleringsprocenten efter lov om en satsreguleringsprocent.« § 2 Stk. 1. Loven træder i kraft den 1. april 2014.
Stk. 2. Loven finder ikke anvendelse i sager, hvor repatriering finder sted inden lovens ikrafttræden.
I disse sager finder de hidtil gældende regler anvendelse.
