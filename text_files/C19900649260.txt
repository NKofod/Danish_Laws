Direktoratet for Statens Indkøb Af Finansministeriets cirkulære af 10. februar 1986 om Direktoratet for  

 Statens Indkøb og om statslige myndigheders indkøbsvirksomhed fremgår, at  

 direktoratet skal medvirke til, at statens indkøb foretages på et  

 forretningsmæssigt grundlag, og at statsinstitutionerne foretager deres  

 indkøb så økonomisk fordelagtigt som muligt.
Det er endvidere direktoratets  

 opgave at udarbejde generelle retningslinier for statsinstitutionernes  

 indkøbsvirksomhed.
I overensstemmelse hermed har direktoratet i samarbejde med  

 Kammeradvokaten og Administrations- og Personaledepartementet udarbejdet  

 denne standardkontrakt til brug ved køb af standardiserede edb-systemer.
Den  

 nye standardkontrakt supplerer Statens Standardkontrakt for  

 Edb-totalleverancer fra 1987, således at der nu foreligger standardiserede  

 vilkår for anskaffelse af både specialudviklede systemer og standardiserede  

 systemer.
Ud over selve standardkontrakten er der udarbejdet en vejledning,  

 som har til formål at hjælpe brugerne af standardkontrakten til at anvende og  

 udfylde den rigtigt.
 Standardkontraktens tekst fremgår som almindelig trykt tekst i det te  

 hefte, men den er også lagt ind på den edb-diskette (5 1/4 tommer DOS), som  

 er placeret i lommen bagest i heftet.
Det er tanken at revidere både standardkontrakten og vejledningen inden  

 for et par år.
Brugere af standardkontrakten anmodes derfor om til  

 direktoratet løbende at indsende erfaringer fra kontraktens anvendelse, som  

 kan nyttiggøres ved dens revision.
Preben Klit Jakobsen Indholdsfortegnelse 1. Indledning 2. Kommentarer til standardkontrakten - Generelt - Behovsopgørelse - Driftsprøve - Vedligeholdelse - Øvrige bestemmelser - Rådgivning om anvendelse af standardkontrakten 3. Orientering om udarbejdelse af standardkontraktens  

 bilag - Generelt - Hovedtidsplan (Bilag 1) - Behovsopgørelse med eventuelle aftalte ændringer og forbehold (Bilag 2) - Konfiguration (Bilag 3) - Samling af leverandørens beskrivelser af udstyr og programmel, herunder  

 allerede eksisterende dokumentation (Bilag 4) - Specifikation af udstyr (Bilag 5) - Specifikation af basisprogrammel (Bilag 6) - Specifikation af anvendelsesprogrammel (Bilag 7) - Andre ydelser (Bilag 8) - Lokaleindretning mv. (Bilag 9) - Specifikation af vedligeholdelsesforpligtelser (Bilag 10) - Overtagelsesprøve (Bilag 11) - Licensbetingelser vedrørende standardprogrammel og udstyr (Bilag 12) - Svartider og måling af samme (Bilag 13) - Bestillingsblanket (Bilag 14) - Bilag 5 - Bilag 6 - Bilag 7 - Bilag 8 - Bilag 11 - Bilag 13 4. K17 - Statens standardkontrakt for standardiserede  

 edb- systemer 1. Indledning Standardkontrakt K17 sigter mod anskaffelse af edb-systemer, der ikke i  

 større omfang kræver specialudviklet eller tilrettet program mel.
Standardkontrakten er en såkaldt systemkontrakt, hvilket vil sige, at den  

 retter sig mod leverancer af udstyr og programmel, som til sammen skal  

 fungere som en selvstændig helhed et edb-system.
Kontrakten kan således ikke  

 uden meget betydelige ændringer anvendes ved anskaffelser, der består af  

 enten udstyr eller programmel.
 Der er i forbindelse med udformningen af standardkontrakten lagt vægt på  

 at opnå en balance mellem købers og sælgers rettigheder og forpligtelser.  

 Kontrakten bygger på Statens Standardkontrakt for Edb-totalleverancer (K33)  

 og på de kommercielle vilkår, som indgår i de statslige edb-indkøbsaftaler.
Kontrakten kan anvendes, hvor leverandøren i al væsentlighed kan opfylde  

 kundens behov ved levering af standardprogrammel og udstyr.
Kundens særlige  

 behov kan medføre, at leverandøren må tilrette standardprogrammerne eller  

 specialudvikle mindre programdele.
Kontrakten vil også kunne anvendes i disse  

 tilfælde, forudsat at udviklingsarbejdet er af begrænset omfang.
 Hvis der i betydeligt omfang skal specialudvikles programmel, anbefales  

 det at benytte standardkontrakten K33. Denne kontrakt er velegnet til  

 anskaffelse af systemer, hvori indgår et betydeligt omfang af  

 udviklingsarbejde.
 Det er udviklingsarbejdets omfang og ikke selve kontraktsummen, der er  

 afgørende for, hvilken af de to standardkontrakter der skal danne grundlag  

 for anskaffelsen.
K17 er også velegnet at anvende ved anskaffelse af systemer, som købes via  

 de statslige edb-indkøbsaftaler.
Anskaffelse af udstyr, programmel m.v., der  

 er omfattet af edb-indkøbsaftalerne, kan ske uden forudgående  

 udbudsforretning, idet indkøbsaftalerne har været udbudt i henhold til de  

 internationale regler om statslige indkøb.
Det nødvendige grundlag for at  

 indgå en aftale kan umiddelbart tilvejebringes ved at indhente  

 løsningsforslag fra en eller flere af de leverandører, der er omfattet af  

 aftalerne.
2. Kommentarer til standardkontrakten Generelt Ved indhentning af tilbud eller løsningsforslag anbefales det, at  

 standardkontrakten vedlægges institutionens udbudsmateriale med opfordring  

 til tilbudsgiverne om i tilbudet at nævne eventuelle forbehold til de  

 kontraktlige vilkår, som synes uhensigtsmæssige i den konkrete sag.  

 Institutionen har tilsvarende adgang til at foreslå tilføjelser eller  

 ændringer til standardkontrakten.
 Tilbudsgivernes eventuelle kontraktmæssige forbehold bør indgå i  

 institutionens samlede vurdering af tilbudene.
 I tilfælde, hvor det - grundet anskaffelsens karakter - er nødvendigt at  

 foretage tilpasninger i kontraktteksten, bør man være opmærksom på, at  

 integrationen i kontrakten ikke ændres, at parternes beføjelser fortsat er  

 sikret tilfredsstillende, og at de er entydigt beskrevet.
Selve kontrakten indeholder en række forhold, der skal afklares/udfyldes  

 inden aftalen indgås.
Det drejer sig om afsnittene 4, 8.2, 8.3, 8.4, 8.5,  

 10.3, 12.1 og 13.3. Det anbefales, at institutionen - efter at disse forhold  

 er afklaret - udarbejder det endelige kontraktforslag ved at indføje det, der  

 er opnået enighed om i standardkontrakten.
Institutionen kan derefter  

 forelægge forslaget til godkendelse for den valgte leverandør.
Bilagsmaterialet indeholder både et antal bilag med standardiserede  

 bestemmelser og et antal bilag, der skal udfyldes af parterne.
Under  

 vejledningens punkt 3 er givet en række råd og forslag til, hvorledes  

 bilagene bør udformes.
Behovsopgørelse Institutionens krav, ønsker og forventninger til systemet skal indeholdes  

 i en behovsopgørelse.
Det forudsættes ikke som i K33, at institutionen udarbejder en egentlig  

 kravspecifikation med en meget detaljeret beskrivelse af kravene til de  

 enkelte dele i systemet.
Det skyldes, at de produkter, der tænkes anskaffet  

 under K17, overvejende er standardiserede produkter.
Behovsopgørelsen skal indeholde en beskrivelse af de funktioner v., som  

 systemet skal kunne udføre.
Beskrivelsen skal være så deltaljeret som mulig  

 og indeholde samtlige krav til systemet.
Det kan f.eks. være krav vedrørende  

 funktioner, transaktioner, svartider, driftseffektivitet, brugervenlighed,  

 sikkerhed, kommunikationsstandarder og udbygningsmuligheder.
I tilfælde, hvor  

 der ønskes specialudviklet eller tilrettet programmel, skal beskrivelsen være  

 meget deltaljeret.
 Det er vigtigt, at institutionen er omhyggelig med udarbejdelsen af  

 behovsopgørelsen, og at samtlige krav, ønsker og forventninger er beskrevet.  

 Det skyldes, at krav, der ikke er udtrykt i behovsopgørelsen, som  

 udgangspunkt ikke efterfølgende kan kræves opfyldt.
 Det anbefales, at behovsopgørelsen knyttes til udbudsmaterialet som et  

 særskilt bilag, idet denne opgørelse - eventuelt i revideret form - senere  

 skal indgå i kontrakten.
 Den udbredte standardisering inden for udstyr og programmel åbner i dag  

 store muligheder for, at institutionerne kan vælge perifert udstyr fra andre  

 leverandører og/eller bibeholde eksisterende udstyr, samtidig med at det er  

 rimeligt at forlange, at leverandøren af hovedleverancen påtager sig  

 systemansvaret for det samlede system - jf. kontraktens punkt 2.6.
I tilfælde, hvor institutionen ønsker at stå frit ved valg af perifert  

 udstyr eller bibeholde eksisterende udstyr, bør det fremgå af  

 udbudsgrundlaget.
Tilbudsgiverne bør i den forbindelse opfordres til at  

 oplyse, hvilke krav der stilles til det perifere udstyr, for at der kan opnås  

 fuld funktionalitet, og for at tilbudsgiveren kan påtage sig det samlede  

 systemansvar.
De samme oplysninger skal gives, hvis der indhentes  

 løsningsforslag fra statsaftaleleverandørerne.
 En mere fyldestgørende beskrivelse af behovsopgørelsens indhold kan bl.a.  

 findes i »Vejledning om anskaffelse af edb-ydelser« udgivet af  

 Administrations- og Personaledepartementet.
Driftsprøve En driftsprøve, der består af måling af driftseffektivitet og svartider,  

 bør som hovedregel afholdes.
For at driftsprøven kan have en reel værdi, er  

 det en forudsætning, at brugerne kender systemet, at an tallet af brugere på  

 de enkelte delsystemer modsvarer normalbe lastningen af systemet, at der er  

 indlagt data i tilstrækkeligt omfang, og at der er tale om en  

 »normal« arbejdssituation.
Gennemførelsen af en driftsprøve er ressourcekrævende.
Man bør overveje at  

 afstå fra at gennemføre den i tilfælde, hvor der er tale om en lille  

 installation (få arbejdspladser, små datamængder), og/eller hvor  

 driftseffektiviteten og svartiderne ikke er kritiske.
At kunden undlader at  

 foretage en driftsprøve, fritager ikke leverandøren for de forpligtelser og  

 garantier, der er gældende i henhold til kontrakten.
 Retningslinierne for afholdelse af driftsprøven er beskrevet i kontraktens  

 punkt 10, og der er normalt ikke behov for at udfærdige et særligt bilag  

 herom.
Vedligeholdelse Vedligeholdelse af det anskaffede udstyr og programmel er en integreret  

 del af kontrakten.
Leverandørens misligholdelse af  

 vedligeholdelsesbestemmelserne vil således som udgangspunkt være en  

 misligholdelse af hele kontrakten.
Til kontrakten er knyttet standardbestemmelser om udførelse af  

 vedligeholdelse både i abonnement og efter regning.
Disse bestem melser - der  

 er indeholdt i bilag 10 - vil i de fleste tilfælde være tilstrækkelige sammen  

 med bestemmelserne i selve kontrakten.
Når der er tale om mindre anlæg, er det efterhånden almindeligt, at  

 vedligeholdelse udføres efter regning, specielt på perifere enheder.
I  

 forbindelse med service efter regning er der anført et maksimalt timetal,  

 inden for hvilket leverandøren er forpligtet til at påbegynde reparationen.
 I tilfælde, hvor der ikke indgås aftale om vedligeholdelse, bør kravet til  

 systemets svartider alligevel anføres i kontrakten - jf. punkt 12.2 - idet  

 leverandørens garantier på dette område altid vil være gældende 1 år regnet  

 fra overtagelsesdagen.
Øvrige bestemmelser I det følgende gives en kort orientering om de væsentligste af K17's  

 øvrige bestemmelser.
Systemet skal leveres til et forud fastsat tidspunkt (punkt 7) og til en  

 fast pris (punkt 8). Det er således leverandørens risiko, hvis det tager  

 længere tid eller kræver flere ressourcer end beregnet at færdiggøre  

 systemet.
K17 forudsætter, at systemet leveres og afprøves samlet (punkt 10).  

 Systemet er overtaget af kunden, når overtagelsesprøven er bestået (punkt  

 11).
I kontraktens punkt 13 garanterer leverandøren, at systemet vil opfylde  

 alle de i kontrakten stillede krav, herunder kravene til driftseffektivitet  

 og svartider.
Hvis kravene ikke opfyldes, skal leverandøren uden beregning og  

 inden for kontraktens tidsfrister levere sådant andet eller yderligere udstyr  

 og programmel, som er nødvendigt for at opfylde kontrakten.
Leverandørens  

 garanti for driftseffektivitet og svartider er gældende i hele  

 vedligeholdelsesperioden.
Kontraktens punkt 14-16 fastlægger kundens beføjelser i anledning af  

 leverandørens misligholdelse.
I tilfælde af mangler kan kunden under nærmere  

 specificerede omstændigheder især kræve afhjælpning, bod, erstatning og  

 ophævelse af kontrakten.
Ved forsinkelse er misligholdelsesbeføjelserne bod,  

 erstatning og ophævelse.
Misligholdelsesbeføjelserne er ikke primært  

 begrundet i kundens interesse i f.eks. at kunne oppebære bod, men formålet er  

 at give leverandøren et incitament til at sætte alle kræfter ind på at  

 opfylde kontrakten rigtigt.
Hvis systemet skal leveres i delleverancer (faseopdelt), skal adskillige  

 af kontraktens bestemmelser omarbejdes.
Hvilke konkrete ændringer, der skal  

 foretages, afhænger af faktorer som antallet af delleverancer, disses  

 størrelse og vigtighed i relation til den samlede leverance.
Rådgivning om anvendelse af standardkontrakten Spørgsmål om anvendelse af kontrakten kan rettes til Direktoratet for  

 Statens Indkøb.
Desuden vil Kammeradvokaten kunne yde juridisk bistand mod  

 sædvanligt honorar.
3. Orientering om udarbejdelse af standardkontraktens  

 bilag Generelt Kontrakten udgør den generelle del af det samlede kontraktgrundag, mens  

 bilagene udgør den specifikke del, hvor den konkrete leverance skal  

 beskrives.
Det er derfor vigtigt, at alle relevante forhold er indeholdt i  

 bilagene, og at hvert enkelt forhold er placeret i det rigtige bilag, således  

 at der opnås både sammenhæng og overskuelighed.
Ved en grundig behandling og  

 detaljeret udfyldelse af bilagene kan man reducere mulighederne betydeligt  

 for at der senere opstår uoverensstemmelser mellem kunde og leverandør, idet  

 forhold, som parterne ikke har været opmærksomme på under de forudgående  

 forhandlinger, ofte dukker op i forbindelse med udfyldelse af bilagene.
Det frarådes at indføje juridiske bestemmelser i bilagene.
Ud over  

 uoverskuelighed kan det meget let medføre uoverensstemmelser mellem  

 kontrakttekst og bilag med fortolkningstvivl til følge.
 Følgende bilag indeholder standardbestemmelser:
 - Bilag 9: Lokaleindretning m.v.
- Bilag 10: Specifikation af vedligeholdelsesforpligtelser - Bilag 14: Bestillingsblanket Det anbefales, at der anvendes en fortløbende nummerering af de enkelte  

 enheder i bilagene 5, 6, 7 og 14.
 Til støtte ved udarbejdelsen af bilagsmaterialet er der i det følgende  

 givet en række råd og forslag til, hvorledes de enkelte bilag bør udformes.
Hovedtidsplan (Bilag 1) Tidsplanen bør indeholde samtlige aktiviteter, der skal udføres i  

 forbindelse med leveringen af systemet.
Aktiviteterne bør anføres i uge- og  

 datoorden i den rækkefølge, hvori de skal udføres.
 Som eksempler på aktiviteter kan nævnes: påbegyndelse og færdiggørelse af  

 lokaler, besigtigelse af lokaler, installation af systemet, påbegyndelse og  

 afslutning af overtagelsesprøve, konvertering af tekstfiler, nedtagning af  

 eksisterende anlæg samt afholdelse af kurser.
Behovsopgørelse med eventuelle aftalte ændringer og forbehold (Bilag 2) Umiddelbart før kontrakten underskrives, bør kunde og leverandør sammen  

 gennemgå kundens behovsopgørelse med henblik på en tilretning af denne i  

 forhold til det system, der blev det endelige resultat af de førte  

 drøftelser.
Tilretningen kan ske enten ved en konkret ændring af  

 behovsopgørelsen eller ved, at de aftalte ændringer/forbehold anføres i et  

 tillæg til behovsopgørelsen.
 Se i øvrigt kommentarerne under vejledningens punkt 2 samt kontraktens  

 punkt 2 og 12.2.
Konfiguration (Bilag 3) Dette bilag skal vise et diagram over den samlede konfiguration, herunder  

 sammenhænge mellem de enkelte enheder.
Diagrammet bør også vise, på hvilke  

 enheder de forskellige dele af programmellet er placeret, eventuelt suppleret  

 med en beskrivelse af, hvor afviklingen af programmellet sker.
 Konfigurationsdiagrammet bør endvidere vise mulighederne for at udvide  

 konfigurationen inden for nærmere aftalte rammer.
 Se i øvrigt kontraktens punkt 2.1.
Samling af leverandørens beskrivelser af udstyr og programmel,  

 herunder allerede eksisterende dokumentation (Bilag 4) Dette bilag skal indeholde de dele af leverandørens tilbud, og den  

 efterfølgende korrespondance, der konkret beskriver det system, der skal  

 leveres og mulighederne for at udvide dette.
 Det anbefales, at kunden og leverandøren umiddelbart før kontratens  

 underskrift gennemgår det samlede materiale, og at leverandøren på baggrund  

 heraf tilretter materialet, så at det i så høj grad som muligt fremstår som  

 en samlet og overskuelig beskrivelse af systemet.
Leverandørens dokumentation til systemet samt de af leverandørens  

 brochurer, der udgør et hensigtsmæssigt supplement til tilbudets beskrivelse  

 af systemet, bør knyttes til dette bilag.
Dette kan ske enten ved at  

 materialet vedlægges bilaget eller ved en henvisning til det konkrete  

 materiale med angivelse af version, nummer etc.
 Se i øvrigt kontraktens punkt 2.1.
Specifikation af udstyr (Bilag 5) I bilag 5 specificeres arten, mængden og priserne for udstyr med  

 tilhørende dokumentation og installation.
 I tilfælde, hvor kundens eksisterende anlæg helt eller delvist indgår i  

 handelen, specificeres dette ligeledes i bilag 5.
 På side 20 findes et forslag til udformning af bilag 5. Nedenstående  

 bemærkninger refererer til dette forslag.
 Se i øvrigt kontraktens punkter 2.5, 3 og 8.
 Købspris:
I bilagets priskolonner anføres den samlede listepris, rabatsatsen og den  

 samlede købspris (listeprisen fratrukket rabatter) ud for hver enkelt  

 position.
Også i tilfælde, hvor en enhed leveres vederlagsfrit skal dette  

 anføres i priskolonnen.
Priskolonnen »Købspris« sammentælles nederst på bilaget til en  

 totalsum, der sammen med totalsummerne for bilag 6, 7 og 8 skal indgå i  

 beregningen af den samlede kontraktsum.
Den samlede kontraktsum anføres i  

 kontraktens punkt 8.2.
 Se i øvrigt kontraktens punkt 8.1.
Specifikation af basisprogrammel (Bilag 6) I bilag 6 specificeres alt basisprogrammel med tilhørende dokumentation og  

 installation.
 På side 21 findes et forslag til udformning af bilag 6. Nedenstående  

 bemærkninger refererer til dette forslag.
 Vedrørende bilagets udfyldelse med priser henvises til bemærkningerne  

 under bilag 5. Eventuelle løbende licensafgifter, der skal betales efter  

 systemets overtagelse, bør beskrives i bilag 10.
 Se i øvrigt kontraktens punkt 1 og 8.
Specifikation af anvendelsesprogrammel (Bilag 7) I bilag 7 specificeres alt anvendelsesprogrammel med tilhørende  

 dokumentation og installation.
 På side 22 findes et forslag til udformning af bilag 7. Nedenstående  

 bemærkninger refererer til dette forslag.
 Vedrørende bilagets udfyldelse med priser henvises til bemærkningerne  

 under bilag 5. Eventuelle løbende licensafgifter, der skal betales efter  

 systemets overtagelse, bør beskrives i bilag 10.
 Se i øvrigt kontraktens punkt 1 og 8.
Andre ydelser (Bilag 8) I bilag 8 anføres aftaler om ydelser, der ikke er omfattet af bilagene 5,  

 6 og 7.
 Tidspunkterne for udførelsen af disse ydelser bør anføres i  

 hovedtidsplanen - bilag 1.
 På side 23 findes et forslag til udformning af bilag 8. Nedenstående  

 bemærkninger refererer til dette forslag.
 Vedrørende bilagets udfyldelse med priser henvises til bemærkningerne  

 under bilag 5.
 Se i øvrigt kontraktens punkt 2.2 og 8.
Lokaleindretning mv (Bilag 9) Kontraktens bilag 9 indeholder standardbestemmelser.
I bilaget skal installationsadressen indføjes, og det skal fremgå, hvilke  

 opgaver kunden henholdsvis leverandøren skal udføre i lokalet forud for  

 installation af anlægget.
Alle krav til lokalernes installationer skal fremgå  

 af dette bilag, herunder eventuelle krav om undersøgelse af kundens  

 eksisterende installationer.
Henvisninger til generelle  

 installationsvejledninger bør undgås, idet dette kan vanskeliggøre afgørelsen  

 af eventuelle tvister.
 Den samlede el-installation bør specificeres således, at den også  

 umiddelbart kan anvendes ved senere ændringer eller udbygninger af systemet.
 Hvis leverandøren skal forestå etableringen af installationen - eventuelt  

 via 3. part - anføres prisen herfor i bilag 5.
 Se i øvrigt kontraktens punkt 3.
Specifikation af vedligeholdelsesforpligtelser (Bilag 10) Kontraktens bilag 10 indeholder standardbestemmelser om udfø relse af  

 vedligeholdelse.
 Hvis der i særlige tilfælde er behov for at foretage ændringer eller  

 tilføjelser til standardbestemmelserne i bilag 10, bør man være opmærksom på,  

 om integrationen med hovedkontrakten fortsat er til stede.
I bilaget er der en række punkter, der skal udfyldes.
Da kontrakten åbner  

 mulighed for, at kunden kan indgå aftale om vedligeholdelse frem til  

 garantiperiodens udløb, bør der i bilag 10A fastsættes  

 vedligeholdelsesafgifter for samtlige enheder i systemet.
Dette bør ske,  

 uanset om der ved kontraktens indgåelse er aftalt vedligeholdelse af samtlige  

 af systemets enheder eller kun dele heraf.
De i bilagene 5,6 og 7 anvendte  

 positionsnumre, antal og betegnelser bør overføres til bilag 10A som  

 specifikation af de enkelte enheder.
I tilfælde, hvor der skal betales løbende licensafgifter, skal såvel  

 afgifternes størrelse som ydelsens omfang beskrives i bilag 10A.
I de løbende  

 licensafgifter er ofte inkluderet både fejlretning og nye udgaver af  

 programmellet.
Man bør derfor være opmærksom på dette, når der indgås aftale  

 om vedligeholdelse af hele systemet, således at man ikke betaler flere gange  

 for den samme ydelse.
 Se i øvrigt kommentarerne under vejledningens punkt 2 samt kontraktens  

 punkt 4, 5, 8.3, 8.4, 8.5, 12, 13 og 14.
Overtagelsesprøve (Bilag 11) I bilag 11 fastlægges de nærmere retningslinier for gennemførelse af  

 overtagelsesprøven.
 På side 24 og 25 findes et eksempel på udformning af bilag 11.
Det anbefales, at man altid aftaler at gennemføre en overtagelsesprøve,  

 idet kundens rettigheder og pligter i vidt omfang er knyttet til en af kunden  

 godkendt overtagelsesprøve.
Det vil ofte være hensigtsmæssigt, at en  

 repræsentant for kunden, f.eks. systemadministratoren, har haft lejlighed til  

 at arbejde med systemet i et par dage inden den formelle overtagelsesprøve  

 afholdes.
Ved gennemførelse af overtagelsesprøven kan man med fordel lægge  

 hovedvægten på afprøvning af eventuelle aftalte ændringer i  

 standardprogrammel, integrationen mellem de enkelte programmer, aftalte  

 tilpasninger i menusystemet og systemadministrative funktioner.
Det bør også  

 kontrolleres, at eventuelle data fra det »gamle« system er  

 konverteret korrekt.
For så vidt angår kendte standardprogrampakker vil det være tilstrækkeligt  

 at konstatere disses tilstedeværelse ved, at brugerne har adgang til dem.
En  

 eventuelt afprøvning kan begrænses til enkelte hovedfunktioner.
I skemaet - der er indeholdt i forslaget til bilag 11 - er vist eksempler  

 på elementer, der typisk afprøves under overtagelsesprøven.
Hvilke konkrete  

 elementer, der skal afprøves, og hvorledes dette skal ske, må afhænge af det  

 valgte system.
Dette betyder, at skemaet i de konkrete situationer skal  

 tilpasses eller suppleres med en mere detaljeret beskrivelse f.eks. i form af  

 en egentlig afprøvningsplan.
 Se i øvrigt kontraktens punkt 10 og 11.
Licensbetingelser vedrørende standardprogrammel og udstyr (Bilag 12) Til bilag 12 knyttes rettighedsindehaverens licensbetingelser samt aftalte  

 ændringer hertil.
Endvidere kan man anføre begrænsninger i rettighederne til  

 reeksport af systemet.
Disse begrænsninger bør ikke gå videre, end at  

 leverandøren kun er berettiget til at nægte medvirken til reeksport, hvis  

 dette forhindres af offentligretlige eksportforbud, som kan dokumenteres.
Bilaget bør tillige indeholde en beskrivelse af eventuelle  

 deponeringsordninger for kildetekster til standardprogrammellet.
En  

 deponering bør omfatte kildetekster udskrevet både på papir og på  

 maskinlæsbart medie.
Deponeringen bør endvidere omfatte al tilhørende  

 programdokumentation, herunder anvisninger på, hvilket oversætterprogram der  

 skal anvendes for at oversætte kildeprogrammet til objektkode.
 Se i øvrigt kontraktens punkt 6 og 21.
Svartider og måling af samme (Bilag 13) I bilag 13 fastlægges kravene til systemets svartider, og hvorledes de  

 måles.
Det anbefales, at institutionen meget nøje overvejer, hvilke krav man vil  

 stille til systemets svartider, således at disse bliver så realistiske som  

 muligt i forhold til institutionens konkrete behov.
Man bør i den forbindelse  

 også være opmærksom på, at kravene til svartider ud over at danne grundlaget  

 for systemets dimensionering også har indflydelse på systemets pris.
 På baggrund af den meget store spændvidde i de systemer, der kan anskaffes  

 i henhold til (K17), er det ikke fundet hensigtsmæssigt at udarbejde  

 egentlige standardiserede bestemmelser om svartider.
 På side 26, 27 og 28 findes et eksempel på udformning af bilag 13.  

 Eksemplet kan bruges som udgangspunkt for institutionens over vejelser og  

 efterfølgende forhandlinger med leverandøren.
 Opmærksomheden henledes på, at eksemplet ikke indeholder en beskrivelse af  

 den prøvesituation, der skal danne grundlag for målingen af svartiderne.  

 Denne beskrivelse udarbejdes af kunden og leverandøren i fællesskab ud fra  

 den belastningssituation, som fastlægges i bilag 13.
En sådan beskrivelse svarer til en drejebog, hvor samtlige medvirkende får  

 deres roller beskrevet detaljeret i relation til brugen af systemet og de  

 målinger, der skal foretages.
Beskrivelsen knyttes til bilagets punkt 3.
 Se i øvrigt kontraktens punkt 12.
Bestillingsblanket (Bilag 14) Kontraktens bilag 14 indeholder dels standardbestemmelser og dels en række  

 punkter, der skal udfyldes.
 Se i øvrigt kontraktens punkt 29.
Bilag 5: Specifikation af udstyr Hvis antallet af arbejdspladser øges ud over ..., skal kunden betale for  

 yderligere programmellicenser i grupper a ... brugere.
Bilag 7: Specifikation af anvendelsesprogrammel Bilag 11: Overtagelsesprøve Formålet med overtagelsesprøven er at konstatere, om samtlige enheder -  

 jf. bilag 5, 6 og 7 - fungerer i overensstemmelse med, hvad der er aftalt, og  

 hvad kunden med føje kan forvente.
Tidspunktet for overtagelsesprøven fremgår  

 af hovedtidsplanen - bilag 1.
Kunden skal inden overtagelsesprøven have sammenholdt kontraktens  

 specifikation af udstyr og dokumentation med leverandørens følgesedler og det  

 faktisk leverede.
I tilfælde, hvor kunden har konstateret mangler, skal dette  

 fremgå af den protokol, der udarbejdes af parterne i forbindelse med  

 overtagelsesprøven - jf. næste side.
 Selve overtagelsesprøven gennemføres af leverandøren i samarbejde med  

 kunden.
 Kunden skal stille lokaler, personale og datamateriale til rådighed for  

 prøvens gennemførelse.
 Prøven indledes med en kontrol af, at alle skærme kan tændes, at alle  

 tastaturer virker, at pc'er kan startes, og at alle skrivere virker.
 Endvidere konstateres det, om det i bilag 6 aftalte maksimale antal  

 brugere kan logge sig ind på systemet, samt om antallet af samtidige brugere  

 pr. delsystem svarer til det aftalte - jf. bilag 7.
Kunden skal uden ugrundet ophold efter overtagelsesprøvens afslutning  

 skriftlig meddele leverandøren, om 1. prøven er bestået med angivelse af evt. fejl i en  

 mangelliste 2. prøven ikke er bestået.
 Overtagelsesprøve den ---- /---- 19----.
 Til denne protokol er knyttet ---- bilag.
Tekstbehandling - dokumentoprettelse, indskrivning - dokumentlagring - dokumentfremfinding, ændring - udskrivning Regneark - oprettelse, indlægning af data - simulering/beregning Menusystem - trinvis skift mellem billeder - springvis skift mellem billeder Rapportgenerator Kalender On-line Brugerstyrede funktioner Ekstern kommunikation Sagssystem - sagsoprettelse - sagsvedligeholdelse - sagsafslutning - søgning - sagsstyring - udskrivning af lister, rapporter - statistik Systemadministrative funktioner - fejldiagnosticering - selvkonfigurering - filtest - adgangskontrol, sikkerhedssystem - logningssystem - selvstartsprogram (efter ikke planlagt strømafbrydelse) Integration mellem forskellige programmer Eventuel konvertering af gamle data til nyt system Bilag 13: Svartider og måling af samme 1. Generelt 1.1 Ved svartid skal forstås tidsintervallet, fra brugeren sender sin  

 kommando, til systemet er klar til modtagelse af næste kommando.
Ved kommando  

 forstås den meddelse, der sendes til systemet, når Enter/Returntast,  

 funktionstast eller tilsvarende tast aktiveres.
 1.2 Ved kommandoer, hvor svaret strækker sig over flere skærmbilleder,  

 skal svartiden opfattes som tiden, indtil det første skærmbillede er modtaget  

 i hele sit omfang.
 1.3Svartidsgarantien er baseret på, at der ikke samtidigt foretages  

 egentlige batch-kørsler som f.eks. reorganisering af større registre og  

 back-up, medmindre sådanne batchkørsler er en del af de normale daglige  

 driftsopgaver - jf. bilag 2.
2. Specifikke krav og forudsætninger 2.1 Opgavesammensætningen hos kunden forudsættes at være følgende:
 2.2 De aktive brugere må hver maksimalt igangsætte --- transaktioner pr.  

 minut, hvor en transaktion skal forstås som den databehandling, der  

 igangsættes af en kommando.
 Transaktionerne fordeler sig procentvis på simple funktioner, på  

 middelkomplekse funktioner og på komplekse funktioner som anført i skemaets  

 punkt 5.
3. Måling af svartider (*) Svartiderne måles manuelt med stopur (helst digitalt). Tastaturet skal  

 betjenes af en øvet bruger, som igangsætter den pågældende transaktion  

 samtidig med, at en anden person starter stopuret.
Der foretages et passende antal målinger af samme funktion.
Hvis  

 variationen forekommer stor, eller svartiderne er nær kravene, gennemføres et  

 større antal målinger for at opnå et bedre bedømmelsesgrundlag.
4. Svartidsgaranti Leverandøren garanterer, at svartiderne for samtlige aktive brugere vil  

 være mindre end eller lig med de i punkt 5 anførte svartider for minimum 95%  

 af transaktionerne.
 Leverandøren garanterer endvidere, at markøren ikke må kunne  

 »overhales« af brugere med op til 300 anslag pr. minut.
 Såfremt en eller begge af ovennævnte garantier ikke opfyldes, anses  

 kravene til svartider for ikke at være overholdt.
