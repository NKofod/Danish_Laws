Sygdom under børnepasningsorlov og sabbatorlov Rettelser til Arbejdsmarkedsstyrelsens cirkulærer om Arbejdsformidlingens  

 administration af henholdsvis orlov til børnepasning og orlov til sabbat for  

 så vidt angår følgerne af sygdom.
Vedrørende orlov til børnepasning I Arbejdsmarkedsstyrelsens cirkulære nr. 68 af 10.4.1996 om  

 Arbejdsformidlingens administration af orlov til børnepasning på side 9,  

 højre spalte skal afnit 4. Sygdom erstattes af følgende:
» 4. Sygdom Opstår der sygdom i orlovsperioden, kan orlovspersonen vælge at fortsætte  

 med at oppebære orlovsydelse eller at afbryde orloven for istedet at søge om  

 sygedagpenge.
Er sygdommen af en sådan art, at orlovspersonen er ude af stand til at  

 passe det barn, hvortil der er bevilget børnepasningsorlov, skal orloven  

 afbrydes og orlovsydelse kan ikke længere udbetales.
Istedet kan der søges om  

 sygedagpenge.
Sygdom under orloven forlænger ikke orlovsperioden.« Vedrørende orlov til sabbat I Arbejdsmarkedsstyrelsens cirkulære nr. 69 af 10.4.1996 om  

 Arbejdsformidlingens administration af orlov til sabbat på side 5, højre  

 spalte skal afnit 4. Sygdom erstattes af følgende:
» 4. Sygdom Opstår der sygdom i orlovsperioden kan orlovspersonen vælge at fortsætte  

 med at oppebære orlovsydelse eller at afbryde orloven for istedet at søge om  

 sygedagpenge.
Sygdom under orlov forlænger ikke orlovsperioden.« Ovenstående vil blive indarbejdet i forbindelse med førstkommende revision  

 af de 2 cirkulærer .
