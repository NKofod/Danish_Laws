Fremsat den 27. april 2001 af  

 Søren Kolstrup (EL) og Keld Albrechtsen&nbsp  

 ;(EL) Forslag til folketingsbeslutning om styrkelse af en økologisk og demokratisk  

 fødevareproduktion tæt på råvareproducenterne For at styrke en økologisk og demokratisk  

 fødevareproduktion tæt på råvareproducenterne  

 pålægger Folketinget regeringen snarest muligt at fremsætte  

 de nødvendige lovforslag og foretage de nødvendige  

 ændringer i administrative forskrifter for at etablere offentlig finansiering af nonprofit økologiske  

 slagterier og mejerier drevet af leverandører, ansatte og forbrugere i  

 fællesskab, at landzonereglerne åbner mulighed for etablering af slagterier  

 i såvel eksisterende bygninger på gårde som nye bygninger  

 etableret efter samme vilkår som traditionelle landbrugsbygninger, dog  

 med en grænse for antal slagtninger af svin pr. år, at der kan genåbnes økologiske slagterier og mejerier i  

 tidligere landsbyslagterier og landsbymejerier, uden at konkurrenceklausulen  

 stiller sig hindrende i vejen herfor, og at der skabes mulighed i veterinærlovgivningen for, at  

 økologiske dyr på friland må skydes i folden efter samme  

 regler som farme med vildsvin og hjorte.
Bemærkninger til forslaget For at sikre en gennemgribende  

 økologisk drift ønsker forslagsstillerne at styrke en decentral  

 fødevareproduktion tæt på råvareproducenterne, hvor  

 samfundshensyn vedrørende miljø, dyrevelfærd og demokrati  

 går forud for hensynet til kortsigtet profit og blind vækst.
 Realisering af en sådan målsætning  

 indebærer dels målrettet samfundsmæssig hjælp til en  

 nonprofit-orienteret produktion, dels lovgivningsmæssige muligheder for  

 at etablere en produktion tæt på råvareproducenterne.
Genåbning af  økologiske slagterier og  

 mejerier i nedlagte landsbymejerier og landsbyslagterier er én  

 mulighed, udvikling af større gårdslagterier en anden mulighed.  

 Det er forslagsstillernes vurdering, at der i forbindelse med den fortsatte  

 økologiske omstilling, hvor stadig flere dyr rykker på friland,  

 vil blive frigjort bygninger  til f.eks. gårdslagterier.
En  

 maksimumgrænse på 20.000 slagtninger pr. år vil samtidig  

 hindre nye centraliseringsbølger og heraf følgende negative  

 virkninger for fødevaresikkerhed og miljø. For  

 overflødiggjorte bygninger (som har været anvendt til landbrug i  

 mindst 5 år, og som allerede i dag ifølge gældende planlov  

 må anvendes til industri) kan grænsen sættes op til 40.000  

 årlige slagtninger, netop fordi der her er tale om udnyttelse af en  

 bygningsmasse som alternativt ville forvitre.
Den statslige hjælp gives i form af midler til  

 projektering og statsgaranterede lån til en lokal økologisk  

 landbrugsindustri.
Hjælpen gives i første række til  

 slagterier, fjerkræslagterier og mejerier, sekundært til anden  

 forarbejdningsindustri.
En sådan hjælp er nødvendig, når  

 man betænker, at de økonomiske og organisatoriske udfordringer  

 for de mindre virksomheder er omfattende.
De nødvendige  

 veterinære krav er f.eks. særlig tyngende for de mindre  

 enheder.
 For at kunne modtage statslig hjælp skal  

 følgende krav være opfyldt:
Industrien skal udelukkende forarbejde lokale økologiske  

 råvarer.
Dette gælder også forarbejdningsindustrier ud over  

 slagterier, mejerier og fjerkræslagterier.
 Industrien skal være i offentligt eje eller andelseje med en  

 bestemmelsesret til de ansatte, hvad angår den interne arbejdsgang,  

 ligesom forbrugerne skal have mulighed for at øve indflydelse på  

 produktets kvalitet.
 Industriens overskud skal  være øremærket til  

 styrkelse af en fortsat  nonprofit økologisk drift.
I takt med den fortsatte økologiske omstilling skal  

 forslagsstillerne pege på følgende finansieringsmulighed:  

 »Fonden for økologisk landbrug« som omtalt i lovforslag nr.
L 176  

 ændres til »Fonden for økologisk landbrug og økologisk  

 fødevareforarbejdning«.
Parallelt med denne udvidelse af fondens  

 opgaver foretages en tredobling af fondens midler til f.eks. 15 mio. i 2002,  

 30 mio. 2003, 30 mio. i 2004, (idet der opereres med de antagelser, som er  

 anført i L 176). De ekstra midler overføres fra  

 »Promilleafgiftsfonden« for landbrug.
 Hvad angår den nye decentrale, økologiske  

 industris ejer- og organisationsform, kan der tænkes to  

 hovedmodeller:
For det første offentlig eje.
I 1888 oprettede man  

 det første offentlige slagtehus i Danmark, som dannede model for en  

 række tilsvarende offentlige kommunale institutioner.
Hvor der fandtes  

 offentlige slagtehuse gjaldt en slagtetvang, dvs. at al slagtning blev  

 henvist hertil mod en fast afgift til kommunen for hvert dyr, der  

 slagtedes.
 Begrundelsen for offentlige slagtehuse var toleddet.  

 Offentligt ansatte dyrlæger skulle dels føre tilsyn med  

 slagtehusets hygiejne, dels føre tilsyn med slagtedyrenes  

 sundhedstilstand.
 Netop fordi vi befinder os i en situation, hvor der mere  

 end nogen sinde tænkes i overskud, investering, øget overskud og  

 ny investering, er der grund til at foreslå indførelse af  

 offentlig slagtevirksomhed, der skal leve op til vedtagne  

 samfundsmæssige mål og styrke et godt arbejdsmiljø. Da det  

 i øvrigt er en offentlig hemmelighed, at landet kun kan rumme et  

 begrænset antal husdyr, også under den mest optimale  

 økologiske drift, er det nødvendigt at introducere en ejerform,  

 som er styret efter behov   ikke af profit og grænseløs  

 vækst.
Råvareproducenterne skal have sæde i en  

 bestyrelse, som sammen med repræsentanter for virksomhedens  

 lønmodtagere ansætter den daglige ledelse, godkender regnskabet  

 og investeringsbeslutninger.
De ansatte skal have bestemmende indflydelse  

 over egen arbejdssituation.
Nedslidningen inden for nærings- og  

 nydelsesmiddelindustrien er uacceptabelt høj.
Mangeårigt tungt  

 løftearbejde og ensformigt arbejde fører til rygskader og  

 generel nedslidning.
Der er således behov for, at de ansatte får  

 bestemmende indflydelse på arbejdets tempo og arbejdets  

 tilrettelæggelse   f.eks. gennem dagligt varieret arbejde og  

 jobrotation.
For det andet: Støtten kan gives til et  

 andelsselskab, såfremt der er tale om et selvstændigt  

 andelsselskab, hvor lokale råvareproducenter har andele.
Også i  

 dette tilfælde skal de ansatte på linje med den offentligt ejede  

 fødevareindustri have bestemmende indflydelse over egen  

 arbejdssituation.
For at styrke en decentral økologisk  

 fødevareindustri, hvor dyrevelfærd står i forgrunden i  

 alle led, anbefaler dette beslutningsforslag, at økologiske dyr  

 på friland skal kunne skydes i folden under iagttagelse af en  

 række foranstaltninger, så det foregår på betryggende  

 vis.
Herved undgås stressende indfangning og transport.
Når  

 vildsvin, hjorte og strudse kan aflives i folden ifølge gældende  

 veterinærbestemmelser, bør det samme gælde for alle  

 økologisk opdrættede dyr.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkelse af en  

 økologisk og demokratisk fødevareproduktion tæt på  

 råvareproducenterne.
(Beslutningsforslag nr.
B 196).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
