NOA-Meddelelse om tilbagekaldelse af bevilling  

 af orlov til børnepasning fordi orlovspersonen ikke var sammen med  

 barnet i en større del af orlovsperioden Fortolkningsbidrag til § 10, stk. 2 i lov om orlov og til  

 § 23 og § 61 i bekendtgørelse nr. 48 af 26. januar 1998 om orlov til  

 uddannelse, sabbat og børnepasning.
 Ankenævnet fandt, at en af Arbejdsformidlingen  

 bevilget børnepasningsorlov for perioden 15. august 1997 til 15.  

 februar 1998 skulle tilbagekaldes, idet nævnet lagde vægt  

 på, at pågældende rejste til Afrika den 10. august 1997, og  

 at hans hustru og barn først ankom til Afrika den 19. september  

 1997.
 Nævnet lagde endvidere vægt på, at  

 orlovspersonen havde været syg fra udgangen af november måned  

 1997, hvorfor hans hustru og barn rejste tilbage Danmark alene, mens han selv  

 rejste tilbage til Danmark den 10. februar 1998.
 Nævnet kunne således konstatere, at  

 orlovspersonen ikke havde tilbragt de første fem uger af  

 børnepasningsorloven sammen med sit barn, og at han i øvrigt  

 ikke tilbragte loven sammen med sit barn fra slutningen af november  

 måned 1997 og indtil den 10. februar 1998.
 Ankenævnet gjorde i denne forbindelse  

 opmærksom på, at det er en forudsætning for at kunne  

 modtage ydelse til orlov til børnepasning, at orloven tilbringes  

 sammen med barnet, og at orlovspersonen ikke havde opfyldt denne  

 forudsætning.
 Endelig bemærkede nævnet, at orlovspersonen  

 på sin ansøgning om børnepasningsorlov, dateret den 7.  

 juli 1997, på tro og love havde erklæret at ville tilbringe  

 orloven sammen med barnet.
