FORORD Programmet, der er et resultat af samarbejde mellem Elektronikcentralen*)  

 og direktoratet for statens skibstilsyn, danner grundlag for  

 typegodkendelser, hvor sådanne kræves i medfør af lovgivning om tilsyn med  

 skibe.
Andragende om typegodkendelse indsendes til direktoratet.
Med andragendet  

 fremsendes fyldestgørende beskrivelse af det pågældende apparat, komponent  

 eller del-komponent.
 Direktoratet vil derefter tilstille andrageren specificerede  

 detailforskrifter for de funktions- og miljøkrav, som direktoratet i  

 pågældende tilfælde ønsker dokumenteret for opnåelse af typegodkendelse.
 Programmet dækker ikke prøvning af apparater, komponenter og  

 del-komponenter,der kan blive udsat for særlige og ekstreme påvirkninger,  

 f.eks. ved anbringelse direkte på eller i umiddelbar nærhed af maskiner.
FORUDSÆTNINGER De omhandlede prøvninger skal udføres ved en af direktoratet anerkendt  

 institution eller et af direktoratet anerkendt selskab.
 Prøveemnet skal være repræsentativt for produktionen af pågældende  

 apparat, komponent eller delkomponent.
 Direktoratet vil i hvert enkelt tilfælde afgøre, om det pågældende  

 prøveemne skal gennemgå hele prøvningsprogrammet, og om der eventuelt skal  

 kræves tillægsprøvninger.
 Efter endt prøvning skal nævnte institution eller selskab tilstille  

 direktoratet en rapport indeholdende oplysning om såvel prøvningsresultaterne  

 som om eventuelle relevante tildragelser under prøvningerne samt en kort  

 beskrivelse af eksponeringsudstyret.
 Såfremt direktoratet anser prøvningsresultaterne for tilfredsstillende,  

 vil den pågældende apparat-, komponent- eller del-komponenttype repræsenteret  

 ved prøveemnet opnå typegodkendelse.
ANSVAR Såfremt prøveemnet opnår typegodkendelse, påhviler det fabrikanten at  

 udøve en ensartet og tilstrækkelig kvalitets- og funktionskontrol på ethvert  

 nyt og afleveringsfærdigt typegodkendt apparat, komponent eller  

 del-komponent, idet leverancens kvalitet og funktioner skal svare til de ved  

 typeprøvningen dokumenterede.
Direktoratet imødeser indberetning fra fabrikanten, såfremt typegodkendt  

 materiel udgår af produktionen.
Endvidere skal enhver konstruktionsændring  

 indberettes, idet en sådan eventuelt vil kræve delvise omprøvninger for  

 bevarelse af typegodkendelsen.
 Det bemærkes, at direktoratet forbeholder sig at lade foretage  

 stikprøvekontrol på efterfølgende leverancer samt at tilbagekalde en meddelt  

 typegodkendelse, såfremt der skulle findes anledning dertil.
 1. Visuel inspektion.
 1.1. Før prøvningerne under 2 og 3 påbegyndes, skal prøveemnet i åben  

 tilstand underkastes en grundig visuel inspektion, hvorunder dets tilstand  

 konstateres og bedømmes.
 1.2. Bedømmelsen omfatter mekanisk opbygning, komponent- og  

 materialekvalitet, arbejdets udførelse - herunder overfladebehandlinger,  

 lodninger og bespændinger m.v.
 1.2.1. Såfremt det umiddelbart kan bedømmes, at emnet vil fejle under  

 efterfølgende miljøprøvninger, skal prøvningsinstitutionen eller  

 prøvningsselskabet orientere direktoratet herom.
 2. Funktionsprøvning.
 2.1. Under funktionsprøvningen skal emnet være anbragt i et klima med  

 temperatur mellem 15 grader C og 35 grader C, relativ fugtighed mellem 45% og  

 75%, lufttryk mellem 860 mbar og 1060 mbar og iøvrigt som beskrevet i IEC  

 publikation 68-1, pkt. 5.3.
 2.2. Med normal energiforsyning afprøves samtlige de funktioner, som af  

 direktoratet er specificeret i det pågældende tilfælde.
 2.3. Emnets energiforsyning skal afbrydes og sluttes momentant tre på  

 hinanden følgende gange med maksimalt fem minutters mellemrum.
 Efter hver tilslutning skal emnet kunne funktionere tilfredsstillende uden  

 manuelle indgreb.
 2.4. Prøveemnet skal kunne funktionere som angivet under 2.2. ved  

 simulerede stationære afvigelser i energiforsyningen på +10% og -15% af  

 driftsspændingen ved henholdsvis +5% og -5% af frekvensen.
 2.5. De under 3 krævede funktionsprøvninger skal udføres i henhold til  

 2.2. og 2.4., idet dog afvigelser fra den nominelle frekvens kan udelades.
 3. Miljøprøvninger.
 3.1. CYKLISK FUGTPRØVNING udføres i henhold til IEC publikation 68-2-30,  

 Test Db, med 2 cykler og en øvre temperatur på 40 grader C.
 3.1.1. Med undtagelse af tidsrummet under nedennævnte funktionsprøvninger  

 skal prøveemnet være uden spænding under fugteksponeringen.
 Der skal udføres funktionsprøvning i henhold til 2.5. på følgende  

 tidspunkter under fugteksponeringen:
 Under 1. cyklus inden for en time efter opnåelse af 40 grader C  

 kammertemperatur.
 Under 2. cuklus inden for en time før afslutning af 40 grader C  

 fasen.3.1.2. Umiddelbart efter afslutning af 2. cyklus udføres  

 funktionsprøvning i henhold til 2.5.
 Fugtprøvningen afsluttes med visuel inspektion hvorunder emnets tilstand -  

 herunder eventuelle korrosionsskader - konstateres.
3.2. VIBRATIONSPRØVNING skal udføres i et klima svarende til det under  

 2.1. beskrevne.
Under prøvningen skal emnet være under spænding, og det skal  

 være orienteret og opspændt på normal måde.
 Det skal vibreres i tre på hinanden vinkelrette retninger ved niveauer og  

 i frekvensområder som følger:
 Der skal foretages resonanssøgning i de angivne frekvensområder:  

 Frekvensen skal ændres kontinuerligt, svarende til max. een oktav pr. minut.
 3.2.1. Resonanssøgning og udholdenhedseksponering udføres i henhold til  

 nedenstående:
Såfremt der konstateres forstærkningsfaktorer større end 3 ved resonans  

 eller ved forstærkning i øvrigt inde for det pågældende frekvensområde, skal  

 der afholdes udholdenhedseksponering, og denne skal for hvert punkt vare  

 mindst 2 timer.
Hvis der kun findes resonans eller forstærkning med  

 forstærkningsfaktorer mindre end 3, skal udholdenhedseksponeringen foretages  

 ved een frekvens, d.v.s. den, hvor forstærkningsfaktoren er størst.
 Såfremt der under resonanssøgningen ikke konstateres resonans eller  

 forstærkning, skal der afholdes en udholdenhedseksponering af mindst 2 timers  

 varighed ved 0,5 grader og 35 Hz.
 I øvrigt følges prøvningsproceduren som angivet i IEC publikation 62-2-6,  

 punkterne 5.2, 5.2.1, 5.2.2.2 og 5.2.3. Inden for den sidste halve time under  

 hver udholdenhedseksponering i hver retning skal der afholdes  

 funktionsprøvning i henhold til 2.5.
3.3. VARMEPRØVNING af mindst 6 timers varighed udføres i henhold til IEC  

 publikation 68-2-2, Test Bb.
Den øvre temperatur skal være 55 grader C eller  

 (70 grader C), hvilket afgøres af direktoratet i hvert enkelt tilfælde.
 Emnet skal være under spænding i hele eksponeringsperioden.
 Inden for den sidste halve time af varmeprøvningen skal der udføres  

 funktionsprøvning i henhold til 2.5.
 Efter afslutning af varmeprøvningen åbnes prøveemnet, og der foretages  

 visuel inspektion, hvorunder emnets tilstand konstateres.
3.4. KULDEPRØVNING afholdes i henhold til IEC publikation 68-2-1, Test Ab,  

 ved en temperatur på 5 grader C eller - 25 grader C for emner, som skal  

 anvendes i fri luft.
Prøveemnet skal uden spænding være anbragt under de  

 beskrevne forhold i mindst 6 timer.
 Inden for den sidste halve time af kuldeeksponeringen skal der udføres  

 funktionsprøvning i henhold til 2.5.
 Efter afslutning af kuldeprøvningen åbnes prøveemnet, og der foretages  

 visuel inspektion, hvorunder emnets tilstand konstateres.
 3.5.SALTTÅGEPRØVNING af 48 timers varighed udføres i henhold til IEC  

 publikation 68-2-11, Test Ka, idet dog saltopløsningen skal bestå af 2,7%  

 NaC1, 0,6% MgC1 2, 0,1% CaC1 2 og 0,07% KC1.
 Ph-værdien skal ligge mellem 6,5 og 7,2.
 Når prøveemnet uden spænding og i lukket tilstand har været anbragt 48  

 timer i tågekammeret, skal det udtages og henstå 16 timer i et klima som  

 beskrevet under 2.1, hvorefter der udføres funktionsprøvning i henhold til  

 2.5. Efter funktionsprøvningen skal der foretages visuel inspektion,  

 hvorunder emnets tilstand - herunder eventuelle korrosionsskader -  

 konstateres.
 3.6. TILLÆGSPRØVNINGER skal afholdes i tilfælde, hvor direktoratet skønner  

 det nødvendigt.
 Disse prøvninger kan bl.a. omfatte dubleringsprøvninger, specielle  

 langtidsprøvninger og prøvninger ved høje temperaturer m.v., men vil i hvert  

 enkelt tilfælde blive specificeret af direktoratet.
