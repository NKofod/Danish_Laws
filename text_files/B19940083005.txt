 I medfør af § 4, stk. 2, og § 9 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som frisør.
 Stk. 2.  Det faglige udvalg for uddannelsen er  

 Frisørfagets Fællesudvalg, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og bekendtgørelse om 1.  

 skoleperiode samt de regler, som Undervisningsministeriet i øvrigt fastsætter  

 i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 4 år, jf. dog §§ 5 og 6.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 4.  Skoleundervisningen varer 80 uger, jf. dog §§ 5  

 og 6. Skoleundervisning veksler med praktikuddannelse som vist i figuren og  

 som anført nedenfor:
Skoleundervisning: 1 = 1. skoleperiode P Praktikuddannelse Stk. 2.  Efter afslutningen af 6. skoleperiode afholdes  

 svendeprøve, jf. § 28.
Fritagelse for dele af uddannelsen § 5.  Elever, der er fyldt 25 år, og som har  

 gennemført uddannelsen til kosmetiker, kan gennemføre uddannelsen til frisør  

 på 21/2 år med fritagelse for 1. og 2. skoleperiode samt 6 måneders praktik.  

 Skolen kan udbyde uddannelsen til frisør som et særligt kursus for uddannede  

 kosmetikere over 25 år.
Uddannelsen varer da 2 år og 3 måneder, hvori indgår  

 28 ugers skoleundervisning, som fordeles på 3-4 skoleperioder med  

 mellemliggende praktik.
Stk. 2.  Skoleundervisningen i de i stk. 1 nævnte  

 skoleforløb omfatter alle område- og specialefag, grundfagene engelsk (B) og  

 materialeforståelse samt 3 ugers valgfag.
Eleverne skal nå uddannelsens mål,  

 jf. § 8.
 Stk. 3.  Det faglige udvalg kan dispensere fra alders-  

 eller uddannelseskravet, hvis udvalget efter samråd med skolen,  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 4.  Afgørelser efter stk. 1 og 2 skal så vidt  

 muligt træffes inden indgåelse af uddannelsesaftalen.
 § 6.  Gennemførelse af 2. skoleperiode i  

 kosmetikeruddannelsen giver fritagelse for 2. skoleperiode i  

 frisøruddannelsen.
 Stk. 2.  Elever, der har afsluttet efg-basisuddannelsen  

 inden for servicefagene, er fritaget for 1. skoleperiode, således at  

 uddannelsen til frisør varer i alt 31/2 år.
 Stk. 3.  Fritagelse for dele af uddannelsen kan i øvrigt  

 ske efter hovedbekendtgørelsen.
 Stk. 4.  Afgørelser efter stk. 1-3 skal så vidt muligt  

 træffes inden indgåelse af uddannelsesaftalen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af ansøgerens hidtidige  

 uddannelsesforløb og eventuelle beskæftigelse, herunder særlig tilknytning  

 til beskæftigelsesområdet.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 8.  Den uddannede frisør skal selvstændigt og  

 rutinemæssigt kunne udføre alle former for klipning, frisering, permanent og  

 hårfarvning på både damer og herrer.
Den uddannede frisør skal kunne  

 fremstille skitser, der viser almindeligt forekommende klippe- og  

 friseringsteknikker, samt kunne give manicure og ansigtspleje på både damer  

 og herrer.
Den uddannede frisør skal gives forudsætninger for ved efter- og  

 videreuddannelse at udbygge sine kvalifikationer.
Skoleundervisningen § 9.  Undervisningen skal under hele  

 uddannelsesforløbet på en helhedsorienteret måde omfatte både teoretisk og  

 praktisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelsen tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
Grundfag § 10.  Undervisningen i 2. skoleperiode omfatter  

 følgende grundfag: Førstehjælp, hygiejne, kundebetjening og virksomhedens  

 driftsøkonomi og regnskab.
 Stk. 2.  Undervisningen i 3.-6. skoleperiode omfatter  

 følgende grundfag: Arbejdsmarkedsforhold, dansk (A) (80 timer), engelsk (B),  

 materialeforståelse, salg og service (B), stil, form og farve (80 timer) og  

 sundhed (40 timer).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag i 2. skoleperiode  

 har følgende mål og vejledende uddannelsestid:
Mål: Eleverne skal have kendskab til de præparater, der anvendes ved  

 frisering, kemiske behandlinger og negle- og ansigtsbehandlinger, samt til  

 gavnestoffer.
Eleverne skal endvidere have kendskab til danske myndigheders  

 bekendtgørelser, vejledninger m.v., der omhandler kosmetiske produkter, samt  

 til EU's negativ- og positivliste vedrørende stoffer, der anvendes i  

 branchen.
Desuden skal eleverne opnå grundlæggende viden om farve, permanent,  

 hårpleje, hud/ansigtspleje, skønhedspleje og manicureteori samt påføring af  

 hårfarve på øvelseshoved.
 Vejledende uddannelsestid: 0,6 uge.
Mål: Eleverne skal have kendskab til hudanalyse, grundlæggende  

 hudpleje/arbejdsprocedurer, herunder hudafrensning, ansigtsmassage, påsætning  

 af løse negle samt depilering af underben med kold eller varm voks.
Eleverne  

 skal kunne rette bryn og farve bryn og vipper, lægge dagmakeup samt udføre en  

 manicure med håndmassage og lak.
 Vejledende uddannelsestid: 1,9 uge.
 Mål: Eleverne skal selvstændigt kunne udføre hårvask og hårbundsmassage på  

 model.
 Vejledende uddannelsestid: 0,7 uge.
 Mål: Eleverne skal selvstændigt kunne udføre oprulning af permanent på  

 øvelseshoved.
 Vejledende uddannelsestid: 1,1 uge.
Mål: Eleverne skal have grundlæggende viden om ansigtets og halsens  

 anatomi og fysiologi, herunder kendskab til knogler og nerver, hudens  

 funktion og neglenes anatomi.
Eleverne skal endvidere have kendskab til  

 musklerne i ansigtet, hudens og hårets opbygning, neglenes opbygning og de  

 almindeligst forekommende sygdomme.
 Vejledende uddannelsestid: 0,5 uge.
 Mål: Eleverne skal kunne indtage hensigtsmæssige arbejdsstillinger ved  

 fagets forskellige arbejdsprocedurer.
 Vejledende uddannelsestid: 0,1 uge.
 Stk. 2.  Undervisningen i områdefag i 3.-6. skoleperiode  

 har følgende mål og vejledende uddannelsestid:
 Mål: Eleverne skal ved øvelser på dame- og herreøvelseshoved samt modeller  

 kunne anvende pivot point's klippetekniske principper ved udførelse af  

 klipning til vandondulation af dagfrisure, klip og brush, engelsk stil,  

 modeklipning, plys, skulpteret frisure (klassisk) og skægklipning.
 Vejledende uddannelsestid: 3,7 uger.
 Mål: Eleverne skal ved øvelser på dame- og herreøvelseshoveder samt  

 modeller kunne anvende pivot point's friseringsmæssige principper ved  

 udførelse af følgende indlægninger og friseringer på både dame- og  

 herremodel: Vandondulation af dagfrisure, klip og brush, modeformtørring,  

 klassisk bombage, fønbølgning af engelsk stil og bølgeføring uden skilning.
 Vejledende uddannelsestid: 1,2 uge.
 Mål: Eleverne skal efter pivot point's terminologi kunne udføre  

 arbejdstegninger over indlægninger til vandondulation samt klipning.
 Vejledende uddannelsestid: 0,1 uge.
Mål: Eleverne skal opnå viden om farve- og permanentteori, herunder  

 materialernes indhold, samt have øvelser i brug af diagnoseseddel.
Desuden  

 skal de have forståelse af brug af produktgruppeblade.
Endvidere skal de have  

 kendskab til hår- og hovedbundslidelser.
 Vejledende uddannelsestid: 0,5 uge.
Mål: Eleverne skal kunne udføre følgende kemiske behandlinger: Permanent,  

 skylning og anvendelse af indlægningsmidler med farve.
I forbindelse med de  

 enkelte behandlinger skal eleverne udfylde og anvende diagnoseseddel.
 Vejledende uddannelsestid: 0,7 uge.
 Mål: Eleverne skal selvstændigt kunne anvende pivot point's klippetekniske  

 principper på henholdsvis dame- og herremodeller samt kunne udføre klipninger  

 til vandondulation af både dag- og aftenfrisurer, klip og brush, engelsk  

 stil, modeklipning, plys, skulpteret frisure (klassisk) og skægklipning.
 Vejledende uddannelsestid: 3,6 uger.
Mål: Eleverne skal selvstændigt kunne udføre følgende indlægninger og  

 frisering både på dame- og herremodel: Vandondulation, herunder dag-, aften-,  

 selskabs- og brudefrisure, klip og brush, langhårsopsætning, jernondulation,  

 eventuelt på øvelseshoved, modeformtørring, klassisk bombage, fønbølgning af  

 engelsk stil og fønbølgning uden skilning.
Eleverne skal kunne anvende pivot  

 point's teknik til de faglige discipliner.
 Vejledende uddannelsestid: 2,4 uger.
Mål: Eleverne skal kunne udføre arbejdstegninger over indlægningen til  

 vandondulation samt klipning.
Af arbejdstegningerne skal det fremgå, at  

 eleverne har forståelse af pivot point's terminologi inden for oprulning og  

 klippeteknik.
 Vejledende uddannelsestid: 0,4 uge.
Mål: Eleverne skal opnå viden om præparater, der anvendes til frisering,  

 kemiske behandlinger og negle- og ansigtsbehandlinger, samt til gavnestoffer.  

 Eleverne skal desuden opnå viden om farve-, permanent-, hårpleje-,  

 ansigtspleje- og manicureteori.
Eleverne skal endvidere have forståelse af  

 nødvendigheden af at udfylde en diagnoseseddel ved kemiske behandlinger.
 Vejledende uddannelsestid: 1,0 uge.
Mål: Eleverne skal kunne udføre ansigtspleje, herunder massage, samt kunne  

 lægge dag- og aftenmakeup på model.
Eleverne skal kunne udføre almindelig  

 behandling af negle samt påføring af lak med og uden farve, påsætning af  

 kunstige negle samt efterbehandling af disse.
 Vejledende uddannelsestid: 0,4 uge.
Mål: Eleverne skal selvstændigt kunne udføre følgende kemiske  

 behandlinger: Permanent, almindelig hårfarvning, refleksfarver, 3-trins  

 hårfarvning, afblegning, afrensning, lyse spidser, toning, skylning og  

 anvendelse af indlægningsmidler med farve.
I forbindelse med de enkelte  

 behandlinger skal eleverne kunne foretage analyse af det enkelte hårs  

 kvalitet samt kunne udfylde og anvende diagnoseseddel.
 Vejledende uddannelsestid: 1,5 uge.
Specialefag § 12.  Undervisningen i specialefag i 2. skoleperiode  

 har følgende mål og vejledende uddannelsestid:
 Mål: Eleverne skal have teoretisk og praktisk kendskab til pivot point's  

 friseringsteknik inden for vandondulation, fønbølgning, formtørring og brush.
 Vejledende uddannelsestid: 2,5 uger.
Mål: Eleverne skal opnå teoretisk viden og praktisk kunnen om pivot  

 point's klippeteknik.
Eleverne skal kunne gennemføre praktiske øvelser på  

 trense, vertikalbase og profilbase.
 Vejledende uddannelsestid: 1,0 uge.
 Mål: Eleverne skal kunne fremstille en mondur.
 Vejledende uddannelsestid: 0,3 uge.
 Mål: Eleverne skal have kendskab til arbejdsgangen i forbindelse med  

 fjernelse af uønsket hårvækst ved hjælp af voks samt til nødvendige  

 sikkerhedsprocesser under arbejdsgangen.
 Vejledende uddannelsestid: 0,3 uge.
 § 13.  Undervisningen i specialefag i 3.-6.  

 skoleperiode har følgende mål og vejledende uddannelsestid:
 Mål: Eleverne skal selvstændigt og rutinepræget kunne anvende pivot  

 point's klippetekniske principper på henholdsvis dame- og herremodeller samt  

 kunne udføre klipninger til vandondulation af både dag- og aftenfrisurer,  

 klip og brush, engelsk stil, modeklipning, plys, skulpteret frisure  

 (klassisk) og skægklipning.
 Vejledende uddannelsestid: 2,0 uger.
Mål: Eleverne skal selvstændigt og rutinepræget kunne udføre følgende  

 indlægninger og frisering både på dame- og herremodel: Vandondulation,  

 herunder dag-, aften-, selskabs- og brudefrisure, klip og brush,  

 langhårsopsætning, jernondulation, eventuelt på øvelseshoved,  

 modeformtørring, klassisk bombage, fønbølgning af engelsk stil og fønbølgning  

 uden skilning.
Eleverne skal kunne anvende pivot point's teknik til de  

 faglige discipliner.
 Vejledende uddannelsestid: 2,3 uger.
Mål: Eleverne skal selvstændigt kunne udføre arbejdstegninger over  

 indlægningen til vandondulation samt klipning.
Af arbejdstegningerne skal det  

 fremgå, at eleverne har forståelse af pivot point's terminologi inden for  

 oprulning og klippeteknik.
 Vejledende uddannelsestid: 0,1 uge.
Mål: Eleverne skal selvstændigt kunne udføre ansigtspleje herunder massage  

 samt lægge dag- og aftenmakeup på model.
Eleverne skal selvstændigt kunne  

 udføre almindelig behandling af negle samt påføring af lak med og uden farve,  

 påsætning af kunstige negle samt efterbehandling af disse.
 Vejledende uddannelsestid: 0,3 uge.
Mål: Eleverne skal selvstændigt og rutinepræget kunne udføre følgende  

 kemiske behandlinger: Permanent, almindelig hårfarvning, refleksfarver,  

 3-trins hårfarvning, afblegning, afrensning, lyse spidser, toning, skylning  

 og anvendelse af indlægningsmidler med farve.
I forbindelse med de enkelte  

 behandlinger skal eleverne kunne foretage en analyse af det enkelte hårs  

 kvalitet samt kunne udfylde og anvende diagnoseseddel.
 Vejledende uddannelsestid: 0,6 uge.
 Mål: Eleverne skal opnå viden om historiske frisurer og teaterfrisurer.
 Vejledende uddannelsestid: 0,5 uge.
Mål: Eleverne skal have viden om måltagning, tilklipning, frisering og  

 påsætning af paryk og toupe.
Eleverne skal endvidere have viden om udtagelse  

 af farveprøve.
 Vejledende uddannelsestid: 0,1 uge.
Mål: Eleverne skal kunne tamburere en mondur, foretage modknytning samt  

 tilklippe den færdige top.
Der skal udføres en top med oval form, der skal  

 være 10 cm på den ene led og 8 cm på den anden led.
Toppen skal være håndsyet  

 og tambureret med europæisk hår.
Toppen skal kunne indgå i en af det faglige  

 udvalg nærmere udpeget disciplin ved svendeprøven.
 Vejledende uddannelsestid: 0,6 uge.
Valgfag § 14.  Undervisningen i valgfag følger reglerne i  

 hovedbekendtgørelsen.
Undervisningsplan § 15.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 17.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at udføre alle  

 funktioner i en frisørforretning, herunder vejledning af forbrugerne, at  

 eleven opnår en rutine og hurtighed, der svarer til branchens krav, og at  

 eleven selvstændigt kan tilrettelægge og vurdere et arbejdes omfang.
 Stk. 2.  Praktikuddannelsen skal indeholde følgende  

 arbejdsområder og funktioner: Praktikvirksomheden skal tilse, at eleverne  

 anvender korrekte arbejdsstillinger samt får praktisk oplæring i de  

 almindeligst forekommende arbejdsfunktioner, metoder og anvendelse af  

 materialer og værktøjer.
§ 18.  Praktikuddannelsen tilrettelægges således, at  

 der sikres beskæftigelse i virksomheden med fortsat indlæring og udbygning af  

 de discipliner, der indlæres i skoleundervisningen.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, så slutmålet/niveauet svarer til de krav, der stilles til en  

 frisør.
I uddannelsestiden arbejdes der med de for en frisør normalt  

 forekommende arbejdsopgaver i virksomheden.
 § 19.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes, jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 22.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
For elever, der  

 ikke har opfyldt et eller flere af undervisningsmålene tilfredsstillende  

 (dvs. har fået karakteren 5 eller derunder), udarbejder skolen en vejledning,  

 der tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 27, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 24.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen afholder eksamen i områdefaget faglig  

 teori 3.
 Stk. 3.  Skolen giver standpunktskarakterer i  

 grundfagene efter reglerne om grundfag.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 11-13.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4.
§ 25.  Eksamen i områdefaget, jf. § 24, stk. 2,  

 gennemføres således: Der afholdes skriftlig eksamen med 25 spørgsmål, jævnt  

 fordelt mellem fagområderne i faget.
Til den skriftlige eksamen afsættes 90  

 minutter.
Ingen hjælpemidler er tilladt.
 Stk. 2.  Eksamensopgaverne er fælles for alle skoler,  

 jf. eksamensbekendtgørelsen.
Karakterskala § 26.  Ved bedømmelsen anvendes 13-skalaen, jf.  

 eksamensbekendtgørelsen.
Skolebevis § 27.  Når alle skoleperioder er gennemført, udsteder  

 skolen et skolebevis, hvis eleven har opnået en gennemsnitskarakter af alle  

 eksamens- og standpunktskarakterer på mindst 6 i område- og specialefag, jf.  

 § 24, stk. 2 og 4, og en gennemsnitskarakter af alle eksamens- og  

 standpunktskarakterer på mindst 6 ved eksamen i grundfag og valgfag.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 28.  Efter 6. skoleperiode, og efter at skolebeviset  

 er udstedt, jf. § 27, afholdes svendeprøve.
 Stk. 2.  Det faglige udvalg udpeger skuemestre med et  

 lige antal fra arbejdsgiver- og arbejdstagerside.
 Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af 6. skoleperiode og  

 skal indeholde følgende oplysninger:
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Eleven skal udføre praktiske øvelser, hvis  

 sammensætning samt antallet af discipliner udarbejdes af det faglige udvalg.  

 Prøvedisciplinerne udleveres til eleverne på 6. skoleperiode, senest i den 5.  

 undervisningsuge.
Prøven har en varighed på 16 timer og skal afvikles på 2  

 dage.
Ved svendeprøvens begyndelse skal skuemestrene konstatere, om alle  

 modeller er af en sådan kvalitet, at prøven kan gennemføres forsvarligt.  

 Såfremt en model bliver kasseret af skuemestrene som uanvendelig, skal skolen  

 være behjælpelig med at fremskaffe en ny model til den pågældende disciplin.  

 Det faglige udvalg bestemmer, om disciplinerne til svendeprøven skal udføres  

 på elevens egne modeller eller på lodtrækningsmodeller.
Det afsluttede  

 parykarbejde, jf. § 13, nr. 8, kan indgå i udførelsen af svendeprøven.
Stk. 6.  Hver skuemester afgiver 1 karakter i hver  

 disciplin.
Alle skuemestrenes karakterer udregnes som gennemsnit i alle  

 disciplinerne, når prøven er afsluttet.
Gennemsnittet beregnes med 1 decimal.  

 Der finder ingen afrunding sted.
Stk. 7.  Eleven har bestået svendeprøven, hvis  

 gennemsnitskarakteren er 6 eller derover.
Er karakteren 8,5 eller derover,  

 har eleven bestået med ros.
Det faglige udvalg meddeler skolen og eleven  

 resultatet af svendeprøven uden angivelse af talværdi.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår et tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 29.  Uddannelsesbevis udstedes af Frisørfagets  

 Fællesudvalg og affattes i overensstemmelse med hovedbekendtgørelsen, når  

 skolebevis og praktikerklæring er udstedt, og svendeprøven er bestået.
 Stk. 2.  Uddannelsesbeviset påføres ingen karakter, men  

 kun oplysning om, at eleven har bestået svendeprøven eller har bestået den  

 med ros, jf. § 28, stk. 7.
Ikrafttrædelses- og overgangsbestemmelser § 30.  Bekendtgørelsen træder i kraft den 1. oktober  

 1994. § 25, stk. 2, træder dog først i kraft den 1. maj 1995.
Stk. 2.  Bekendtgørelse af 13. marts 1991 om uddannelsen  

 til frisør ophæves.1) Stk. 3.  For elever, der har påbegyndt uddannelsen før  

 den 1. oktober 1994, gælder §§ 9-13, § 24, stk. 2, § 26, stk. 1, og § 27,  

 stk. 1, i den tidligere gældende bekendtgørelse.
Undervisningsministeriet, den 20.  

 september 1994 P.M.V.
Jørgen T.
Møller / Sonja Lundqvist (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
