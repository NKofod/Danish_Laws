Fastholdelse af sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet En borger ringede til Fonden for Forebyggelse og Fastholdelse og oplyste, at [navn udeladt] ikke havde mulighed for at indsende en ansøgning om fleksjobbonus, idet fristdatoen for indsendelse af ansøgningen var overskredet.
 Senere fremsendte samme borger en e-mail, hvori [navn udeladt] klagede over den dårlige orientering, som [navn udeladt] modtog fra Jobcenter Skive vedrørende fremgangsmåden for indsendelse af en ansøgning om fleksjobbonus.
 Fonden svarede til borgerens e-mail, at der ikke var mulighed for at dispensere fra reglen om, at der skal ansøges inden for 9 måneder fra ansættelsesdatoen.
 På baggrund af dette, havde borgeren ikke mulighed for at søge om fleksjobbonus, idet ansøgningsfristen på ni måneder var overskredet.
 Et enigt Arbejdsmiljøklagenævn fastholdt sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet.
 Nævnet fandt, at ansøgningsfristen for ansøgning om fleksjobbonus var overskredet, idet virksomheden først har søgt om fleksjobbonus efter, at medarbejderen i fleksjob havde været ansat i mere end 9 måneder.
[Adressat udeladt] Arbejdsmiljøklagenævnet har på møde den 3. juni 2015 behandlet [navn udeladt]s klage på vegne af virksomheden over sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet.
Nævnet traf følgende A F G Ø R E L S E Arbejdsmiljøklagenævnet fastholder sekretariatet for Fonden for Forebyggelse og Fastholdelses afgørelse om, at ansøgning om fleksjobbonus ikke skal behandles, fordi ansøgningsfristen er overskredet.
 Det betyder, at virksomhedens ansøgning om fleksjobbonus ikke vil blive behandlet.
B E G R U N D E L S E Arbejdsmiljøklagenævnet finder, at ansøgningsfristen for ansøgning om fleksjobbonus er overskredet.
 Nævnet lægger herved vægt på, at virksomheden først har søgt om fleksjobbonus efter, at medarbejderen i fleksjob havde været ansat i mere end 9 måneder.
 Det fremgår af reglerne om fleksjobbonus, at en arbejdsgiver tidligst kan søge om fleksjobbonus samtidig med, at virksomheden indgår aftale om ansættelse i fleksjob, og arbejdsgiveren kan senest søge om fleksjobbonus efter 9 måneders ansættelse.
 Bemærkninger til klagen:
 [navn udeladt] har på vegne af virksomheden klaget over afgørelsen i brev af 2. december 2014.
 [navn udeladt] har anført, at der i bekendtgørelsen om fleksjobbonus er en ulogisk sammenhæng mellem betingelsen for at få fleksjobbonus, som er, at vedkommende skal have været ansat i 9 sammenhængende måneder, og så ansøgningsfristen, som er 9 måneder efter ansættelsen.
 [navn udeladt] anfører desuden, at overordnet virker det ikke indlysende, at fristen for ansøgning udløber, inden betingelserne for at få del i puljen overhovedet er opfyldt.
 [navn udeladt] anfører endeligt, at virksomheden føler sig misinformeret og fejlvejledt i forbindelse med sagsbehandlingen, og den retsvildfarelse [navn udeladt] er blevet bragt i på grund af den måske mangelfulde vejledning, der er udleveret, bør efter [navn udeladt]s opfattelse berettige til, at virksomheden modtager den fleksjobbonus, som [navn udeladt] rettelig har gjort sig fortjent til.
 Arbejdsmiljøklagenævnet skal hertil bemærke, at det forhold, at virksomheden ikke finder, at der er overensstemmelse i kravene i lovgivningen samt det forhold, at virksomheden ikke føler sig vejledt, ikke får betydning får ansøgningsfristen, som efter reglerne er 9 måneder fra ansættelse af medarbejderen i fleksjob.
 Arbejdsmiljøklagenævnet har ikke kompetence til at dispensere fra reglerne i bekendtgørelsen, da klagenævnet ikke er regeludstedende myndighed.
 Arbejdsmiljøklagenævnet har ikke taget stilling til den almindelige forvaltningsretlige grundsætning om såkaldt realudligninger som reaktion på vejledningsfejl m.v.
 Eventuel anmodning om dispensation og/eller realudligning kan rettes til Sekretariatet for Fonden for Forebyggelse og Fastholdelse.
 Arbejdsmiljøklagenævnets afgørelse er truffet af et enigt nævn.
R E G L E R Ved afgørelsen er følgende regler anvendt:
 Om frist for ansøgning om fleksjobbonus:
  § 3, stk. 4 i Styrelsen for Arbejdsmarked og Rekrutterings bekendtgørelse nr. 410 af 28. april 2014 om fleksjobbonus.
 Om Arbejdsmiljøklagenævnets kompetence:
 § 24, stk. 2 og § 34, stk. 2, i lov om Fonden for Forebyggelse og Fastholdelse, jf.
Beskæftigelsesministeriets lovbekendtgørelse nr. 1022 af 23. september 2014.
 Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [navn udeladt] Kopi til:
- [Adressat udeladt] Regler Lov om Fonden for Forebyggelse og Fastholdelse, jf.
Beskæftigelsesministeriets lovbekendtgørelse nr. 1022 af 23. september 2014.
Kapitel 4 Fondens struktur og opgaver Sekretariatet § 24.
Stk. 2. Sekretariatet påser, at de fastsatte retningslinjer er overholdt.
Ansøgninger og tilbud, der ikke opfylder formkravene, afvises af sekretariatet.
Kapitel 6 Klage § 34.
Stk. 2. Afgørelser efter § 24, stk. 2, kan dog indbringes for Arbejdsmiljøklagenævnet inden 4 uger efter, at ansøgningen eller tilbuddet er blevet afvist Styrelsen for Arbejdsmarked og Rekrutterings bekendtgørelse nr. 410 af 28. april 2014 om fleksjobbonus Kapitel 2 Beløb, ansøgning og udbetaling § 3.
 . . .
 Stk. 4. En arbejdsgiver kan tidligst ansøge om fleksjobbonus samtidig med, at virksomheden indgår aftale om ansættelse i fleksjob, og arbejdsgiveren kan senest ansøge om fleksjobbonus efter 9 måneders ansættelse, jf. dog stk. 5.
