 Refusion for udbetalt dagpengegodtgørelse for 1. og 2. ledighedsdag.
 Lønrefusion for dagpengegodtgørelse for 1. og 2. ledighedsdag, som  

 udbetales af arbejdsgiveren i forbindelse med en ledigs ophør i jobtræning og  

 puljejob.
 Idet der er opstået tvivl om, hvorvidt en arbejdsgiver har ret til  

 refusion for den dagpengegodtgørelse, som arbejdsgiveren udbetaler for 1. og  

 2. ledighedsdag til ledige i forbindelse med ophør i jobtræning og puljejob,  

 skal Arbejdsmarkedsstyrelsen meddele følgende:
 I aktivbekendtgørelsens § 148 c, sondres der mellem - på den ene side  

 ansættelse af ledige i jobtræning hos private arbejdsgivere og ansættelse  

 inden for den kommunale jobtræningskvote, hvor der udbetales et løntilskud -  

 og på den anden side ansættelse af ledige i jobtræning hos en offentlig  

 arbejdsgiver uden for den kommunale jobtræningskvote, samt ansættelse i  

 individuel jobtræning og puljejob, hvor der udbetales et økonomisk tilskud.
 Løntilskuddet ved ansættelse i jobtræning hos private arbejdsgivere samt  

 ved ansættelse i jobtræning inden for den kommunale jobtræningskvote er et  

 timetilskud (p.t. 45,43 kr. pr. time), der beregnes som tilskudssatsen pr.  

 time ganget med det antal arbejdstimer, for hvilke der er udbetalt løn til  

 den ledige.
 Det økonomiske tilskud ved ansættelse i jobtræning hos offentlige  

 arbejdsgivere uden for den kommunale jobtræningskvote, samt ved ansættelse i  

 individuel jobtræning og puljejob svarer til den fulde lønudgift inklusive  

 arbejdsmarkedsbidrag, ATP, AER, eventuelt bidrag til arbejdsmarkedspension,  

 feriepenge m.v.
 Ved spørgsmålet om arbejdsgiverrefusion for dagpengegodtgørelse for 1. og  

 2. ledighedsdag må der således sondres mellem, om det udbetales et  

løntilskud  (timetilskud) eller et økonomisk tilskud  (den  

 fulde lønudgift) til arbejdsgiveren:
 Såfremt arbejdsgiveren modtager løntilskud, kan arbejdsgiveren ikke  

  få refunderet udgiften til dagpengegodtgørelsen, hvorimod der til den  

 fulde lønudgift medregnes dagpengegodtgørelse for 1. og 2. ledighedsdag.
