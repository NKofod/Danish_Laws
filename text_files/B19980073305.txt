Bekendtgørelse om udtømning af  

 olie fra skibe I medfør af § 2, stk. 3, § 7, § 11,  

 stk. 3, og § 61, i lov nr. 476 af 30. juni 1993 om beskyttelse af  

 havmiljøet som senest ændret ved lov nr. 435 af 10. juni 1997,  

 og til § 10, stk. 2 i anordning nr. 1012 af 14. december 1994 om  

 ikrafttræden for Grønland af lov om beskyttelse af  

 havmiljøet, fastsættes:
 Definitioner m.v.
 § 1. Ved øjeblikkelig  

 udtømningshastighed af olieindhold forstås  

 udtømningshastigheden af olie pr. time i et givet øjeblik  

 divideret med skibets fart i knob i samme øjeblik.
Stk. 2. Ved nyt skib forstås et skib 1)	for hvilket byggekontrakt er indgået efter den 31. december  

 1975, eller 2)	såfremt byggekontrakt ikke foreligger, et skib, hvis  

 køl er lagt, eller som var på et tilsvarende  

 konstruktionsstadium, efter den 30. juni 1976, eller 3)	som er afleveret efter den 31. december 1979, eller 4)	som har gennemgået en større ombygning:
a)	for hvilken kontrakten blev indgået efter den 31. december  

 1975, eller b)	som, i mangel af kontrakt, blev påbegyndt efter den 30. juni  

 1976, eller c)	som blev afsluttet efter den 31. december 1979.
 Stk. 3. Ved eksisterende skib forstås et skib, som ikke  

 er et nyt skib.
 Stk. 4. Ved adskilt ballast forstås ballastvand fra en  

 tank, som er fuldstændig adskilt fra lastolie- og  

 brændselsoliesystemet, og som alene anvendes til føring af  

 ballast eller ladninger, som ikke består af olie, kemikalier eller  

 andre stoffer, som kan medføre forurening af havmiljøet.
 Stk. 5. Ved ren ballast forstås ballast fra en tank, der  

 siden olie sidst blev transporteret i den, er blevet renset således, at  

 ballastvandet ikke vil frembringe synlige spor af olie på havoverfladen  

 eller på tilstødende kyster eller frembringe slam eller emulsion  

 under havoverfladen eller på tilstødende kyster, hvis det blev  

 udtømt fra et stilleliggende skib i rent, stille vand på en klar  

 dag.
 Stk. 6. Ved særlige havområder forstås ved  

 denne bekendtgørelse følgende områder:
 1)	»Middelhavsområdet«, det vil sige det egentlige Middelhav med  

 de dertil hørende havbugter og have, således at grænsen  

 mellem Middelhavet og Sortehavet udgøres af den 41. nordlige  

 breddegrad og grænsen mod vest af Gibraltarstrædet ved meridianen  

 5°36´V.
 2)	»Østersøområdet«, det vil sige  

 Østersøen, Den botniske Bugt, Den finske Bugt, Sundet,  

 Bælterne samt Kattegat indtil breddeparallellen 57°45´N gennem  

 Skagen.
3)	»Det nord-vest europæiske Havområde« omfatter  

 Nordsøen og adgangsveje hertil, Det irske Hav og adgangsveje hertil,  

 Det keltiske Hav, Den engelske Kanal og adgangsveje hertil, samt den del af  

 Det nordøstatlantiske Område, der ligger umiddelbart vest for  

 Irland.
Havområdet afgrænses af de linier, der går gennem  

 følgende koordinater:
a)	48°27´N på den franske kyst b)	48°27´N; 6°25´W c)	49°52´N; 7°44´W d)	50°30´N; 12°W e)	56°30´N; 12°W f)	62°N; 3°W g)	62°N på den norske kyst h)	57°44,8´N på den danske og den svenske kyst.
 4)	»Sortehavet«, det vil sige det egentlige Sortehav, således at  

 den 41. breddegrad udgør grænsen mellem Middelhavet og  

 Sortehavet.
 5)	»Rødehavet«, det vil sige det egentlige Rødehav med  

 Suez-golfen og Aqaba-bugten, afgrænset mod syd af kompaslinien mellem  

 Ras si Ane (12°08,5´N 43°30,2´Ø.) og Husn Murad (12°40,4´N.  

 43°30,2´Ø.).
 6)	»Golfområdet«, det vil sige havområdet nordvest for  

 kompaslinien mellem Ras al Hadd (22°30´N. 59°48´Ø.) og Ras al Fasteh  

 (25°04´N 61°25´Ø.).
 7)	»Adengolfen«, det vil sige den del af Adengolfen mellem  

 Rødehavet og Det arabiske Hav, som er afgrænset mod vest af  

 kompaslinien mellem Ras si Ane (12°08,5´N. 43°10,6´Ø.) og Husn Murad  

 (12°40,4´N. 43°30,2´Ø.) og mod øst af kompaslinien mellem Ras  

 Asir (11°50´N. 51°16,9´Ø.) og Ras Ras Asir (11°50´N.  

 51°16,9´Ø.) og Ras Fartak (15°35´N. 51°13,8´Ø.).
 8)	»Det antarktiske Område«, det vil sige havområdet syd  

 for den 60. sydlige breddegrad.
Udtømning af olie i særlige  

 havområder § 2. I særlige havområder, jf. dog  

 § 3, må udtømning af olie fra maskinrummets rendestene fra  

 olietankskibe samt fra skibe på 400 BT og derover, som ikke er  

 olietankskibe, kun finde sted, når alle nedenstående betingelser  

 er opfyldt:
1)	olien må ikke stamme fra lastpumperumsrendestenene, 2)	olien må ikke være blandet med olie, der stammer fra  

 lasten, 3)	skibet skal gøre fart gennem vandet, 4)	udløbets indhold uden fortynding må ikke overstige  

 15/1.000.000, 5)	udtømning skal finde sted under anvendelse af systemer, som  

 er godkendt til overvågning og kontrol af olieudtømning,  

 separering af olieholdigt vand samt oliefiltrering, eller tilsvarende  

 godkendte systemer.
 Stk. 2. I særlige havområder må  

 udtømning af olie fra maskinrummets rendestene fra skibe på  

 under 400 BT, som ikke er olietankskibe, kun finde sted, såfremt  

 udløbets indhold uden fortynding ikke overstiger 15/1.000.000.
 Stk. 3. Udtømning af olie, der stammer fra  

 olietankskibes lasttanke er forbudt.
 Stk. 4. De i stk. 1, nr. 5, nævnte systemer skal  

 være godkendt af Søfartsstyrelsen eller af andre EU-myndigheder,  

 herunder institutter, som er anerkendt af disse myndigheder.
 § 3. I Det antarktiske Område er enhver  

 udtømning af olie i havet forbudt.
 Stk. 2. Ethvert skib, der besejler Det antarktiske  

 Område, skal forinden indsejlingen i området og så  

 længe det opererer dér, være udstyret med  

 tilstrækkelig kapacitet til opbevaring af al slam, snavset ballast- og  

 tankskyllevand samt andre olierester.
 Stk. 3. Ethvert skib skal endvidere inden indsejlingen i Det  

 antarktiske Område have indgået en aftale om udtømning af  

 sådanne olierester i et modtageanlæg, når skibet har  

 forladt området.
 Stk. 4. De i stk. 2 nævnte systemer skal være  

 godkendt af Søfartsstyrelsen eller af andre EU-myndigheder, herunder  

 institutter, som er anerkendt af disse myndigheder.
Udtømning af olie uden for særlige  

 havområder § 4. Uden for særlige havområder  

 må udtømning af olie, der stammer fra olietankskibes lasttanke  

 kun finde sted, såfremt 1)	udtømningen finder sted under anvendelse af godkendte  

 systemer til overvågning og kontrol af olieudtømning samt  

 godkendte sloptankanlæg, 2)	skibet befinder sig mere end 50 sømil fra den nærmeste  

 kyst, 3)	skibet gør fart gennem vandet, 4)	den øjeblikkelige udtømningshastighed af olieindhold  

 er mindre end 30 liter pr. sømil, og 5)	den samlede mængde olie, der udtømmes er a)	for eksisterende tankskibe mindre end 1/15.000 af den samlede  

 mængde last, hvoraf olieresten udgjorde en del, og b)	for nye tankskibe mindre end 1/30.000 af den samlede mængde  

 last, hvoraf olieresten udgjorde en del.
 Stk. 2. Udtømning af olie fra maskinrummets rendestene,  

 bortset fra lastpumperumsrendestenene, kan dog finde sted på de i  

 § 5 angivne betingelser, medmindre maskinrummets rendestene indeholder  

 olie, der stammer fra lasten.
§ 5. Uden for særlige havområder  

 må udtømning af olie fra andre skibe end olietankskibe kun finde  

 sted, såfremt 1)	udtømningen finder sted under anvendelse af godkendte  

 systemer til overvågning og kontrol af olieudtømning og til  

 separering af olieholdigt vand samt oliefiltrering eller tilsvarende  

 godkendte systemer, 2)	skibet gør fart gennem vandet, og 3)	udløbets olieindhold uden fortynding er mindre end  

 15/1.000.000.
 Stk. 2. Skibe under 400 BT er ikke omfattet af stk. 1,  

 såfremt skibet er udstyret med tilstrækkelig tankkapacitet til  

 opbevaring af slam, snavset ballast og tankskyllevand samt andre olierester  

 samt udstyr til udtømning af sådanne olierester til  

 modtageanlæg, og såfremt skibet ikke udtømmer olie til  

 havet.
 Stk. 3. De i stk. 1, nr. 1 og stk. 2 nævnte  

 systemer og udstyr skal være godkendt af Søfartsstyrelsen eller  

 af andre EU-myndigheder, herunder institutter, som er anerkendt af disse  

 myndigheder.
Undtagelser § 6. Bestemmelserne i §§ 2-5 finder ikke  

 anvendelse på udtømning af 1)	adskilt ballast, 2)	ren ballast, 3)	ballastvand, der udtømmes gennem et godkendt anlæg, der  

 sikrer, at udløbets olieindhold uden fortynding ikke overstiger  

 15/1.000.000.
Straf og ikrafttræden § 7. Den, der overtræder  

 bekendtgørelsens §§ 2, 3, 4 eller 5 straffes med bøde,  

 medmindre højere straf er forskyldt efter anden lovgivning.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare herfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 4. I Grønland kan der for overtrædelser, der  

 begås af aktieselskaber, andelsselskaber, anpartsselskaber eller  

 lignende, pålægges selskabet som sådant  

 bødeansvar.
 Stk. 5. Er overtrædelsen begået af  

 Grønlands Hjemmestyre, en kommune, et kommunalt fællesskab, der  

 er omfattet af § 64 i landstingslov om kommunalbestyrelser og  

 bygdebestyrelser m.v., kan der pålægges hjemmestyret, kommunen  

 eller det kommunale fællesskab bødeansvar.
 § 8. Bekendtgørelsen træder i kraft  

 den 21. oktober 1998, bortset fra bestemmelsen i § 1, stk. 6, nr.  

 3, der træder i kraft den 1. august 1999.
 Stk. 2. Miljøministeriets bekendtgørelse nr. 535  

 af 21. juni 1992 om udtømning af olie fra maskinrumsrendestene  

 på skibe i særlige havområder ophæves.
 § 9. Miljø- og energiministeren fastsætter  

 tidspunktet for bekendtgørelsens ikrafttræden for  

 Grønland.
