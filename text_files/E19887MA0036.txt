 Der har over for nævnet været rejst spørgsmål om fradragsret for moms ved  

 køb af en varevogn med tilladt totalvægt ikke over 3 tons.
Varevognen, der anvendes af en direktør ansat i en maskinfabrik, er  

 forsynet med biltelefon og en såkaldt bipper.
Direktøren anvender bl a  

 varevognen til kørsel mellem virksomheden og sin bopæl samt til logemøder og  

 jagt.
Ved hjælp af biltelefonen og den såkaldte bipper kan direktøren  

 tilkaldes i forbindelse med hastende arbejdsopgaver.
 Toldvæsenet har anset en del af den omhandlede kørsel for at være af  

 privat karakter, eksempelvis kørsel til logemøder og jagt.
 Nævnet har med henvisning til toldvæsenets begrundelse truffet afgørelse  

 om, at der ikke er fradragsret for momsen ved anskaffelse af varevognen.
 Se også Mn.402, Mn.445, Mn.446, Mn.447, Mn.1021, Mn.1068, Mn.1096 og  

 Mn.1099 samt Højesterets dom af 19. oktober 1984.
