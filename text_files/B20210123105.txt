Bekendtgørelse om ændring af bekendtgørelse om afvikling af større arrangementer på Kulturministeriets område i forbindelse med håndtering af covid-19 § 1 I bekendtgørelse nr. 955 af 20. maj 2021 om afvikling af større arrangementer på Kulturministeriets område i forbindelse med håndtering af covid-19 foretages følgende ændringer:
 1. I § 1, stk. 1, indsættes efter nr. 2 som nyt nummer:
»3) Udendørs fanzonearrangementer i forbindelse med EURO 2020 på Ofelia Plads, der afvikles i perioden fra den 11. juni 2021 til og med den 11. juli 2021, og som er arrangeret helt eller delvist af DBU, jf. kapitel 3 a.« Nr. 3 bliver herefter nr. 4.
 2. § 3, stk. 2, ophæves.
 Stk. 3 bliver herefter stk. 2.
 3. Efter kapitel 3 indsættes:
»Kapitel 3 a Udendørs fanzonearrangementer på Ofelia Plads i forbindelse med EURO 2020 § 3 a.
Ved udendørs fanzonearrangementer i forbindelse med EURO 2020 på Ofelia Plads, der afvikles i perioden fra den 11. juni 2021 til og med den 11. juli 2021, og som er arrangeret helt eller delvist af DBU, skal arrangøren opfylde følgende krav:
 1) Der må maksimalt tillades adgang for 1 besøgende pr. 4 m2 udendørsareal, hvortil der er offentlig adgang, dog må der maksimalt være 3.125 besøgende til stede samtidig.
 2) Arrangementet skal så vidt muligt indrettes på en sådan måde, at smittefare minimeres, herunder ved at gøre det muligt for besøgende at holde afstand til hinanden.
3) Der skal i og ved området opsættes informationsmateriale om, at personer, der har symptomer på covid-19, bør isolere sig i hjemmet, og om god hygiejne og hensigtsmæssig adfærd i det offentlige rum.
Informationsmateriale, der opsættes efter 1. pkt., skal være det materiale, der er offentliggjort af Sundhedsstyrelsen.
 4) Ved indgangen til området skal der opsættes informationsmateriale om, hvor mange besøgende der maksimalt må tillades adgang for.
5) Det skal sikres, at alle medarbejdere og andre personer, der er tilknyttet arrangementer, overholder Sundhedsstyrelsens anbefalinger om god hygiejne og hensigtsmæssig adfærd.
Anbefalingerne nævnt i 1. pkt. offentliggøres af Sundhedsstyrelsen.
 6) Der skal være vand og sæbe eller hånddesinfektion (mindst 70 pct. alkohol) tilgængeligt for besøgende.
 7) Det skal sikres, at der i åbningstiden er synligt personale, som kan påse, at relevante retningslinjer i lyset af udbruddet af covid-19 overholdes.
8) Der skal foretages optælling af besøgende på området.« 4. I § 4, 1. pkt., ændres »nr. 3« til: »nr. 4«.
 5. I § 6, stk. 3, indsættes efter »§§ 2, 3«: », 3 a«.
 6. I § 10, stk. 1, nr. 1, indsættes efter »§ 3,«: » § 3 a,«.
 7. § 11, stk. 2, affattes således:
»Stk. 2. Bestemmelsen i § 6, stk. 1, 2. pkt. finder ikke anvendelse for udendørs fanzonearrangementer i forbindelse med EURO 2020 omfattet af § 1, stk. 1, nr. 3, der afvikles i perioden fra den 11. juni 2021 til den 25. juni 2021.« § 2 Bekendtgørelsen træder i kraft den 11. juni 2021.
