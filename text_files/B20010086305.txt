Bekendtgørelse om bekæmpelse af  

 salmonella i konsumægshønsehold og opdræt hertil I medfør af § 5, § 8, § 9, § 12, § 15, § 35, stk. 1 og 2, § 36 stk.  

 1-3, § 37, stk. 1, § 38, § 41, stk. 3, og § 43, stk. 2 i lov nr. 351 af 2.  

 juni 1999 om sygdomme og infektioner hos dyr, og efter bemyndigelse fra  

 ministeren for fødevarer, landbrug og fiskeri, fastsættes:
Definitioner og anvendelsesområde § 1. Ved konsumægshønsehold  

 forstås i denne bekendtgørelse, jf. dog § 4, stk. 2:
 1)	Et hønsehold, hvorfra der sælges æg til konsum  

 eller til teknisk brug.
 2)	Et hønsehold på mere end 100 høner, der  

 producerer æg til konsum.
 3)	Opdræt til konsumægsproduktion omfattet af nr. 1 eller  

 2.
 Stk. 2. Ved et CHR-nummer forstås et unikt nummer,  

 der i Fødevareministeriets Centrale Husdyrbrugsregister (CHR)  

 identificerer en bestemt geografisk enhed.
Stk. 3. Ved en epidemiologisk enhed forstås i denne  

 bekendtgørelse en samling af høns uden direkte  

 smittemæssig kontakt til andre høns.
Fødevaredirektoratet  

 afgør i tvivlstilfælde afgrænsningen af en epidemiologisk  

 enhed ud fra en vurdering af de driftsmæssige forhold på  

 ejendommen.
 Stk. 4. Ved en flok forstås i denne  

 bekendtgørelse en samling af høns, der udgør en  

 epidemiologisk enhed.
 § 2. Ejendomme med  

 konsumægshønsehold, som er anset for at være  

 mistænkt eller smittet med salmonella, jf. § 12 eller § 13 er omfattet  

 af bekendtgørelsen indtil samtlige restriktioner pålagt  

 hønseholdet i medfør af denne bekendtgørelse er  

 ophævet, uanset der ikke længere er hønsehold på  

 ejendommen eller uanset der ikke længere sælges æg fra  

 hønseholdet.
 § 3. Denne bekendtgørelse omfatter alle  

 typer af salmonellabakterier undtagen Salmonella Gallinarum og Salmonella  

 Pullorum (hønsetyfus), hvilke er omfattet af bekendtgørelse om  

 hønsetyfus.
Anmeldelse og registrering § 4. Et konsumægshønsehold, jf. § 1,  

 stk. 1, skal af ejeren anmeldes til registrering i Det Danske  

 Fjerkræraad.
Stk. 2. Andre hønsehold end de i § 1, stk. 1,  

 nævnte kan lade sig registrere som konsumægshønsehold,  

 hvorefter disse omfattes af de for konsumægshønsehold  

 gældende regler, dog med undtagelse af § 6 og § 7, og med den  

 undtagelse, der er nævnt i § 10, stk. 1, 2. pkt.
Det er ikke tilladt at  

 sælge æg til konsum fra hønsehold omfattet af disse  

 undtagelser.
 Stk. 3. Anmeldelsen skal foretages på et skema som  

 skal rekvireres fra Det Danske Fjerkræraad, Trommesalen 5, 4. sal, 1614  

 København V.
 Stk. 4. Det Danske Fjerkræraad sørger for,  

 at ejendommen tildeles et CHR-nummer i Det Centrale Husdyrbrugsregister, samt  

 at hvert staldrum (hus) beregnet til en flok tildeles et entydigt ét-  

 eller tocifret husnummer.
 § 5. Ejeren af et konsumægshønsehold  

 skal skriftligt underrette Det Danske Fjerkræraad om  

 adresseændringer, ejerskifte, bortforpagtning eller ophør af  

 hønseholdet senest en måned efter, at ændringen er  

 sket.
 Stk. 2. Ved ophør af konsumægsproducerende  

 hønsehold omfattet af § 1, stk. 1, nr. 1 skal ejeren endvidere  

 skriftligt underrette Fødevaredirektoratet senest en måned  

 efter, at ændringen har fundet sted.
Flytning og omsætning § 6. Enhver, der producerer æg fra et  

 konsumægshønsehold, jf. § 1, stk. 1, skal sørge for, at  

 hønsene stammer fra opdræt registreret som  

 konsumægshønsehold i Det Danske Fjerkræraad, jf. § 4, stk.  

 1, og kun har haft kontakt med sådanne opdræt eller er importeret  

 i partier med mere end 20 stk., jf. bekendtgørelse om samhandel inden  

 for Den Europæiske Union med fjerkræ og rugeæg samt  

 indførsel heraf fra tredjelande.
 § 7. Enhver, der opdrætter høns i et  

 konsumægshønsehold, jf. § 1, stk. 1, skal sørge for, at  

 opdrættet stammer fra rugerier registreret i henhold til  

 bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder, eller at opdrættet er importeret i partier med mere end  

 20 stk., jf. bekendtgørelse om samhandel inden for Den  

 Europæiske Union med fjerkræ og rugeæg samt  

 indførsel heraf fra tredjelande.
Optegnelser § 8. Ejeren af et konsumægshønsehold  

 skal føre optegnelse over tilgang og afgang af høns fra  

 hønseholdet.
Optegnelsen skal omfatte:
 1)	Antal dyr indsat.
 2)	Dato for indsætning af daggamle kyllinger.
 3)	Angivelse af navn og adresse på rugeriet, der har leveret  

 kyllingerne.
 4)	Dato for indsætning af hønniker i stalde til  

 ægproduktion.
5)	Angivelse af navn og adresse på leverandøren af  

 hønnikerne, samt hvor disse er blevet opdrættet.
Såfremt  

 konsumægsproduktionen og hønnikeopdrættet foregår  

 på samme ejendom, skal lokaliteten/huset, hvori hønnikerne er  

 opdrættet, angives.
 6)	Afgang af høns, herunder modtageren af de  

 pågældende høns.
 Stk. 2. Optegnelserne skal opbevares i mindst 2 år  

 og på forlangende forevises Fødevaredirektoratet.
 § 9. Ejeren af autoriserede ægpakkerier og  

 autoriserede virksomheder, der fremstiller varmebehandlede ægprodukter,  

 skal sikre sig, at æg leveret til pakkeriet eller  

 ægproduktvirksomheden stammer fra konsumægshønsehold eller  

 fra fjerkrævirksomheder registreret i Fødevaredirektoratet i  

 medfør af bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder, eller er importeret i henhold til bekendtgørelse om  

 veterinærkontrol ved indførsel af animalske levnedsmidler  

 m.v.
 Stk. 2. Autoriserede ægpakkerier må ikke  

 modtage æg fra flokke, som er blevet påbudt levering direkte til  

 varmebehandling, jf. § 12, stk. 5 og § 14, stk. 1, nr. 5.
Salmonellakontrol og bekæmpelse § 10. Ejeren af et konsumægshønsehold  

 er ansvarlig for, at der fra hver flok udtages og indsendes materiale til  

 undersøgelse for salmonella eller for antistoffer mod salmonella efter  

 reglerne i bilag 1. Der skal dog ikke udtages materiale til  

 undersøgelse fra opdræt i konsumægshønsehold  

 omfattet af § 4, stk. 2.
 Stk. 2. Fødevareregionen forestår visse  

 udtagelser og indsendelser af materiale i henhold til bilag 1.
 Stk. 3. Fødevaredirektoratet kan påbyde  

 ejeren af en virksomhed at foretage hyppigere prøveudtagelse end  

 angivet i bilag 1, eller at lade udtage ekstraordinære prøver  

 eller rutineprøver under offentlig kontrol i virksomheden.
 Stk. 4. Materialet skal indsendes til Statens  

 Veterinære Serumlaboratorium eller til et af  

 Fødevaredirektoratet hertil godkendt laboratorium med angivelse af  

 CHR-nummer og husnummer.
 Stk. 5. Såfremt ejeren ikke udtager og indsender  

 materiale som beskrevet i stk. 1, 3 og 4, udtager og indsender  

 fødevareregionen det nævnte materiale, jf. § 18, stk. 2.
 Stk. 6. Ejeren af et konsumægshønsehold skal  

 opbevare samtlige undersøgelsesresultater i mindst 2 år og  

 på forlangende forevise disse for Fødevaredirektoratet.
 § 11. Finder et laboratorium, jf. § 10, stk. 4,  

 salmonella i materiale indsendt i henhold til § 10, stk. 1, 2, 3 eller 5,  

 skal laboratoriet straks sende prøver fra dette materiale til Statens  

 Veterinære Serumlaboratorium, Hangøvej 2, 8200 Århus N,  

 til verifikation samt type- og eventuel fagtype- og resistensbestemmelse og  

 samtidig indberette fundet til Fødevaredirektoratet.
 Stk. 2. Finder et laboratorium, jf. § 10, stk. 4, positiv  

 reaktion for antistoffer mod salmonella i materiale indsendt i henhold til §  

 10, stk. 1, 2, 3 eller 5, skal laboratoriet straks indberette resultatet til  

 Fødevaredirektoratet.
 Stk. 3. Resultater af salmonellaundersøgelser fra  

 konsumægshønsehold omfattet af denne bekendtgørelse skal  

 af laboratoriet overføres elektronisk til en database i Det Danske  

 Fjerkræraad, snarest efter at prøveresultatet foreligger.
 § 12. Konstateres salmonella eller positiv  

 reaktion for antistoffer mod salmonella i materiale indsendt fra et  

 konsumægshønsehold i henhold til § 10, stk. 1, 2, 3 eller 5,  

 eller i materiale indsendt i anden anledning, anses flokken som  

 mistænkt for at være smittet med salmonella.
 Stk. 2. Kan infektion med salmonella hos mennesker spores  

 tilbage til æg fra et konsumægshønsehold eller et  

 afgrænset antal konsumægshønsehold, kan enkelte eller  

 samtlige flokke i hvert konsumægshønsehold anses som  

 mistænkt for at være smittet med salmonella.
 Stk. 3. Findes en flok smittet med salmonella, jf. § 13,  

 kan andre flokke i konsumægshønseholdet eller flokke i andre  

 konsumægshønsehold, som har leveret eller modtaget dyr fra  

 flokken, anses som mistænkte for at være smittet med  

 salmonella.
 Stk. 4. Fra en mistænkt flok, jf. stk. 1, 2 eller  

 3, forestår fødevareregionen udtagelse og indsendelse af  

 aflivede høns eller andet materiale til undersøgelse på  

 Statens Veterinære Serumlaboratorium i henhold til bilag 1. Dog udtages  

 ikke materiale til undersøgelse fra hønsehold omfattet af § 4,  

 stk. 2. Ejeren af sådanne hønsehold orienteres skriftligt om  

 fundet, jf. stk. 1, samt om smitterisikoen.
 Stk. 5. Æg fra en mistænkt flok, jf. stk. 1,  

 2 eller 3, skal leveres direkte til en autoriseret virksomhed til  

 fremstilling af varmebehandlede ægprodukter, eller til en godkendt  

 destruktionsanstalt.
 § 13. En flok anses som smittet med salmonella,  

 hvis Statens Veterinære Serumlaboratorium bekræfter mistanken ved  

 laboratoriemæssig undersøgelse af det i § 12, stk. 4,  

 nævnte materiale.
§ 14. Fødevareregionen sætter et  

 konsumægsproducerende hønsehold med én eller flere  

 smittede flokke under tilsyn.
Fødevareregionen kan sætte et  

 opdræt til konsumægproduktion med en eller flere smittede flokke  

 under tilsyn.
Et tilsyn kan omfatte:
 1)	Påbud om isolation af smittede flokke.
 2)	Påbud om særlige hygiejniske foranstaltninger ved  

 færdsel mellem smittede og ikke-smittede flokke.
 3)	Forbud mod eller særlige betingelser for fjernelse af dyr fra  

 hønseholdet og indsættelse af dyr i hønseholdet.
 4)	Forbud mod, at høns fra et smittet opdræt  

 videreføres til et konsumægsproducerende hønsehold.
 5)	Påbud om levering af æg fra smittede flokke direkte til  

 en autoriseret virksomhed til fremstilling af varmebehandlede  

 ægprodukter, eller til en godkendt destruktionsanstalt.
 6)	Påbud om intensiveret prøveudtagelse, jf. § 10, stk. 3,  

 i konsumægsproducerende flokke, som ikke er fundet smittet.
 7)	Suspension af den rutinemæssige prøveudtagelse i  

 smittede flokke, jf. § 10, stk. 1.
 8)	Påbud om særlig gødningsbehandling, særlig  

 behandling af foder samt betingelser for fjernelse af redskaber, maskiner og  

 lignende, der anvendes i bedriften.
 9)	Påbud om rengøring og desinfektion af en smittet floks  

 opholdssteder snarest muligt, efter at flokken er sat ud.
 § 15. Fødevareregionen kan påbyde  

 alle høns i en smittet opdrætsflok, eller en smittet  

 konsumægsproducerende flok inficeret med multiresistente Salmonella  

 Typhimurium DT 104, aflivet og destrueret.
 Stk. 2. Når en flok påbydes aflivet, jf. stk.  

 1, skal ejeren sørge for at, æg som flokken har produceret siden  

 konstateret smitte, destrueres efter fødevareregionens anvisning.
 Stk. 3. Når en smittet flok er aflivet, skal ejeren  

 sørge for, at alle rum, hvor flokken har opholdt sig, samt redskaber,  

 maskiner og lignende snarest rengøres og desinficeres efter  

 fødevareregionens anvisning.
 Stk. 4. Ejeren skal sørge for, at gødning  

 fra en aflivet flok deponeres, brændes eller nedpløjes efter  

 fødevareregionens anvisning.
 Stk. 5. Ejeren skal sørge for, at alt  

 tilbageværende foder fra en aflivet flok behandles efter  

 fødevareregionens anvisning.
§ 16. Genindsættelse af høns i  

 bygninger, hvor en smittet flok har opholdt sig, må tidligst ske efter  

 at fødevareregionen har godkendt den i § 14, nr. 9 eller § 15, stk. 3,  

 nævnte rengøring og desinfektion.
Godkendelsen meddeles på  

 baggrund af visuel bedømmelse samt undersøgelse af  

 svaberprøver udtaget og indsendt af fødevareregionen til  

 Statens Veterinære Serumlaboratorium.
Stk. 2. Ved ophør med  

 konsumægshønsehold i et staldrum kan fødevareregionen  

 frafalde påbuddet om rengøringen og desinfektionen efter en  

 nærmere vurdering af de smittemæssige forhold på  

 ejendommen.
Ved frafald af påbuddet skal ejeren afgive en skriftlig  

 erklæring om, at der i en periode på minimum to år ikke  

 må indsættes høns i staldrummet.
Redskaber, inventar m.v.,  

 der har været brugt i forbindelse med hønseholdet, må dog  

 ikke anvendes eller fjernes fra ejendommen, medmindre disse rengøres  

 og desinficeres.
Rengøringen og desinfektionen skal godkendes af  

 fødevareregionen.
Egenkontrol § 17. Fødevaredirektoratet kan påbyde  

 ejeren af et konsumægshønsehold, som aktuelt eller tidligere er  

 fundet smittet med salmonella, at lade udarbejde et egenkontrolprogram om  

 virksomhedens personale, bygninger og drift med henblik på at forebygge  

 og begrænse mulighederne for smitte med salmonella.
For en ejer med  

 flere virksomheder kan påbydes et samlet egenkontrolprogram for alle  

 ejerens virksomheder.
 Stk. 2. Egenkontrolprogrammet, jf. stk. 1, og alle senere  

 ændringer heri, skal godkendes af Fødevaredirektoratet.  

 Fødevareregionen fører kontrol med egenkontrolprogrammets  

 overholdelse.
 Stk. 3. Fødevaredirektoratet kan påbyde at  

 indsættelse af nyt fjerkræ i en virksomhed først kan ske,  

 når der foreligger et godkendt egenkontrolprogram, jf. stk. 1.
 Stk. 4. Manglende overholdelse af egenkontrolprogrammet,  

 jf. stk. 1, kan medføre, at virksomhedens godkendelse af  

 opdrætshuse i henhold til bekendtgørelse om indretning og drift  

 af virksomheder med opdræt af hønniker til  

 konsumægsproduktion tilbagekaldes.
Betaling, straf og ikrafttræden § 18. Fødevaredirektoratet afholder med  

 virkning fra 1. januar 2001, 75% af udgifterne til undersøgelse af  

 prøver fra konsumægsproducerende hønsehold udtaget i  

 henhold til § 10, stk. 1, for producenter med flokke, der er registreret med  

 stalddørssalg og for producenter, der er registreret med op til 1000  

 høner på CHR-niveau og som leverer æg til autoriseret  

 ægpakkeri.
 Stk. 2. I de i § 10, stk. 5, nævnte tilfælde  

 betaler ejeren i henhold til bekendtgørelse om betaling for kontrol af  

 fødevarer og levende dyr m.v.
 Stk. 3. Fødevaredirektoratet afholder udgifterne  

 til:
1)	indsendelse og undersøgelse af prøver, der udtages i  

 medfør af § 12, stk. 4, eller § 16, 2)	udtagelse og undersøgelse af prøver udtaget som  

 offentlig kontrol af ejers prøveudtagelse i medfør af § 10,  

 stk. 3, og 3)	de foranstaltninger, som direktoratet selv iværksætter  

 ved aflivning og destruktion af en smittet flok, jf. § 15, stk. 1.
§ 19. Erstatning i forbindelse med påbudt  

 aflivning af høns i henhold til § 12, stk. 4, eller § 15, stk. 1,  

 betales af Fødevaredirektoratet, som erstatter hønsene til en  

 værdi, der er fastlagt i en skala, der angiver hønsenes  

 handelsværdi fra 1. leveuge til udsætningstidspunktet.
Skalaen  

 kan rekvireres i Fødevaredirektoratet.
 § 20. Fødevaredirektoratet yder erstatning  

 til dækning af ejerens driftstab som følge af:
1)	påbudt aflivning af høns, jf. § 12, stk. 4, eller § 15,  

 stk. 1, eller 2)	restriktioner på æg fra en flok under mistanke, jf. §  

 12, stk. 5, i tilfælde af, at mistanken efterfølgende  

 afkræftes.
 Stk. 2. Inden for de givne bevillinger yder staten  

 erstatningen, jf. stk. 1, efter bekendtgørelse om driftstabserstatning  

 ved aflivning af høns i forbindelse med bekæmpelse af  

 salmonella.
 § 21. Ved påbudt destruktion af æg,  

 jf. § 15, stk. 2, yder Fødevaredirektoratet erstatning for de  

 destruerede æg på grundlag af sidste normale ægafregning  

 fra pakkeri for den pågældende flok, eller, hvis en sådan  

 afregning ikke findes, en skønnet normal ægafregning fra pakkeri  

 for en tilsvarende produktionstype.
 Stk. 2. Ved påbudt destruktion af foder, jf. § 15,  

 stk. 5, yder Fødevaredirektoratet erstatning efter foderets  

 almindelige handelsværdi.
 § 22. Andre udgifter i medfør af denne  

 bekendtgørelse end de i §§ 18-21 nævnte er  

 Fødevaredirektoratet uvedkommende.
 § 23. Med bøde straffes den, der:
 1)	Overtræder, §§ 4-9, § 10, stk. 1, 4 eller 6, § 11, § 12, stk.  

 5, § 15, stk. 2-5, § 16 eller § 17, stk. 2.
 2)	Undlader at efterkomme påbud eller forbud efter § 10, stk. 3,  

 § 14, § 15, stk. 1, eller § 17, stk. 1 eller 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 24. Bekendtgørelsen træder i kraft  

 den 15. oktober 2001.
 Stk. 2. Samtidig ophæves bekendtgørelse nr.  

 367 af 23. maj 2000 om bekæmpelse af salmonella i  

 konsumægshønsehold og opdræt hertil.
Fødevaredirektoratet, den 1. oktober  

 2001 P.D.V.Christian Halgaard /Tina Lund Jensen Bilag 1 Udtagelse og indsendelse af prøver til  

 undersøgelse for salmonella, jf. § 10, stk. 1   3 og § 12, stk.  

 1-4 Indsendelse af prøver Materiale til bakteriologisk undersøgelse (sokkeprøver,  

 gødningsprøver, materiale fra kasser med daggamle kyllinger  

 eller døde kyllinger), skal sendes til Statens Veterinære  

 Serumlaboratorium, Hangøvej 2, 8200 Århus N, eller til et af  

 Fødevaredirektoratet hertil godkendt laboratorium.
 Materiale til undersøgelse for antistoffer mod salmonella  

 (blodprøver eller æg) skal sendes til Statens Veterinære  

 Serumlaboratorium, Bülowsvej 27, 1790 København V, eller til et  

 af Fødevaredirektoratet hertil godkendt laboratorium.
Udtagelse af prøver generelt Anvisning i udtagelse af prøver skal rekvireres fra Det Danske  

 Fjerkræraad.
Ved en sokkeprøve forstås en prøve af  

 gødning opsamlet under vandring i stalden ved hjælp af tubegaze  

 sat på gummistøvlerne.
Ved en gødningsprøve  

 forstås en frisk afsat gødningsklat.  

 Gødningsprøver udtages kun i produktionsanlæg, hvor det  

 ikke er praktisk muligt at udtage sokkeprøver.
Der udtages og  

 indsendes prøver fra hver flok.
Alt materiale skal indsendes hurtigst  

 muligt efter opsamlingen og skal emballeres forsvarligt før  

 indsendelse.
 Antallet af æg eller blodprøver, som skal udtages til  

 undersøgelse afhænger af flokstørrelsen jf. tabel 1:
Antal høns i flokken Antal æg eller blodprøver der skal udtages i  

 flokken 1-24 Antal prøver svarende til antal høns, dog  

 højst 20 prøver 25-29 20 30-39 25 40-49 30 50-59 35 60-89 40 90-199 50 200-499 55 500 eller derover 60 Tidspunkt for undersøgelse, type af  

 prøvemateriale og antal af andre prøver, som skal udtages,  

 findes under de enkelte produktionstyper.
Undersøgelser i opdrætsflokke Materialet skal ledsages af en indsendelsesformular, som  

 skal rekvireres fra Statens Veterinære Serumlaboratorium eller fra et  

 af Fødevaredirektoratet hertil godkendt laboratorium.
På  

 formularen skal samtlige relevante rubrikker udfyldes.
For hver flok (ved  

 daggamle kyllinger udtages dog pr. leverance af kyllinger) udtages og  

 indsendes følgende prøver:
 1)	Daggamle kyllinger:
a)	20 selvdøde eller aflivede kyllinger og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 g papir, strøelse og gødning.
 2)	3 uger gamle kyllinger:
5 par sokkeprøver eller 300  

 gødningsprøver i produktionsanlæg, hvor udtagelse af  

 sokkeprøver ikke er muligt.
I flokke med mindre end 200 dyr udtages  

 dog kun 2 par sokkeprøver eller 60 gødningsprøver.
 3)	Mindst 12 uger gamle kyllinger, dog senest 2 uger før  

 flytning:
Blodprøver jf. tabel 1, samt 5 par  

 sokkeprøver eller 300 gødningsprøver i  

 produktionsanlæg, hvor udtagelse af sokkeprøver ikke er muligt.  

 I flokke med mindre end 200 dyr udtages blodprøver jf. tabel 1, samt 2  

 par sokkeprøver eller 60 gødningsprøver.  

 Prøveudtagelse og indsendelse forestås af  

 fødevareregionen.
Ejeren af opdrætsflokken skal varsle  

 fødevareregionen senest 14 dage, før prøveudtagelsen  

 skal ske.
Konsumægshønsehold, som leverer æg  

 til autoriseret ægpakker, til teknisk brug eller til autoriseret  

 virksomhed, der fremstiller varmebehandlede ægprodukter For hver flok udtages et antal æg efter tabel 1,  

 samt 2 par sokkeprøver.
I produktionsanlæg, hvor udtagelse af  

 sokkeprøver ikke er muligt, udtages samme antal  

 gødningsprøver, som der udtages æg.
Prøverne skal  

 udtages og indsendes 6 gange om året.
Prøverne skal udtages og  

 indsendes hver 9. uge.
Prøverne skal ved indsendelse til laboratoriet  

 ledsages af stregkoder.
Stregkoder rekvireres fra Det Danske  

 Fjerkræraad.
Konsumægshønsehold, som ikke leverer  

 æg til autoriseret ægpakkeri, til teknisk brug eller til  

 autoriseret virksomhed, der fremstiller varmebehandlede ægprodukter For hver flok udtages et antal æg efter tabel 1.
 Prøverne udtages og indsendes 3 gange om året.  

 Prøverne skal udtages og indsendes hver 18. uge.
Prøverne skal ved indsendelse til laboratoriet ledsages af  

 stregkoder.
Stregkoder rekvireres fra Det Danske Fjerkræraad.
Undersøgelse af mistænkte flokke Prøveudtagelse i og indsendelse af materiale fra mistænkte  

 flokke, jf. § 12, stk. 1-4, forestås af fødevareregionen.  

 Fødevareregionen vurderer omfanget af prøveudtagelseen.
Som  

 hovedregel udtages og indsendes følgende materiale:
 1)	Hvis en flok mistænkes for at være smittet med  

 Salmonella Typhimurium eller Salmonella Enteritidis, udtages  

 følgende:
 a)	Fra flokke på 1-199 dyr udtages 2 par sokkeprøver samt  

 et antal æg eller blodprøver efter tabel 1.
 b)	Fra flokke på 200-499 dyr udtages 30 aflivede høns samt  

 et antal æg eller blodprøver efter tabel 1. Fra  

 opdrætsflokke udtages desuden 2 par sokkeprøver.
c)	Fra flokke på 500 dyr eller derover udtages 60 aflivede  

 høns samt 60 æg eller 60 blodprøver.
Fra  

 opdrætsflokke udtages desuden 5 par sokkeprøver.
 2)	Hvis en flok mistænkes for at være smittet med andre  

 typer salmonella end Salmonella Typhimurium eller Salmonella Enteritidis,  

 udtages 2 par sokkeprøver i flokke på 1-199 dyr og 5 par  

 sokkeprøver i flokke på 200 dyr eller derover.
