 Ministeriet ophæver herefter med virkning fra den 1. april 1976 det hidtil  

 for 1-16) gældende af ministeriet fastsatte reglement for forvaltningen af de  

 under ministeriets økonomiske tilsyn værende private havne.
 Man skal i denne forbindelse henlede opmærksomheden på, at der med  

 foranstående ikke er sket nogen ændring med hensyn til den ministeriet for  

 offentlige arbejder i medfør af statens højhedsret over søterritoriet  

 tilkommende myndighed, og at der derfor fortsat bl.a. gælder følgende til  

 sikring af havnens forsvarlige drift og vedligeholdelse m.v.:
 1. Havnebestyrelsen er ansvarlig for havnens  

 forsvarlige vedligeholdelse samt for, at havneværkerne m.v. ikke frembyder  

 fare for sejladsen eller for færdselen på havnen.
 2. Havnebestyrelsen skal indhente ministeriet for  

 offentlige arbejders godkendelse til udførelse af arbejder, som indebærer en  

 udvidelse eller en væsentlig ændring af havnen.
 3. Havnebestyrelsen skal indhente ministeriet for  

 offentlige arbejders godkendelse af en nedlæggelse af havnen.
 4. Havnebestyrelsen er forpligtet til for egen regning  

 at fjerne havneanlægget eller rester af det samt retablere den tidligere  

 tilstand, såfremt anlægget ikke vedligeholdes, ødelægges eller ikke længere  

 anvendes til havneformål.
 5. Havnebestyrelsen skal også fremover forvalte  

 havnens anliggender efter saglige og ligelige synspunkter.
 Det skal endvidere bemærkes, at de vilkår, der i øvrigt måtte være fastsat  

 i forbindelse med havnens oprettelse eller ved eventuelle senere ændringer af  

 havneanlægget, fortsat vil være uændret gældende.
 For så vidt angår spørgsmålet om fastsættelse af ordensreglement samt  

 skibs- og vareafgifter for havnen, skal man henvise til de af ministeriet  

 under dags dato udsendte cirkulæreskrivelser til bestyrelserne for de mindre  

 havne.
 P.M.V.
 E.B.
Ove Skands Adresseliste.
 Ministeriet for offentlige arbejders reglement af 17. juni 1950.
 Reglement for forvaltningen af de under ministeriet for offentlige  

 arbejders økonomiske tilsyn værende private havne.
§ 1 Havnen forvaltes under ministeriet for offentlige arbejders tilsyn af en  

 havnebestyrelse, jfr. § 4.
 Havnebestyrelsen er over for ministeriet ansvarlig for havnens forsvarlige  

 drift, anlægsvirksomhed og aktiver og vedligeholdelse og for overholdelsen af  

 de af ministeriet udfærdigede eller godkendte bestemmelser for havnen.  

 Bestyrelsen har endvidere ansvaret for, at havneværkerne m.v. ikke frembyder  

 fare for sejladsen eller for færdslen på havnen.
§ 2 Havnebestyrelsen er pligtig at meddele ministeriet for offentlige arbejder  

 eller den, der på ministeriets vegne fører tilsyn med havnen, enhver  

 oplysning om havnens forhold.
§ 3 Vedtægter eller love for havnen vil være at indsende til ministeriets  

 gennemsyn og til godkendelse, for så vidt angår de bestemmelser i vedtægterne  

 eller lovene, som i nærværende reglement kræves godkendt af ministeriet.
 Ministeriet kan forlange bestemmelser i vedtægterne eller lovene, ændret  

 eller slettet eller nye bestemmelser optaget.
§ 4 Bestemmelser om valgret og valgbarhed til havnebestyrelsen, valgperioden,  

 bestyrelsens sammensætning og kompetence samt regler for afholdelse af  

 bestyrelsesmøder og generalforsamlinger fastsættes i vedtægterne eller lovene  

 og skal godkendes af ministeriet for offentlige arbejder.
§ 5 Det daglige tilsyn med havnen, dens materialer, redskaber og inventar samt  

 med ordenens opretholdelse i havnen i overensstemmelse med det for havnen  

 udfærdigede ordensreglement føres af en af havnebestyrelsen ansat havnefoged.
 Havnefogdens løn fastsættes i de årlige overslag.
 Ansættelse af lønnede funktionærer iøvrigt kræver ministeriets  

 godkendelse.
§ 6 Havnens regnskabsår er finansåret.
Inden hvert års 1. marts indsendes til  

 ministeriet for offentlige arbejders godkendelse overslag over havnens  

 indtægter og udgifter i det kommende regnskabsår samt et statusoverslag pr.  

 regnskabsårets begyndelse affattet i overensstemmelse med et af ministeriet  

 godkendt skema og bilagt nødvendig forklaring samt redegørelse for nyanlæg og  

 væsentlige vedligeholdelsesarbejder ved havnen - alt i 4 eksemplarer.
 De nærmere regler for havnebudgettets udarbejdelse, fremlæggelse og  

 vedtagelse fastsættes i vedtægterne eller lovene.
 Skulle det i årets løb vise sig nødvendigt væsentligt at overskride de i  

 overslaget til de enkelte konti afsatte udgiftsbeløb, har havnebestyrelsen  

 straks at søge indhentet ministeriets samtykke til at fravige overslaget.
 Forinden ministeriets resolution foreligger må merudgiften ikke afholdes.
§ 8 Agtes noget større arbejde udført i havnen eller nogen foranstaltning  

 truffet, hvortil samtykke fra ministeriet udkræves, har havnebestyrelsen i  

 betimelig tid forinden årsoverslagets indsendelse at fremsende særlig  

 indstilling til ministeriet under vedlæggelse af de fornødne planer,  

 beskrivelser og arbejdsoverslag - alt i 4 eksemplarer.
 Arbejdet må ikke påbegyndes, inden ministeriets godkendelse foreligger,  

 medmindre det ifølge sagens natur ikke tåler opsættelse.
§ 9 Ministeriet for offentlige arbejder kan efter forhandling med  

 havnebestyrelsen pålægge denne for havnekassens regning at lade udføre  

 sådanne arbejder ved havnen, som efter ministeriets skøn måtte være  

 nødvendige for at sikre havnens benyttelse.
 Såfremt et eller flere arbejder ved havnen måtte blive forlangt udført i  

 henhold til 1. stk., vil et i overensstemmelse med ministeriets krav  

 omarbejdet overslag på begæring være at indsende til ministeriet inden en  

 måned efter, at pålægget er meddelt havnebestyrelsen.
§ 10 Havne- og bropenge opkræves efter et af ministeriet for offentlige  

 arbejder approberet takstreglement for havnen.
 Afgifter for benyttelsen af de havnen tilhørende pladser, beddingsanlæg,  

 redskaber, m.m., jfr. dog § 11, opkræves efter et af havnebestyrelsen fastsat  

 takstreglement.
 Indberetning om afgiftsfastsættelser og ændringer heri vil være at  

 indsende til ministeriet.
 De fornævnte takstreglementer skal være opslået på et tilgængeligt sted på  

 havnens areal.
§ 11 Ministeriets samtykke kræves til gældsstiftelse, afhændelse af havnens  

 faste ejendomme og udlejning af havnearealer og bygninger for længere tidsrum  

 end 15 år.
§ 12 Havnens midler må kun anvendes til formål, der tjener havnens interesser.
Vedtægterne eller lovene skal indeholde udførlige bestemmelser om  

 regnskabs- og pengevæsenets tilrettelæggelse på betryggende måde.
Forening af  

 hvervene som regnskabsfører og havnekasserer kan kun finde sted med  

 ministeriets samtykke.
 Havnebestyrelsen fastsætter, hvor ofte de af havnefogden opkrævede havne-  

 og bropenge vil være at indbetale til havnekassereren.
Den del af havnens kassebeholdning, der ikke er nødvendig til bestridelse  

 af løbende udgifter, såvel som den opsparede kapital skal anbringes til  

 forrentning i en bank eller sparekasse.
Dokumenter vedrørende havnens aktiver  

 bliver at forsyne med påtegning om, at de ikke uden samtykke af havnens ejer  

 må kvitteres, afhændes eller pantsættes.
Over havnens inventar, materialer og  

 redskaber føres efter nærmere bestemmelse af havnebestyrelsen en  

 inventariefortegnelse.
§ 13 Havnebestyrelsen aflægger inden udgangen af juni måned det årlige regnskab  

 på et af ministeriet for offentlige arbejder godkendt skema.
Dokumentation  

 for ministeriets godkendelse af eventuelle overskridelser af det godkendte  

 overslag samt en beretning om havnen vedlægges regnskabet.
 Beretningen skal indeholde en kortfattet redegørelse for vedligeholdelses-  

 og anlægsarbejder med henvisninger til regnskabets konti.
 De nærmere regler om regnskabets vedtagelse fastsættes i vedtægterne eller  

 lovene for havnen.
§ 14 Regnskabet bliver at forsyne med påtegning om vedtagelsen og revideres  

 derefter af en af vedkommende amtsråd godkendt revision.
 For revisionen gælder følgende regler:
Det påhviler revisionen at foretage en fuldstændig talmæssig revision og kritisk  

 gennemgang af regnskabet og de til grund for dette liggende bilag, at gøre antegnelse, når den mener, at regnskabet giver grund til  

 at antage, at der er handlet i strid med gældende love, reglementer,  

 specielle ministerielle bestemmelser, de for havnen gældende vedtægter eller  

 love samt havnebestyrelsens eller generalforsamlingens lovlige beslutninger, at foretage uanmeldt kasseeftersyn mindst 2 gange årligt, at påse tilstedeværelsen i bank og sparekasse, obligationer og  

 aktier etc., samt at dokumenterne vedrørende disse aktiver er forsynet med  

 prohibitivpåtegning i overensstemmelse med bestemmelsen i § 12, samt, at foretage enhver kontrol iøvrigt, som den måtte anse for  

 nødvendig.
Revisorerne har ret til at forlange sig forelagt enhver oplysning,  

 som er fornøden til bedømmelse af regnskabet.
Revisorernes påtegning på  

 årsregnskabet skal udtrykkelig indeholde attest om, at reglerne i nærværende  

 paragraf er iagttaget.
 Det reviderede årsregnskab afleveres til den i henhold til havnens  

 vedtægter eller love decisionsberettigede forsamling eller myndighed ledsaget  

 af revisionsberetning og eventuelle antegnelser til besvarelse og videre  

 regnskabsmæssig omgang så betids, at den nedenfor fastsatte frist kan  

 iagttages.
§ 15 Efter behandling i overensstemmelse med de herom i havnens vedtægter eller  

 love fastsatte regler decideres regnskabet og indsendes inden udgangen af  

 september måned med det revisionen forelagte materiale, dog bortset fra  

 regnskabsbilagene, samt bilagt revisionens antegnelser, decisioner og  

 beretningen om havnen - alt i 4 eksemplarer - til ministeriet for offentlige  

 arbejder.
Samtidig indsendes regnskabet til Det statistiske departement.
 Havnebestyrelsen er, for så vidt angår regnskabsaflæggelsen, underkastet  

 bestemmelserne i forordning af 8. juli 1840 angående det offentlige kasse- og  

 regnskabsvæsen i almindelighed.
 Ministeriet for offentlige arbejder, den  

 17. juni 1950.
 P.M.V.
