 I medfør af § 40 i lovbekendtgørelse nr. 363 af 1. juli 1976 af lov om  

 vurdering af landets faste ejendomme skal man i tilslutning til  

 statsskattedirektoratets cirkulære nr. 225 af 15. november 1976 om 16. alm.  

 vurdering give følgende vejledning, der er godkendt af ligningsrådet, om  

 udfærdigelse af vurderingsfortegnelser og meddelelser til ejerne samt om  

 vurderingens afslutning i øvrigt.
1. Når vurderingen er afsluttet, og basiskortene er  

 udfyldt og underskrevet af vurderingsrådet, skal kortene afleveres til den  

 pågældende kommune.
Afleveringsfristerne, angivet i vurderingscirkulærets  

 afsnit II, punkt 24, må nøje overholdes, og samtlige kort skal være afleveret  

 senest den 15. juli 1977.
Kommunerne foretager konverteringen af vurderingsresultaterne til brug for  

 udskrivningen af vurderingsfortegnelser, stamkort m.v.
Den herfor fastsatte  

 frist må nøje overholdes.
 2. I/S Kommunedatas regionale edb-centraler og  

 Københavns kommunes edb-central udfærdiger dels meddelelser til ejerne om  

 vurderingsresultatet, dels vurderingsfortegnelser med tilhørende  

 matrikelnøgle til vurderingsrådene samt leverer mikrofichekopier af de  

 kommunale ejendomsskattekontorers stamkort til statsskattedirektoratet og  

 skyldrådene.
3. Meddelelserne til ejerne (Formular V12 i A4-format)  

 vil indeholde de samme oplysninger om ejendommene som vurderingsfortegnelsen.  

 Meddelelserne vil blive kuverteret og udsendt af kuverteringsbureau i tiden  

 5.-20. august 1977. Meddelelsen vedrørende ejendomme, der er opført på den  

 sidste fejl- og meddelelsesliste fra edb-centralen, vil dog ikke kunne  

 udsendes centralt, men vil gennem kommunen blive fremsendt til  

 vurderingsformanden til fornøden kontrol og rettelse.  

 Vurderingsformanden/sekretariatet må herefter selv kuvertere og afsende  

 meddelelsen.
Samme fremgangsmåde vil kunne anvendes i tilfælde, hvor  

 ansættelsen undtagelsesvis ikke har foreligget ved skemaets indsendelse til  

 kommunen eller i andre særlige tilfælde, hvor ejermeddelelsen ikke er gået  

 til maskinel kuvertering.
Kuverter hertil vil kunne fås hos kommunen og den  

 pågældende edb-central.
 Der udskrives meddelelse om vurderingsresultatet for samtlige ejendomme  

 (herunder ejendomme, der er undtaget fra vurdering), dog med undtagelse af  

 ejendomme, der opføres i vurderingsfortegnelsen med benyttelseskode 16  

 (udgået ejendom og ubrugt nr.) og 20 (moderejendom for ejerlejligheder).
På ejermeddelelsen er som afsender anført vurderingsrådet under kommunens  

 adresse efter samme regler som betegnelsen på vurderingsskemaerne.
De  

 meddelelser, der ikke kan anbringes efter adressen, returneres af postvæsenet  

 til "Vurderingsmyndighederne, postboks 1872, 2300 København S",  

 hvilken adresse er påtrykt de centralafsendte kuverter.
Eventuelle  

 returnerede ejermeddelelser tilsendes derefter den pågældende kommune, som  

 efter at have påført den rigtige adresse kuverterer og afsender meddelelsen.
 Ejermeddelelsen indeholder endvidere oplysning om, til hvem klage over  

 vurderingen kan indgives.
 Der er på meddelelsen endelig givet oplysning om adgangen til at gøre sig  

 bekendt med ansættelsen af de øvrige ejendomme inden for kommunen, jfr. i  

 øvrigt nedenfor under 7.
 4. Vurderingsfortegnelsen, formular V1, udskrives i  

 A4-format på papir til vurderingsformanden og vurderingsmændene (et eksemplar  

 til hver vurderingsmand). På fortegnelsesformularen er anført, hvem den  

 pågældende fortegnelse er beregnet til.
I løbet af første halvdel af september 1977 leverer edb-centralerne de  

 udskrevne vurderingsfortegnelser til kommunerne.
Fortegnelserne færdiggøres  

 med supplerende oplysninger, fornødne tilføjelser og rettelser m.v. ved  

 kommunens og vurderingsformandens foranstaltning.
Fortegnelserne indsættes i  

 plasticbind, der leveres til kommunerne omkring den 1. september 1977 fra  

 statsskattedirektoratet.
 De færdiggjorte fortegnelser leveres til vurderingsformanden og  

 vurderingsmændene senest henholdsvis 1. oktober og 1. december 1977.
Indholdsmæssigt svarer vurderingsfortegnelsen i det væsentlige til den ved  

 15. alm. vurdering og senere omvurderinger anvendte formular.
Ejendommene er  

 fortrinsvis opført i gadekode/husnummerorden.
Parceller, der er beliggende i vurderingsdistriktet, men vurderet under en  

 ejendom i en anden kommune, er opført i vurderingsfortegnelsen med angivelse  

 af kommunens navn.
Parcellerne skal herefter søges i matrikelnøglen for de  

 pågældende ejerlavsfortegnelser.
 Hvis den nævnte oplysning ikke er maskinelt påført, må vurderingsformanden  

 foranledige den påført manuelt, samt via kommunens ejendomsskattekontor  

 indberette oplysningen til den pågældende edb-central.
I bemærkningsrubrikken under hver ejendom er tilføjet fornødne supplerende  

 oplysninger om ansættelser og fordelinger.
Bemærkningsrubrikken kan indeholde  

 oplysninger om arealafvigelser, kommunal fordeling af grundværdi og fradrag  

 for forbedringer, angivelse af den del af grundværdien og fradraget for  

 forbedringer, der falder på skov/plantage og på jordrentepligtige parceller,  

 oplysning om arealtilgang og -afgang med oplysning om arealets størrelse,  

 betegnelse og det nye reg.nr. på den afgivende eller modtagende ejendom,  

 differencebeløb i henhold til § 14, stk. 7, samt andre oplysninger, hvortil  

 der ikke findes særlige rubrikker i vurderingsfortegnelsen.
 Vurderingsrådet må kontrollere disse oplysninger og foretage eventuelt  

 fornødne rettelser og tilføjelser.
 I bemærkningsrubrikken anfører vurderingsformanden i øvrigt alle  

 oplysninger, der skønnes af betydning til belysning af ansættelserne, og som  

 ikke allerede via skemaets bemærkningsrubrik er overført til fortegnelsen,  

 f.eks. om der på ejendommen ligger bygning, der er selvstændigt vurderet som  

 bygning på fremmed grund, med angivelse af registernummeret, og for disse  

 bygninger, under hvilket reg.nr. grunden er vurderet; endvidere oplysning om  

 fiskerirettigheder, opstemningsret m.v.
5. Edb-centralerne udskriver for hvert  

 vurderingsdistrikt til brug for vurderingsformanden et matrikelregister -  

 matrikelnøglen, formular V2 - der angiver under hvilken beliggenhedskode og  

 under hvilket reg.nr. i distriktet de i dette beliggende matrikelnumre er  

 vurderet.
Matrikelnøglen foreligger samtidig med vurderingsfortegnelsen og  

 indsættes foran i vurderingsformandens eksemplar.
 6. Edb-centralerne leverer i begyndelsen af september  

 måned 1977 tre sæt mirkofichekopier af de kommunale ejendomsskattekontorers  

 stamkort med tilhørende indeks til statsskattedirektoratet og skyldrådene.  

 Kopierne fordeles med 2 sæt til statsskattedirektoratet og 1 sæt til  

 skyldrådene.
 7. Den tidligere bestemmelse om offentlig fremlæggelse  

 af vurderingsfortegnelsen er erstattet af en bestemmelse om, at  

 offentligheden ved de almindelige vurderinger og årsomvurderinger, efter  

 forudgående offentlig bekendtgørelse, i en periode på mindst 14 dage ved  

 personlig henvendelse gratis kan gøre sig bekendt med vurderingen af  

 ejendomme i kommunen, jfr. vurderingslovens § 40, stk. 3.  

 Statsskattedirektoratet orienterer i en skrivelse til kommunalbestyrelsen i  

 slutningen af august 1977 om den praktiske fremgangsmåde.
 8. Der er truffet aftale med Kommunedata og Københavns  

 kommunes edb-central om, at disse foretager en optælling af  

 vurderingsresultatet med henblik på beregning af honoraret til  

 vurderingsmændene i overensstemmelse med skattedepartementets cirkulære af  

 27. april 1977. Om fremgangsmåden ved honorarudbetaling vil der blive  

 fremsendt vejledning fra skattedepartementet.
 9. Vurderingsskemaerne med tilhørende basiskort vil  

 fremover blive opbevaret i kommunerne, hvorfra originalskemaet eller  

 fotokopier heraf kan rekvireres af statsskattedirektoratet og skyldrådene til  

 brug ved klage- og revisionsbehandling m.v.
10. Når meddelelse til ejer om resultatet af  

 vurderingen er udsendt, må vurderingsrådet ikke på egen hånd foretage  

 ændringer af ansættelserne begrundet i, at vurderingsskønnet anses for at  

 være urigtig.
Der må i sådanne tilfælde gives indberetning til skyldrådet med  

 indstilling om fornøden ændring af den urigtige ansættelse.
 Andre rettelser af de ansættelser, der er indført i  

 vurderingsfortegnelserne, samt tilføjelser hertil kan vurderingsrådene  

 foretage på egen hånd indtil udgangen af oktober måned 1977. Dette gælder  

 både de mangler og fejl, som kommunen henleder opmærksomheden på, og de fejl,  

 som vurderingsrådet på anden måde bliver bekendt med.
 Som eksempler på sådanne mangler og fejl kan nævnes:
 1 grad) at en ejendom helt er glemt medtaget, eller at der mangler en af  

 de ansættelser eller fordelinger, som det påhviler vurderingsrådet at  

 foretage.
 2 grad) at en ansættelse er sket ud fra urigtige forudsætninger om  

 ejendommens matrikelbetegnelse, arealets størrelse, bebyggelsens omfang,  

 ejendommens zonemæssige beliggenhed eller lignende.
3 grad) at der er sket regne- eller skrivefejl, og 4 grad) at der foreligger mangler eller fejl med hensyn til andre  

 angivelser i vurderingsfortegnelsen, f.eks. vedrørende  

 grundværdispecifikationen, udstykning eller sammenlægning eller året for  

 grundforbedringens fuldførelse.
 Når et vurderingsråd har foretaget sådanne ændringer eller tilføjelser, må  

 vurderingsformanden drage omsorg for, at disse indføres i hans eksemplar af  

 vurderingsfortegnelsen, samt at der via kommunens ejendomsskattekontor i den  

 efterfølgende måned gives indberetning til edb-centralen om ændring af  

 ejendommens ansættelse m.v. med deraf følgende ajourføring af mikrofiche.
 Enhver ændring, tilføjelse m.v. til vurderingsfortegnelsen skal, uanset  

 hvilken myndighed der foretager ændringen, indberettes til kommunens  

 ejendomsskattekontor, som er ansvarlig for den videre indberetning til  

 edb-centralen samt for den efterfølgende kontrol af, at ændringen er korrekt  

 indført i den ajourførte mikrofiche.
 Den ændrende myndighed skal endvidere, ligeledes via  

 ejendomsskattekontoret, give meddelelse til vurderingsrådets medlemmer på de  

 af statsskattedirektoratet udarbejdede formularer samt til ejeren.
 Meddelelse til ejerne kan gives på formular V12, såfremt der er tale om  

 manglende vurdering af en ejendom, og ellers ved brev; der må samtidig gives  

 ejerne fornøden forklaring samt - hvor det drejer sig om ansættelser eller  

 fordelinger - oplysning om adgangen til at klage til skyldrådet.
 Ved berigtigelse af sådanne fejl eller mangler efter 1. november 1977 må  

 vurderingsrådene først indhente fornøden bemyndigelse fra  

 statsskattedirektoratet.
 Statsskattedirektoratet, den 10. juni  

 1977.
 Hans Westerberg.
/E.
Stæhr-Larsen.
