(Handelsskoler, der udbyder  

 datamatikeruddannelsen som fuldtidsstudium) I medfør af bekendtgørelse nr. 795 af 13. december 1989 om åben uddannelse  

 fastsætter direktoratet følgende bestemmelser for kursus til enkeltfagsprøver  

 under datamatikeruddannelsen:
 Skoler, der i forvejen er godkendt til at udbyde datamatikeruddannelsen  

 som fuldtidsuddannelse, kan udbyde uddannelsens deltemaer som enkeltfag.
 Undervisningen gennemføres i henhold til studieplanerne for  

 datamatikeruddannelsen.
 I henhold til evalueringsbestemmelser for datamatikeruddannelsen af 13.  

 januar 1987, j.nr. 1985- 530.41321-1 II, afholdes der på fuldtidsuddannelsens  

 1.-4. semester semestervis eksamen omfattende alle semestrets deltemaer.  

 Denne eksamen bortfalder, når uddannelsen gennemføres som enkeltfagskursus.
I forbindelse med enkeltfagskursus afholdes der mundtlig eksamen pr.  

 enkeltfag (deltema). Der trækkes et spørgsmål, hvortil der gives  

 forberedelsestid i 30 minutter.
Censurnormen fastsættes til 2 elever pr.  

 time.
 Det er en forudsætning for at kunne gå til eksamen i et enkeltfag, at  

 fagets obligatoriske opgave(r) er bestået forinden.
 Med hensyn til eksamensprojekt (hovedopgave) og eksamen efter 5. semester  

 følges reglerne fra fuldtidsuddannelsen.
 Foranstående bestemmelser har virkning fra 1. august 1990.
 Der henvises i øvrigt til:
 Bekendtgørelse nr. 795 af 13. december 1989 om åben uddannelse.
 Skrivelse II-716 af 22. februar 1990 vedrørende kvalifikationskrav for  

 lærere ved datamatikeruddannelsen.
 Gældende studieplaner for datamatikeruddannelsen.
 Evalueringsbestemmelser for datamatikeruddannelsen af 13. januar 1987 (i  

 det omfang disse ikke er fraveget ved foranstående).
 Brev af 9. oktober 1987 til handelsskoler med datamatikeruddannelse om  

 bestemmelser vedrørende eksamen og censur (i det omfang disse ikke er  

 fraveget ved foranstående).
 Brev af 11. oktober 1984 til Købmandsskolen I København og Århus  

 Købmandsskole samt brev af 14. juli 1986 til Tietgenskolen med godkendelse af  

 datamatikeruddannelsen.
 P.m.v.
 e.b.
