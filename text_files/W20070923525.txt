Landsskatteretskendelse vedr.
Vindmølle  afskrivning på  

 skrotbeviser og kompensationsbeløb i forbindelse med opførelse af ny  

 vindmølle Sagen drejer sig om, hvorvidt  

 udgift til anskaffelse af skrotningsbeviser er afskrivningsberettiget efter  

 statsskattelovens § 6, stk. 1, litra a.
Endvidere spørgsmål om udgift til  

 kompensation kan tillægges vindmøllens anskaffelsessum og derved afskrives  

 sammen med møllen.
Landsskatterettens  

 afgørelse Skattepligtig indkomst Skatteankenævnet har godkendt  

 afskrivning på driftsmidler med 17,16 pct., i alt 837.977 kr.
 Selvangivet med 15 pct., i  

 alt 834.932 kr.
 Landsskatteretten stadfæster  

 skatteankenævnets afgørelse.
 Skatteankenævnet har anset  

 udgift til ydelse af kompensation, i alt 83.334 kr., for  

 ikke-afskrivningsberettiget.
 Landsskatteretten stadfæster  

 skatteankenævnets afgørelse.
Sagens oplysninger Klageren ejer  

 landbrugsejendommen.
Klageren opførte i 2002, i  

 henhold til kontrakt indgået med B A/S, en ny 850 kW vindmølle på denne  

 ejendom.
Den samlede pris for opførelsen af vindmøllen udgjorde 4.623.087 kr.  

 ekskl. moms.
 Klageren erhvervede endvidere  

 tre skrotningsbeviser á 95 kW for i alt 680.000 kr. ekskl. moms.
 Klageren har opgjort årets  

 afskrivningsgrundlag til 5.566.216 kr., hvilket omfatter udgifterne til  

 erhvervelse af skrotningsbeviser på i alt 680.000 kr.
 Den kommunale skattemyndighed  

 har godkendt årets afskrivningsgrundlag med 4.886.216 kr., hvilket er  

 eksklusiv  

 udgifterne til erhvervelse af skrotningsbeviser, i alt 680.000 kr.
 Forhøjelsen af indkomsten er  

 udlignet gennem yderligere afskrivning på inventar (afskrivningssats ændret  

 fra  

 15 pct. til 17,16 pct.).
Før opførelsen af vindmøllen  

 indgik klageren aftale om betaling af kompensation med to lodsejere, som også  

 havde mulighed for at søge om tilladelse til opførelse af vindmøller.  

 Kompensationerne udgjorde henholdsvis 33.333 kr. og 50.000 kr., for at  

 lodsejerne undlod at søge om tilladelse til opførelse af vindmøller.
Klageren  

 ønskede herved at sikre sig, at han selv opnåede én af det begrænsede antal  

 tilladelser til opførelse af nye vindmøller.
 Klageren har i regnskabet  

 aktiveret udgiften til kompensation på i alt 83.334 kr. med henblik på  

 fradrag  

 i senere år.
Skatteankenævnets  

 afgørelse Skatteankenævnet har ikke  

 godkendt fradrag for afskrivning på skrotningsbeviser, ligesom udgiften til  

 kompensation på i alt 83.334 kr. heller ikke er godkendt tillagt møllens  

 anskaffelsessum.
Det fremgår af  

 skrotningsbevisets natur, at det ikke er et fysisk aktiv.
Skrotningsbeviset  

 kommer således først til eksistens, når det fysiske driftsmiddel (den gamle  

 vindmølle) ikke længere eksisterer, jf. bekendtgørelse nr. 187 af 16. marts  

 2001, § 16 forudsætningsvis.
Som en konsekvens heraf vil et skrotningsbevis  

 ikke kunne anses for et afskrivningsberettiget driftsmiddel efter  

 afskrivningslovens  

 §§ 1 og 2.
Udgifter til køb af et  

 skrotningsbevis anses for en etableringsudgift, der knytter sig til selve  

 indkomstkilden  

 og ikke til indkomsterhvervelsen.
Der vil således ikke være adgang til at  

 foretage ordinære afskrivninger efter statsskattelovens § 6, stk. 1, litra a,  

 jf. ikke offentliggjort bindende forhåndsbesked fra Ligningsrådet af 22.  

 april  

 2003.
 Et skrotningsbevis kan ikke  

 anses for en afskrivningsberettiget immateriel rettighed eller  

 udbyttekontrakt  

 af den i afskrivningslovens § 40, stk. 2 nævnte karakter, jf. ikke  

 offentliggjort  

 bindende forhåndsbesked fra Ligningsrådet af 22. april 2003.
Ydelse af kompensation er en  

 udgift, der afholdes i forbindelse med etableringen af virksomhed med  

 elproduktion, hvorfor udgiften anses for en etableringsomkostning.
En  

 etableringsomkostning af den pågældende art har ikke den fornødne sammenhæng  

 med indkomsterhvervelsen.
Udgiften til kompensation knytter sig således til  

 selve indkomstkilden, hvorfor der ikke vil være adgang til at foretage  

 ordinære  

 afskrivninger efter statsskattelovens § 6, stk. 1, litra a.
I modsætning til kompensation  

 beror de i afskrivningslovens § 40, stk. 2 nævnte immaterielle rettigheder på  

 en skabende indsats, dels benyttelse af særlige kendetegn, der  

 individualiserer  

 en virksomhed og dens produkter.
De i forbindelse med ydelse af kompensation  

 indgåede kontrakter kan ej heller anses for udbyttekontrakter, idet de  

 indgåede  

 kontrakter ikke hjemler ret til en løbende indkomst.
De af klageren afholdte  

 udgifter til kompensation kan således ikke anses for en  

 afskrivningsberettiget  

 immateriel rettighed eller udbyttekontrakt af den i afskrivningslovens § 40,  

 stk. 2 nævnte karakter.
Klagerens påstand og  

 argumenter Klagerens repræsentant har  

 fremsat påstand om, at udgiften til skrotningsbeviser kan afskrives efter  

 statsskattelovens § 6, stk. 1, litra a.
 Repræsentanten har videre  

 fremsat påstand om, at de udbetalte kompensationsbeløb kan tillægges  

 vindmøllens anskaffelsessum og derved afskrives sammen med vindmøllen.
Ved opgørelsen af den  

 skattepligtige indkomst kan udgifter, der i årets løb er anvendt til at  

 erhverve,  

 sikre og vedligeholde indkomsten fradrages efter statsskattelovens § 6, stk.  

 1,  

 litra a.
Som udgift, der kan fradrages efter statsskattelovens regler  

 medregnes  

 også ordinære afskrivninger.
Afgørende for fradragsretten  

 efter statsskattelovens regler er, at der skal foreligge en aktuel  

 driftsmæssig  

 begrundelse for at afholde udgiften.
Det vil sige, at formålet er at erhverve  

 en skattepligtig indkomst.
Udgifter, der kan fradrages  

 efter statsskattelovens § 6, stk. 1, litra a, skal vedrøre den løbende  

 indkomst  

 og kan derfor ikke være en udgift til erhvervelse af et indkomstgrundlag.
Der  

 skal således sondres mellem driftsomkostninger og etableringsudgifter.
Udgifter til  

 skrotningsbeviser er en udgift til at sikre en indkomst, idet  

 skrotningsbeviset  

 giver adgang til en forhøjet afregningspris for indtil 1.200 fuldlasttimer.  

 Når  

 denne produktion er nået, har skrotningsbeviset ingen værdi mere.
Dette er de  

 almindelige karakteristika for en ordinær afskrivning, hvorfor der kan  

 foretages ordinær afskrivning på udgift til erhvervelse af skrotningsbeviser  

 efter statsskattelovens regler.
Ordinær afskrivning på  

 udgiften til skrotningsbeviser bør ske i takt med, at skrotningsbeviserne  

 forbruges.
Således bør klageren kunne fradrage en forholdsmæssig andel af de  

 samlede udgifter på i alt 680.000 kr.
Den forholdsmæssige andel beregnes på  

 grundlag af de faktisk producerede fuldlasttimer i det enkelte indkomstår sat  

 i  

 forhold til de samlede 1.200 fuldlasttimer, som skrotningsbeviserne sikrer en  

 forhøjet afregningspris for.
Vedrørende adgangen til at  

 foretage ordinære afskrivninger efter statsskattelovens regler og sondringen  

 mellem driftsomkostninger og etableringsudgifter, henviser repræsentanten til  

 Højesterets dom af 14. december 1984 (TfS 1985.134), hvor et skibsværft fik  

 lov  

 til at afskrive på udgiften til en sluse, som værftet ikke var ejer af.
Det  

 blev i dommen udtalt, at: Efter det om slusens opførelse og værftets  

 forpligtelser med hensyn til dens drift og eventuelle nedrivning oplyste,  

 findes udgiften derimod at have en sådan forbindelse med sagsøgerens  

 fremtidige  

 indtægtserhvervelse, at sagsøgeren efter statsskattelovens § 6, stk. 1, litra  

 a  

 må anses berettiget til at aktivere udgiften og afskrive den ordinært.
Afskrivning efter  

 statsskattelovens regler forudsætter blot, at aktives slides eller mister sin  

 værdi efter en vis tid.
Disse karakteristika er netop til stede ved  

 skrotningsbeviser, idet de mister deres værdi, når den nye vindmølle har haft  

 en samlet produktion svarende til det antal fuldlasttimer, skrotningsbeviset  

 omhandler.
Repræsentanten henviser  

 videre til LV, afsnit E.A.2.1.2., hvoraf fremgår, at når og hvis en  

 anskaffelsessum  

 forbruges som følge af den erhvervsmæssige brug af aktivet, indtræder der et  

 forbrug af formuen i driftens interesse, som eventuelt kan fratrækkes efter  

 afskrivningsreglerne.
Som anført forbruges skrotningsbeviserne ved den  

 løbende  

 indkomsterhvervelse.
 Repræsentanten præciserer, at  

 statsskattelovens regler fortsat finder anvendelse, uanset, at der fra og med  

 1. januar 2005 er skabt lovhjemmel i afskrivningslovens § 40A til at indrømme  

 fradrag svarende til den værdiforringelse, som et skrotningsbevis undergår.  

 Der  

 har således også inden vedtagelsen af afskrivningslovens § 40A været hjemmel  

 til at afskrive på skrotningsbeviser, ligesom der også forud for vedtagelsen  

 af  

 en egentlig afskrivningslov i 1957 var hjemmel til afskrivning.
 Vedrørende udgiften til  

 kompensation er det repræsentantens opfattelse, at der er tale om en udgift,  

 som er afholdt for at sikre købet af driftsmidlet (vindmøllen). Der er  

 således  

 tale om en udgift, som har til formål at sikre retten til at opføre  

 vindmøllen  

 og dermed en udgift, der er afholdt for at sikre købet af driftsmidlet, jf.  

 statsskattelovens § 6, litra a, subsidiært afskrivningslovens § 40, stk. 2.
Landsskatterettens  

 bemærkninger og begrundelse Ved  

 beregningen af den skattepligtige indkomst bliver at fradrage  

 driftsomkostninger, dvs. de udgifter, som i årets løb er anvendt til at  

 erhverve, sikre og vedligeholde indkomsten, derunder ordinære afskrivninger.  

 Det fremgår af statsskattelovens § 6, stk. 1, litra a.
Ved  

 køb af et skrotningsbevis vedrørende en vindmølle opnår erhververen under  

 visse  

 betingelser ret til en fremtidig økonomisk fordel i form af en forhøjet  

 afregningspris pr. kWh, indtil der i den nye vindmølle er produceret en vis  

 mængde elektricitet.
Det fremgår af §§ 16-17 i dagældende  

 vindmøllebekendtgørelse (bekendtgørelse nr. 187 af 16. marts 2001).
 Det  

 er Landsskatterettens opfattelse, at anskaffelsen af skrotningsbeviser i  

 forbindelse med opstillingen af en fabriksny vindmølle udelukkende eller dog  

 i  

 det væsentligste må anses for foretaget med henblik på at sikre en bedre  

 indtjening fra vindmøllen i en længere ubestemt årrække.
 Anskaffelsessummen  

 må således betragtes som betaling for retten til et fremtidigt forhøjet  

 afkast,  

 dvs. for at sikre indkomst i en uvis årrække, og betalingen ligger derfor  

 uden  

 for driftsomkostningsbegrebet, der defineres som udgifter, som i årets løb er  

 anvendt til at erhverve, sikre og vedligeholde indkomsten.
Om  

 den ydede kompensation bemærker Landsskatteretten, at klagerens egen adgang  

 til  

 at opnå tilladelse til opsætning af en vindmølle herved blev forbedret.  

 Udgiftsafholdelsen kan således ikke anses som led i udgiften til den fysiske  

 opførelse og tilslutning af vindmøllen, men må, som anført af  

 skatteankenævnet,  

 i det hele anses for en ikke fradragsberettiget etableringsudgift.
Udgiften  

 kan  

 herefter ikke medregnes i afskrivningsgrundlaget for vindmøllen eller  

 fradrages  

 ved indkomstopgørelsen, hverken med hjemmel i statsskattelovens § 6, litra a,  

 eller afskrivningslovens § 40, stk. 2.
 Den  

 påklagede afgørelse stadfæstes.
