§ 1 I bekendtgørelse nr. 648 af 21. december 1983 om rentesaneringsydelse til  

 landbruget m.v. foretages følgende ændringer:
 1. I § 10 udgår stk. 2-4 (indsættes i nyt § 10a). § 10  

 indeholder herefter kun et stykke.
 2. Efter § 10 indsættes:
»§ 10a.
Udbetaling af tilskud sker direkte til den  

 tilskudsberettigede.
Der kan ikke af jordbrugsdirektoratet noteres  

 transporter på tilskuddet.
Stk. 2.  Tilskuddet udbetales i 2 halvårlige rater, jfr.  

 dog stk. 3. Udbetalinger finder sted i marts, juni, september og december  

 måned.
Første rate tilskud udbetales dog første gang i forbindelse med, at  

 ansøgning om tilskud imødekommes.
Anden rate tilskud udbetales i den første  

 ordinære udbetalingsmåned, der følger mindst 6 måneder efter første  

 udbetaling.
 Stk. 3.  Udbetaling af tilskud i henhold til lovens § 8,  

 stk. 2, finder sted første gang i forbindelse med, at ansøgningen  

 imødekommes, og anden gang i den første ordinære udbetalingsmåned, der følger  

 mindst 4 år efter første udbetaling.
Stk. 4.  Jordbrugsdirektoratet fastsætter nærmere regler  

 for udbetaling af tilskud.« § 2 Bekendtgørelsen træder i kraft ved offentliggørelsen i Lovtidende.
