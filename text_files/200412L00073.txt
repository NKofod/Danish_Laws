Fremsat den 28. oktober 2004 af fødevareminister (Hans  

 Chr.
Schmidt) Forslag til Lov om ændring af fiskerilov (Opfølgning på lov om retssikkerhed ved forvaltningens  

 anvendelse af tvangsindgreb og oplysningspligter, kontrol til søs, mv.) § 1 I fiskerilov, jf. lovbekendtgørelse nr. 828 af 31. juli  

 2004, foretages følgende ændringer:
 1.  

  

 I  

  

 § 48  

  

 indsættes efter »amtsrådet«:  

 »eller Bornholms Kommunalbestyrelse«.
 2.  

  

 Efter § 117  

 indsættes:
»§ 117 a.  

  

 Uanset § 9 i lov om retssikkerhed  

 ved forvaltningens anvendelse af tvangsindgreb og oplysningspligter kan  

 kontrolmyndigheden gennemføre kontrol af fiskerfartøjer til søs, når  

 fartøjsføreren, fartøjsejeren eller ansatte om bord med rimelig grund  

 mistænkes  

 for at have begået en strafbar overtrædelse af fiskerilovgivningen.  

 Kontrolmyndigheden kan herunder kontrollere fangst, fangstredskaber og  

 dokumenter om bord på fartøjet.« 3.  


  

 § 120, stk. 1,  

  

 affattes således:
»Kontrolmyndigheden kan meddele påbud og forbud i det  

 omfang, det er nødvendigt 1)  

 	  

 for kontrollens  

 udøvelse, herunder om landingssteder, landingstider og kontrolmyndighedens  

 tilstedeværelse ved landing eller 2)  

 	  

 for at sikre  

 tilstedeværelsen af et fiskerfartøj, fisketransportfartøj, motorkøretøj, der  

 transporterer fisk, fiskeredskab samt fangst, indtil politiet kan komme til  

 stede og foretage de nødvendige tvangsindgreb efter retsplejelovens regler om  

 strafferetsplejen.« 4.  

  

 I §  

  

 130  

  

 indsættes som  

  

 stk. 6:
»Stk. 6.  

  

 For overtrædelser af § 11, stk. 1, § 12, stk. 1, §  

 38, stk. 1, § 86, stk. 1, § 87, § 119, § 121, stk. 1, og de i medfør af § 10,  

 stk. 1, trufne bestemmelser og de i § 10 nævnte forordninger og beslutninger  

 samt overtrædelser omfattet af stk. 1, nr. 2-5 og stk. 2, er  

 forældelsesfristen  

 for strafansvar i intet tilfælde mindre end 5 år, såfremt  

 overtrædelsen vedrører fiskeri, der kun må udøves som erhvervsmæssigt  

 fiskeri, jf. § 11, stk. 1, nr.1, eller omsætning mv. af fisken, jf. § 3, nr.  

 4.« § 2 Loven træder i kraft den 1. januar 2005.
Bemærkninger til lovforslaget Almindelige bemærkninger 1. Indledning Lovforslaget indeholder forslag til ændring af fiskerilovens  

 kontrolbestemmelser som følge af lov nr. 442 af 9. juni 2004 om retssikkerhed  

 ved forvaltningens anvendelse af tvangsindgreb og oplysningspligter.
 Herudover foreslås indført 5-årig forældelse af strafansvaret  

 for visse overtrædelser i det erhvervsmæssige fiskeri.
 I relation til hovedlovens vedtagelse (L 1999 281) henvises til  

 Folketingstidende 1998-99 (1. og 2. samling): FF sp.: 2269, 6097 og 6354,  

 Tillæg A sp.: 2691 og 2763, Tillæg B sp. : 633 og 732 og Tillæg C sp.: 551.  

 Vedrørende L 2002 145 henvises til Folketingstidende 2001-02 (2. samling) FF  

 sp.:  

 2305, 3017 og 3621, Tillæg A: sp.  

 1904 og 1925, Tillæg B: sp.: 253 og 340, Tillæg C: sp.: 42. Vedrørende L  

 2002  

 369 henvises til Folketingstidende 2001-02 (2. samling): FF sp.: 3272, 6424  

 og  

 6537. Tillæg A sp. : 3450 og 3462. Tillæg B sp.: 856. Tillæg C sp. : 441.
2. Lovforslagets baggrund Baggrunden for forslaget er behovet for at tilpasse  

 fiskerilovens kontrolbestemmelser på enkelte punkter som følge af lov nr. 442  

 af 9. juni 2004 om retssikkerhed ved forvaltningens anvendelse af  

 tvangsindgreb  

 og oplysningspligter, som træder i kraft den 1. januar 2005.
Som nævnt i forarbejderne til lov om retssikkerhed ved  

 forvaltningens anvendelse af tvangsindgreb og oplysningspligter foreslås  

 hjemmel til, at Fødevareministeriets fiskerikontrolskibe kan foretage kontrol  

 af fiskerfartøjer til søs uden at indhente retskendelse eller overgive sagen  

 til politiet med henblik på foretagelse af tvangsindgreb efter  

 retsplejelovens  

 bestemmelser om strafferetsplejen.
Forslaget må ses på baggrund af, at det  

 ikke  

 anses for realistisk, at politiet kan komme til stede ved fiskerikontrol til  

 søs.
Endvidere foreslås indført hjemmel til, at kontrolmyndigheden  

 ved kontrol i havn eller ved øvrig landbaseret kontrol kan meddele påbud  

 eller  

 forbud i det omfang, det er nødvendigt for at sikre tilstedeværelsen af et  

 fiskerfartøj, fisketransportfartøj, motorkøretøj med last af fisk,  

 fiskeredskaber samt fangst, indtil politiet kan komme til stede og foretage  

 de  

 nødvendige tvangsindgreb efter retsplejelovens bestemmelser om  

 strafferetsplejen.
Dette kan blive aktuelt i tilfælde, hvor der ved  

 landbaseret  

 kontrol foreligger rimelig grund til mistanke mod en person for at have  

 begået  

 en strafbar overtrædelse af fiskerilovgivningen, som vil blive retsforfulgt  

 med  

 henblik på straffastsættelse.
Forslaget er begrundet med, at der vurderes at  

 være behov for at sikre, at ulovlig fangst af fisk mv. ikke fjernes i  

 ventetiden, indtil politiet kan komme til stede og foretage tvangsindgreb  

 efter  

 retsplejelovens bestemmelser om strafferetsplejen.
Lovforslaget indeholder tillige en bestemmelse om 5-årig  

 forældelse af strafansvaret for visse overtrædelser i det erhvervsmæssige  

 fiskeri.
Bestemmelsen forudsættes især anvendt ved overtrædelser, der  

 afdækkes  

 ved gennemgang af regnskaber.
Sådanne overtrædelser vil typisk være grove og  

 systematisk planlagte.
Da selve tidspunktet for opdagelse af sådanne  

 overtrædelser ofte vil ligge ca. 1½ år efter, at overtrædelsen er foregået,  

 vil  

 efterforskning og forberedelse af sagen med henblik på tiltalerejsning i  

 praksis normalt ikke kunne afsluttes, før udløbet af den 2-årige  

 forældelsesfrist, jf. straffelovens § 93, stk. 1, nr. 2. Det betyder, at  

 overtrædelserne med den nuværende 2-årige forældelsesregel ofte ikke vil  

 kunne  

 straffes.
3. Lovforslagets indhold samt gældende ret 3.1. Ændringer og overvejelser som følge af  

 lov om retssikkerhed ved forvaltningens anvendelse af tvangsindgreb og  

 oplysningspligt 3.1.1. Kontrol af fiskerfartøjer mv. i  

 relation til lov om retssikkerhed ved forvaltningens anvendelse af  

 tvangsindgreb og oplysningspligter I sidste samling vedtog Folketinget lov nr. 442 af 9. juni 2004  

 om retssikkerhed ved forvaltningens anvendelse af tvangsindgreb og  

 oplysningspligter.
I pkt. 3.6.3. i de almindelige bemærkninger til det  

 lovforslag, der ligger til grund for denne lov, (L 96 FT 2003/04) er anført,  

 at  

 det i praksis ofte ikke vil være muligt for politiet at foretage  

 tvangsindgreb  

 efter reglerne i retsplejeloven på skibe, der befinder sig til søs.
Det  

 anføres  

 endvidere, at der kan gøre sig særlige forhold gældende for  

 fiskerimyndighederne, samt at fødevareministeren efter drøftelse med  

 justitsministeren vil overveje, om der kan være anledning til at foreslå  

 ændringer i fiskerilovgivningen, som giver fiskerikontrollen mulighed for i  

 visse tilfælde at foretage tvangsindgreb på skibe, selv om betingelserne i  

 lovforslagets § 9 ikke er opfyldt.
 Det vurderes, at sædvanlig fiskerikontrol, som den gennemføres  

 i dag, stort set vil kunne videreføres med baggrund i de eksisterende hjemler  

 i  

 kapitel 22 i fiskeriloven og i overensstemmelse med §§ 9 og 10 i lov nr. 442  

 af  

 9. juni 2004 om retssikkerhed ved forvaltningens anvendelse af tvangsindgreb  

 og  

 oplysningspligter, jf. i øvrigt nedenfor pkt. 3.3.
 Der vil dog kunne opstå mistankesituationer, som er omfattet af  

 § 9 i lov om retssikkerhed ved forvaltningens anvendelse af tvangsmidler og  

 oplysningspligter, og hvor yderligere tvangsindgreb derfor skal foretages af  

 politiet efter retsplejelovens bestemmelser om strafferetsplejen.
 I de formentlig relativt få situationer, hvor dette vil være  

 tilfældet, og den ansvarlige for fiskerfartøjet ikke ønsker at meddele  

 samtykke  

 til, at kontrolmyndigheden kan foretage tvangsindgreb, som vurderes at være  

 nødvendige, følger det af § 9 i lov om retssikkerhed ved forvaltningens  

 anvendelse af tvangsmidler og oplysningspligter, at politiet må anmodes om at  

 komme til stede for at foretage nødvendige tvangsindgreb efter  

 retsplejelovens  

 bestemmelser om strafferetsplejen.
3.1.2. Kontrolforretninger på fiskeriområdet Fødevareministeriets fiskerikontrol, herunder kontrol til søs,  

 foregår i overensstemmelse med fiskerilovens kontrolbestemmelser i lovens  

 kapitel 22. Efter disse bestemmelser er der i kontroløjemed bl.a. adgang til  

 uden retskendelse og mod behørig legitimation at foretage kontrol på  

 fiskerfartøjer, udtage prøver mv.
Også efter EU- forordninger på  

 fiskeriområdet  

 har de danske fiskerimyndigheder pligt til at udøve en rimelig tæt kontrol  

 med  

 det danske fiskeri for at sikre, at fiskerilovgivningen overholdes samt sikre  

 håndhævelse og retsforfølgning, hvis reglerne overtrædes.
Fiskerikontrollen foregår dels som stikprøvebaseret kontrol,  

 dels på basis af en mere konkret formodning om, at der muligvis foregår  

 ulovligheder.
I begge typer af kontrol vil kontrolforretningen bestå i  

 observation og eftersyn af fangst, redskaber, logbogsoptegnelser,  

 igangværende  

 fiskeri samt af farvandet, hvori der fiskes.
Observationerne kan normalt  

 sammenholdes med de registrerede oplysninger i Fiskerisystemet, f.eks. om  

 forbrug af kvote og havdage samt anmeldelser af farvandsskift, som den  

 landbaserede kontrol eller fiskerikontrolskibet vil få udskrevet før fysisk  

 kontrol på et fiskerfartøj.
Fødevareministeriets fiskerikontrolskibe foretager kontrol af  

 fiskerfartøjer til søs på basis af EU- og nationale regler på fiskeriområdet,  

 herunder regler om fiskearter, der må fiskes, tilladte mindstemål for fisk,  

 tilladte fangstredskaber i bestemte farvande og til fiskeri af bestemte  

 arter,  

 havdage, fangstsammensætning og om begrænsninger mht. fangstfarvande, hvor  

 der  

 må fiskes.
En række forhold vil alene kunne kontrolleres ved søværts kontrol,  

 hvor fiskerikontrolmyndigheden kommer om bord i fartøjet (border) og  

 observerer  

 og gennemgår alle umiddelbart tilgængelige forhold, såsom fangst, redskaber,  

 aktuelt fiskeri, logbogsblade mv.
Ved den landbaserede fiskerikontrol, som  

 hovedsagelig foregår ved kontrol af fiskerfartøjer i havn, kontrolleres  

 fangst,  

 herunder lastrum, logbog, redskaber om bord mv.
Selv om det fra et fiskerikontrolskib kan iagttages, at et  

 fiskerfartøj befinder sig i et område, hvor det ikke har ret til fiskeri, vil  

 det normalt først være efter en fysisk kontrol på fartøjet, at samtlige  

 relevante oplysninger kan foreligge til vurdering af, om der foreligger en  

 situation, der kan føre til strafforfølgning.
F.eks. kræver det normalt  

 nøjere  

 iagttagelse på selve fiskerfartøjet at fastslå, om der fra fiskerfartøjet  

 rent  

 faktisk foregår fiskeri og i givet fald med hvilket redskab.
På samme måde  

 vil  

 det normalt først ved bording af fartøjet kunne fastslås, om der måtte  

 foreligge særlige undskyldelige omstændigheder for tilstedeværelse i et  

 ulovligt område, som f.eks., at problemer med fartøjets maskiner  

 eller  

 sikkerhed har gjort det nødvendigt at gennemsejle et ulovligt område for at  

 komme i havn hurtigst muligt.
 Først på et relativt sent tidspunkt i en kontrolforretning vil  

 det kunne forekomme, at der er opstået en sådan rimelig begrundet mistanke,  

 at  

 § 9 i lov om retssikkerhed ved forvaltningens anvendelse af tvangsindgreb og  

 oplysningspligter ville medføre, at videre tvangsindgreb kun kan ske efter  

 reglerne i retsplejeloven om strafferetsplejen.
3.1.3. Forslagets indhold vedr. kontrol Ved fiskerikontrol af fiskerfartøjer til søs vurderes det i  

 praksis ikke at være muligt at få politiet til at komme til stede for at  

 foretage nødvendige tvangsindgreb i en situation, hvor der foreligger rimelig  

 begrundet mistanke om, at en person om bord eller en ansvarlig for fartøjet  

 har  

 begået en strafbar overtrædelse af fiskerilovgivningen, og den pågældende  

 ikke  

 har givet samtykke til, at kontrolmyndigheden foretager tvangsindgreb.
Dette er baggrunden for lovforslagets bestemmelse om, at  

 kontrolmyndigheden kan gennemføre kontrol til søs, også når der foreligger  

 rimelig begrundet mistanke om, at fartøjsføreren, fartøjsejeren eller ansatte  

 om bord har begået en strafbar overtrædelse af fiskerilovgivningen.
Kontrol  

 vil  

 i en sådan situation skulle foregå i overensstemmelse med retsplejelovens  

 regler om strafferetsplejen.
Også ved fiskerikontrol i havn og ved landbaseret kontrol i  

 øvrigt kan der opstå situationer, hvor der foreligger sådan rimelig begrundet  

 mistanke om en strafbar overtrædelse af fiskerilovgivningen, som må forventes  

 at blive retsforfulgt, at det kan blive relevant at anmode politiet om at  

 komme  

 tilstede for at foretage tvangsindgreb efter retsplejelovens bestemmelse om  

 strafferetsplejen, jf. § 9 i lov om retssikkerhed ved forvaltningens  

 anvendelse  

 af tvangsindgreb og oplysningspligter.
Det må dog forudses, at politiet ofte  

 først har mulighed for at komme til stede efter måske 1-2 timers forløb.
Lovforslaget indeholder derfor tillige en bestemmelse om, at  

 kontrolmyndigheden kan meddele forbud eller påbud for at sikre  

 tilstedeværelsen  

 af et fiskerfartøj mv., indtil politiet kan komme til stede.
Herved kan  

 kontrolmyndigheden søge at forhindre, at fartøjet forlader havnen eller et  

 andet område, eller at fisken i øvrigt fjernes fra stedet, før politiet  

 kommer  

 til stede.
3.2. Fødevareministeriets vurdering af  

 gennemførelse af fiskerimyndighedernes kontrolopgaver i lyset af lov om  

 retssikkerhed ved forvaltningens anvendelse af tvangsindgreb og  

 oplysningspligter 3.2.1. Generelt Ved Justitsministerens ændringsforslag til § 9 i lovforslaget  

 til lov om retssikkerhed ved forvaltningens anvendelse af tvangsindgreb og  

 oplysningspligter samt i svar på spørgsmål under folketingsbehandlingen, som  

 fremgår af Retsudvalgets betænkning til L 96, bilag 117, afgivet til  

 Folketinget den 27. maj 2004, er det præciseret, at der i medfør af § 9, stk.  

 2, kan gennemføres kontrolbesøg hos en borger eller virksomhed, der med  

 rimelig  

 grund mistænkes for et strafbart forhold, hvis oplysningerne tilvejebringes  

 til  

 brug ved behandlingen af andre spørgsmål end fastsættelse af straf.
Dette  

 gælder uanset, om det tillige vil være relevant efterfølgende at anvende  

 oplysningerne ved en undersøgelse og vurdering af, om den pågældende borger  

 eller virksomhed skal pålægges straf.
Det tilkendegives endvidere, at en  

 forvaltningsmyndighed kan foretage de tvangsindgreb, der er nødvendige for at  

 vurdere, om en sag bør overgives til politiet og for, at politiet kan  

 vurdere,  

 om der  også ud fra ressourcemæssige hensyn  er fornødent  

 grundlag for at  

 iværksætte strafferetlig efterforskning.
Efter § 10, stk. 1, i lov om retssikkerhed ved forvaltningens  

 anvendelse af tvangsindgreb og oplysningspligter gælder bestemmelser om  

 oplysningspligt ikke i forhold til en enkeltperson eller juridisk person,  

 hvor  

 der er en konkret mistanke om, at den pågældende har begået en  

 lovovertrædelse,  

 der kan medføre straf, medmindre det kan udelukkes, at de oplysninger, der  

 søges tilvejebragt, kan have betydning for bedømmelsen af den formodede  

 lovovertrædelse.
Af forarbejderne til denne bestemmelse fremgår bl.a., at  

 bestemmelsen i fornødent omfang må vige for oplysningspligter, der beror på  

 EU-retlige forpligtelser.
Det anføres endvidere, at borgere og virksomheder  

 på  

 en række områder har pligt til løbende at indberette visse oplysninger til en  

 myndighed, f.eks. egenkontrolmålinger mv., og at hvis der på grundlag af en  

 sådan indberetning opstår konkret mistanke om en strafsanktioneret  

 overtrædelse, vil den pågældende oplysningspligt ikke af den grund bortfalde.
Fødevareministeriet vurderer på denne baggrund, at langt  

 hovedparten af tvangsindgreb, som kontrolmyndigheden kan gennemføre med  

 hjemmel  

 i fiskeriloven, vil kunne foregå som hidtil.
Endvidere vurderes, at det vil  

 være i overensstemmelse med § 10 i lov om retssikkerhed ved forvaltningens  

 anvendelse af tvangsindgreb og oplysningspligter, at fiskerimyndighederne  

 fortsat kan håndhæve en række oplysningspligter, som er fastsat i EU- regler  

 eller nationalt, og som er af afgørende betydning for fiskerimyndighedernes  

 varetagelse af kvotestyringen samt udøvelsen af kontrol med den gældende  

 regulering af fiskeriet.
 Disse overvejelser, som har ført til, at der ikke findes behov  

 for yderligere tilpasninger i fiskeriloven, uddybes i det følgende afsnit.
3.2.2. Eksempler på tvangsindgreb som  

 fiskerimyndighederne kan foretage og oplysningspligter, som kan anvendes af  

 fiskerimyndighederne 3.2.2.1. Logbogsoplysninger og opkøberindberetninger Hele den danske fiskeriforvaltning, herunder ikke mindst  

 kvotestyringen, er baseret på oplysninger, som Fødevareministeriet  

 (Fiskeridirektoratet ifølge den nuværende ressortfordeling) modtager fra  

 fiskere og modtagere af fisk i første omsætningsled om fangst,  

 fangstfarvande,  

 anvendte redskaber mv.
Disse oplysningspligter er fastsat på EU-niveau,  

 suppleret med nationalt fastsatte regler, jf.
Rådets forordning nr.  

 2847/93/EØF  

 af 12. oktober 1993 om indførelse af en kontrolordning under den fælles  

 fiskeripolitik,  

 Kommissionens forordning nr. 2807/83 af 22. september 1983 om nærmere  

 bestemmelser for registrering af oplysninger om medlemsstaternes fangster,  

 bekendtgørelse nr. 892 af 9. oktober 1996 om føring af logbog samt  

 bekendtgørelse nr. 1175 af 17. december 1999 om registrering og kontrol af  

 oplysninger om fisk, der landes direkte og fisk, der importeres.
Det  

 overordnede formål med disse regler er at etablere det nødvendige og korrekte  

 grundlag for den fælles fiskeriforvaltning.
 Det er Fødevareministeriets vurdering, at disse  

 oplysningspligter, uanset § 10 i lov om retssikkerhed ved forvaltningens  

 anvendelse af tvangsindgreb og oplysningspligter, fortsat kan anvendes af  

 fiskerimyndighederne, også i en situation, hvor f.eks. en fisker konkret er  

 mistænkt  

 for et strafbart forhold, idet reglerne overordnet er fastsat på EU-niveau og  

 har karakter af løbende oplysningspligter, og da oplysningspligterne  

 udelukkende er fastsat for, at fiskerimyndighederne kan foretage  

 fiskeriforvaltningen på korrekt grundlag.
3.2.2.2. Pligt for fiskere og modtagere af  

 fisk til at foretage anmeldelser Ifølge en række EU-forordninger samt nationalt fastsatte regler  

 har fiskere og modtagere af fisk pligt til at foretage anmeldelser til  

 fiskerimyndighederne.
Sådanne anmeldelsespligter vil i de fleste tilfælde  

 være  

 til - og frameldinger, typisk ved ind- og udsejling af bestemte farvande,  

 samt  

 forudanmeldelse af landing og losning.
Anmeldepligterne har afgørende  

 betydning  

 for udøvelsen af fiskeriforvaltningen, herunder for muligheden for at udøve  

 kontrol med en lang række bestemmelser, f.eks. om fiskeri på grundlag af  

 havdagesystemet.
 Da der som nævnt i væsentligt omfang er tale om forpligtelser  

 efter EU-retten, og da der i øvrigt er tale om løbende pligt til anmeldelse  

 af  

 hensyn til myndighedernes opgaver med forvaltning af fiskeriet, vurderer  

 Fødevareministeriet, at disse anmeldepligter fortsat kan anvendes af  

 myndighederne i samme omfang som de oplysningspligter, der er beskrevet  

 ovenfor  

 om pligt til afgivelse af logbogsoplysninger og opkøberindberetninger.
 3.2.2.3. Foreløbig beslaglæggelse af ulovlige  

 fangstredskaber mv.
En del af fiskerikontrollens opgaver består i at kontrollere,  

 om anvendte fangstredskaber er lovlige, herunder om de er lovligt anvendt,  

 lovligt placeret samt mærket efter reglerne.
Efter fiskerilovens § 132, stk.  

 2,  

 kan sådanne redskaber konfiskeres.
Sådanne redskaber vil normalt blive  

 foreløbigt beslaglagt af fiskerikontrollen med henblik på senere  

 konfiskation,  

 og politiet vil straks blive underrettet i overensstemmelse med §§ 807a, 806,  

 stk. 3, og 802, stk. 1, i retsplejeloven, idet den foreløbige beslaglæggelse  

 sker i umiddelbar tilknytning til udøvelsen af et strafbart forhold.
De  

 nævnte  

 bestemmelser i retsplejeloven anvendes også ved fiskerimyndighedernes  

 tilbageholdelse  

 af udenlandske fiskerfartøjer, som har været anvendt til ulovligt fiskeri,  

 jf.  

 § 132, stk. 2, i fiskeriloven.
Tilbageholdelsen kan kun ske, hvis det er  

 nødvendigt af hensyn til sikkerhedsstillelse for krav på bødebeløb mv.  

 Fødevareministeriet vurderer, at de nævnte procedurer, som foregår i medfør  

 af  

 retsplejeloven, kan fortsætte som hidtil.
3.3. Udvidelse af forældelsesfrist for  

 strafansvar Der foreslås en udvidelse af forældelsesfristen for  

 strafansvaret for visse overtrædelser i det erhvervsmæssige fiskeri.
I de  

 senere år er forekommet flere sager med større komplekser af ofte systematisk  

 planlagte overtrædelser af fiskerilovgivningen, som ikke har kunnet  

 strafforfølges inden for den 2-årige forældelsesfrist for strafansvaret, som  

 i  

 almindelighed gælder for overtrædelser, hvor strafferammen ikke er højere end  

 fængsel i 1 år, eller hvor straffen for overtrædelsen ikke vil overstige  

 bøde,  

 jf. straffelovens § 93, stk. 1, nr. 1. Det har specielt været sager, hvor  

 overtrædelserne er blevet afdækket relativt sent ved gennemgang af  

 regnskaber.
 Det kan forekomme stødende for retsfølelsen, at de mere  

 systematiske og forberedte overtrædelsessager, som ofte planlægges i et  

 samarbejde mellem fiskere og opkøbere af fisk, på grund af den 2-årige  

 forældelsesfrist i mange tilfælde ikke har kunnet medføre straf.
Der foreslås derfor en 5-årig frist for forældelse af  

 strafansvaret for visse overtrædelser i det erhvervsmæssige fiskeri.
Det  

 forudsættes, at den foreslåede bestemmelse primært vil blive anvendt i  

 grovere  

 og mere komplicerede sager, hvori der typisk indgår forhold, der afdækkes ved  

 gennemgang af regnskaber.
4. Økonomiske og administrative konsekvenser  

 for det offentlige Forslaget vil ikke medføre økonomiske eller administrative  

 konsekvenser for det offentlige.
5. Erhvervsøkonomiske og administrative  

 konsekvenser for erhvervslivet Erhvervs- og Selskabsstyrelsen har vurderet, at lovforslaget  

 ikke vil medføre omstillings- eller løbende byrder for erhvervslivet.
6. Administrative konsekvenser for borgerne Borgernes retssikkerhed vil blive berørt i mindre omfang som  

 følge af, at lovforslaget indeholder visse undtagelser fra loven om  

 retssikkerhed ved forvaltningens anvendelse af tvangsindgreb og  

 oplysningspligter, jf. ovenfor afsnit 3.
7. Miljømæssige konsekvenser Lovforslaget har ikke miljømæssige konsekvenser.
8. Forholdet til EU-retten På EU-niveau fastlægges en række forpligtelser for  

 medlemslandene til gennemførelse af den fælles fiskeripolitik, herunder med  

 krav til omfanget af såvel søværts som landbaseret kontrol.
 Forslaget vedrører alene den del af fiskeriforvaltningen, der  

 er national kompetence, og indeholder derfor ikke EU-retlige aspekter.
9. Høring Et udkast til lovforslaget har været i høring hos følgende  

 organisationer mv.: AkvakulturErhvervets Leverandørforening,  

 Arbejderbevægelsens Erhvervsråd, Amtsrådsforeningen, Danmarks Fiskehandlere,  

 Danmarks Fiskeindustri- og Eksportforening,  

 Danmarks  

 Fiskemel- og Fiskeolieindustri,  

 Danmarks Fiskeriforening,  

 Danmarks Naturfredningsforening,  

 Danmarks Pelagiske  

 Producentorganisation,  

 Danmarks  

 Sportsfiskerforbund, Dansk Akvakultur, Dansk Amatørfiskerforening, Dansk  

 Dambrugerforening, Danske Fiskeres Producentorganisation, Dansk  

 Eksportforening, Dansk Fisk c/o Dansk Industri, Dansk Fritidsfiskerforbund,  

 Dansk Kystfiskerforening, Dansk Landbrug, Dansk Åleeksportør Forening, Dansk  

 Åleproducent Forening, Ferskvandsfiskeriforeningen for Danmark, Finansrådet,  

 Forbrugerrådet, Foreningen af Danske Ral- og Sandsugere, Foreningen af  

 Fiskeauktionsmestre i Danmark, Foreningen Dansk Skaldyropdræt, Friluftsrådet,  

 Håndværksrådet, Kommunernes Landsforening, Konsumfiskeindustriens  

 Arbejdsgiverforening, Kvindeligt Arbejderforbund, Landsforbundet Danske  

 Lystfiskere, Landsforeningen for Fiskesorteringer og Samlecentraler i  

 Danmark,  

 Landsforeningen  

 Levende Hav, Sammenslutningen af Danske Ørredeksportører, SiD Hanstholm, SiD  

 -  

 Transportgruppen, Skagen Fiskernes Producent Organisation, Verdensnaturfonden  

 WWF, Ældreforum, Bornholms Regionskommune, Den danske Dommerforening,  

 Foreningen af Politimestre i Danmark.
10. Skema over konsekvenserne Samlet vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Ingen Ingen Administrative konsekvenser for det offentlig Ingen Ingen Erhvervsøkonomiske og administrative konsekvenser for  

 erhvervslivet Ingen Ingen omstillings- eller løbende byrder for erhvervslivet Administrative konsekvenser for borgerne Ingen Borgernes retssikkerhed vil blive berørt i mindre omfang.
Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til nr. 1 Indføjelse af Bornholms Kommunalbestyrelse i stedet for  

 Amtsrådet  

 er en rent redaktionel ændring, idet bestemmelsen ved en fejl ikke blev  

 ændret,  

 da fiskeriloven ved lov nr. 145 af 25. marts 2002 blev ændret sammen med en  

 række andre love i anledning af ændringen af den kommunale struktur på  

 Bornholm.
Til nr. 2 Baggrunden for den foreslåede bestemmelse er, at det ved  

 kontrol til søs kan forekomme, at der opstår en sådan rimelig begrundet  

 mistanke, at yderligere tvangsindgreb ikke kan foretages efter § 9 i lov nr.  

 442 af 9. juni 2004 om retssikkerhed ved forvaltningens anvendelse af  

 tvangsindgreb og oplysningspligter, men skal foretages af politiet i  

 overensstemmelse med retsplejelovens bestemmelser om strafferetsplejen.
Det  

 vurderes dog, at politiet i praksis ikke vil kunne komme til stede ved  

 fiskerikontrol  

 på havet.
Det følger af § 9 i lov om retssikkerhed ved forvaltningens  

 anvendelse af tvangsindgreb og oplysningspligter, at ministeriets  

 fiskerikontrolmyndighed ikke må gennemføre tvangsindgreb i form af  

 undersøgelse  

 af lokaliteter eller genstande, hvis der er en rimelig begrundet mistanke om,  

 at der er begået en strafbar overtrædelse af fiskerilovgivningen, som vil  

 blive  

 retsforfulgt, og formålet med tvangsindgrebet er at tilvejebringe oplysninger  

 til brug ved straffastsættelsen.
I en sådan situation vil loven betyde, at  

 videre undersøgelser skal foretages af politiet i overensstemmelse med  

 retsplejelovens regler om strafferetsplejen, medmindre personen eller  

 virksomheden giver samtykke.
I forarbejderne til lov om retssikkerhed ved forvaltningens  

 anvendelse af tvangsindgreb og oplysningspligter, jf. pkt. 6.3.3. i de  

 almindelige bemærkninger til L 96 (Folketinget 2003 -04), er det nævnt, at  

 der  

 kan gøre sig særlige forhold gældende for fiskerimyndighederne i forbindelse  

 med fiskerikontrol til søs.
Det anføres, at Fødevareministeren derfor efter  

 drøftelse med Justitsministeren vil overveje, om der kan være anledning til  

 at  

 foreslå ændringer i fiskerilovgivningen, som giver fiskerikontrollen mulighed  

 for i visse tilfælde at foretage tvangsindgreb på skibe, selv om  

 betingelserne  

 i lovforslagets § 9 ikke er opfyldt.
Med den foreslåede nye § 117 a i fiskeriloven fraviges § 9 i  

 ovennævnte lov, således at fiskerikontrol til søs kan fortsætte i en  

 situation,  

 hvor der er opstået en rimelig begrundet mistanke om, at der er begået en  

 strafbar overtrædelse.
Baggrunden er, at det vurderes, at politiet ikke i  

 praksis har mulighed for at komme om bord på eller foretage tvangsindgreb på  

 fiskerfartøjer til søs, og at det i givet fald næppe ville kunne ske så  

 hurtigt, at det var muligt at foretage de relevante tvangsindgreb.
Ved fiskerikontrol til søs er det ikke ualmindeligt, at et  

 fiskerikontrolskib observerer et fiskerfartøj i et område, hvor fiskeri  

  evt.  

 med en bestemt type redskab - er ulovligt.
Dette betyder, at der ved  

 fiskerikontrol til søs ofte - på grundlag af observation på afstand - vil  

 være  

 en vis konkret mistanke om, at der foreligger en strafbar overtrædelse.
En  

 egentlig håndhævelse af fiskerilovgivningen forudsætter, at der foreligger de  

 fornødne beviser, som kun kan indhentes, hvis fiskerikontrollen har adgang  

 til  

 at foretage fysisk kontrol på selve fartøjet og får ret til at undersøge  

 fangst, fangstredskaber, logbog mv.
Det vurderes, at kontrolmyndigheden normalt har adgang til at  

 foretage fysisk kontrol i medfør af fiskeriloven på et fartøj, selv om det er  

 observeret i et ulovligt farvand, da det normalt først er ved fysisk kontrol  

 om  

 bord på fartøjet, at det præcist kan observeres, om fartøjet fisker og i  

 givet  

 fald med hvilket redskab.
Ligeledes vil det normalt først ved kontrol om bord  

 på fartøjet kunne vurderes, om der foreligger særligt undskyldelige  

 omstændigheder, som f.eks. maskinskade, som kræver, at der hurtigst muligt  

 skal  

 sejles til havn.
Dette betyder, at det normalt først efter påbegyndt eller  

 afsluttet  

 fysisk kontrol om bord vil kunne foreligge en sådan rimelig begrundet  

 mistanke,  

 som er beskrevet i § 9 i lov om retssikkerhed ved forvaltningens anvendelse  

 af  

 tvangsindgreb og oplysningspligter.
Det vurderes således, at  

 kontrolforretninger til søs i vidt omfang vil kunne gennemføres inden for den  

 kompetence, som kontrolmyndigheden har i dag efter fiskeriloven.
Dette er  

 begrundet med, at rimelig, begrundet mistanke efter § 9 i lov om  

 retssikkerhed ved forvaltningens anvendelse af tvangsindgreb og  

 oplysningspligter  

 må forstås således, at der med hjemmel i fiskerilovgivningen kan foretages  

 tvangsindgreb under en kontrolforretning indtil det tidspunkt, hvor der  

 foreligger samtlige de oplysninger og beviser, som vurderes tilstrækkelige  

 til,  

 at en sag bør kunne sendes til politiet og for, at politiet kan vurdere, om  

 der  

 - også ud fra ressourcemæssige hensyn  er fornødent grundlag for at  

 iværksætte  

 strafferetlig efterforskning.
I de fleste tilfælde vil der først på et relativt sent  

 tidspunkt i kontrolforretningen til søs kunne opstå en sådan rimelig  

 begrundet  

 mistanke, som er omfattet af § 9 i ovennævnte lov.
De tvangsindgreb, det kan  

 være relevant at foretage, efter at der er opstået en sådan mistanke, kan  

 f.eks. være en nærmere undersøgelse af det anvendte fangstredskab med henblik  

 på vurdering af værdien.
Ved fiskerikontrol til søs, som efter forslaget vil kunne  

 foregå efter, at der er opstået en rimelig begrundet mistanke, vil  

 gennemførelse af tvangsindgreb skulle ske i overensstemmelse med  

 retsplejelovens  

 bestemmelser om strafferetsplejen.
Dette betyder, at en undersøgelse eller  

 ransagning som hovedregel vil kræve en retskendelse, medmindre øjemedet  

 ellers  

 ville forspildes, jf. § 796, stk. 1 - 3, i retsplejeloven.
Ved undersøgelse  

 af  

 fiskerfartøjer til søs vil betingelsen om, at øjemedet ville forspildes, hvis  

 retskendelse skulle indhentes forudgående, i praksis stort set altid være  

 opfyldt.
Hvis en undersøgelse er foretaget uden forudgående retskendelse,  

 skal  

 sagen indbringes for retten inden 24 timer, hvis den person indgrebet retter  

 sig imod, anmoder om det, jf. § 796, stk. 3, i retsplejeloven.
Til nr. 3 Den foreslåede bestemmelse indeholder i stk. 1, nr. 2, en ny  

 bestemmelse om meddelelse af påbud og forbud for at sikre tilstedeværelsen af  

 fiskerfartøjer, fisketransportfartøjer, fangst samt motorkøretøjer, der  

 transporterer fisk, hvis der er en rimelig begrundet mistanke om en strafbar  

 overtrædelse af fiskerilovgivningen, som vurderes at ville blive  

 retsforfulgt.  

 Bestemmelsen vil alene finde anvendelse ved fiskerikontrol i havn eller ved  

 anden landbaseret fiskerikontrol.
 I en sådan situation kan kontrolmyndigheden ikke uden personens  

 eller virksomhedens samtykke foretage tvangsindgreb eller anmode om  

 yderligere  

 oplysninger, jf. §§ 9 og 10 i lov om retssikkerhed ved forvaltningens  

 anvendelse af tvangsindgreb og oplysningspligter, og skal derfor overgive  

 sagen  

 til politiet, som kan foretage tvangsindgreb efter retsplejelovens  

 bestemmelser  

 om strafferetsplejen.
 Formålet med den foreslåede bestemmelse er således at sikre  

 mulighed for håndhævelse af fiskerilovgivningen ved at søge at forhindre, at  

 fangsten, fiskerfartøjet, fisketransportfartøjet eller motorkøretøjet, der  

 transporter fisk med den ulovlige last, fjernes, før politiet kan komme til  

 stede.
Påbud og forbud skal udstedes i overensstemmelse med  

 forvaltningslovens regler og skal bl.a. indeholde begrundelse og  

 klagevejledning.
En klage vil ikke have opsættende virkning.
Overtrædelse af  

 et  

 påbud eller et forbud vil kunne straffes med bøde, jf. § 130, stk. 1, nr. 3,  

 i  

 fiskeriloven.
 Bestemmelsen i nr. 1 er indholdsmæssigt uændret, men  

 opstillingen er ændret på grund af indføjelsen af nr. 2.
Til nr. 4 Det foreslås, at der indføres en forældelsesfrist på 5 år for  

 strafansvaret for visse overtrædelser af fiskerilovgivningen i det  

 erhvervsmæssige fiskeri.
Efter den gældende lov omfatter den 5-årige  

 forældelse  

 af strafansvaret kun overtrædelser, der består i uberettiget fritagelse for  

 betaling af afgifter eller uberettiget modtagelse af udbetalinger i henhold  

 til  

 EU-retsakter eller fiskerilovgivningen.
 Med forslaget fraviges den 2-årige forældelsesfrist, som følger  

 af straffelovens § 93, stk. 1, nr. 1, for forhold, hvor straffen for  

 overtrædelsen ikke kan overstige fængsel i 1 år.
Baggrunden for forslaget om at indføre en længere  

 forældelsesfrist for visse overtrædelser af fiskerilovgivningen i det  

 erhvervsmæssige fiskeri er, at den 2-årige forældelsesfrist i praksis har  

 voldt  

 betydelige problemer, især i forbindelse med større overtrædelseskomplekser.  

 Sådanne overtrædelser kan normalt kun afdækkes ved gennemgang af regnskaber,  

 hvilket betyder, at der ofte vil være gået mindst 1½ år efter, at  

 overtrædelsen  

 blev begået.
Der er tale om komplicerede sager, og i praksis vil  

 efterforskning  

 og forberedelse af sagen med henblik på evt. tiltalerejsning ikke kunne  

 afsluttes før udløbet af den 2-årige forældelsesfrist med den konsekvens, at  

 forholdet ikke vil kunne straffes.  

 Da  

 denne type overtrædelser ofte er systematiske og planlagte overtrædelser af  

 fiskerilovgivningen og således af grovere karakter, kan det være stødende for  

 retsfølelsen, at nogle overtrædelser af denne type i praksis ikke har kunnet  

 straffes.
Dog har der i nogle tilfælde været gennemført konfiskation af  

 værdien  

 af den ulovlige fangst eller af fortjenesten ved den ulovlige omsætning, selv  

 om strafansvaret var forældet, idet forældelsesfristen for krav på  

 konfiskation  

 af udbyttet ved en ulovlig handling er 10 år, jf. § 95 i straffeloven.
Som eksempler på overtrædelser, som vil kunne komme ind under  

 den 5-årige forældelsesfrist kan nævnes: a) overtrædelser, hvor modtagere af  

 fisk i samarbejde med ejere eller førere af fiskerfartøjer foretager  

 omskrivning fra en kvoteret fiskeart til en ukvoteret fiskeart for at omgå  

 reglerne for fiskeri af kvoterede arter, og b) overtrædelser, der består i,  

 at  

 opkøberen i samarbejde med ejere eller førere af fiskerfartøjer afregner for  

 en  

 større eller mindre mængde af en bestemt art for senere at udligne  

 differencen  

 med det formål at omgå de aktuelle rationer for tilladte fangstmængder.
Da  

 formålet med disse typer af overtrædelser normalt vil være at overfiske de  

 tilladte kvoter og fangstmængder, og da overfiskeri fragår i Danmarks samlede  

 kvote, er der i realiteten tale om, at nogle fiskere forsøger at skaffe sig  

 en  

 fordel, som betyder, at andre fiskere vil få dårligere fiskemuligheder.
Til § 2 Det foreslås, at ændringerne træder i kraft den 1. januar 2005,  

 som er det tidspunkt, hvor lov om retssikkerhed ved forvaltningens anvendelse  

 af tvangsindgreb og oplysningspligter træder i kraft.
Bilag 1 Lovforslaget sammenholdt med gældende lov Gældende  

 formulering Lovforslaget § 48.  

  

 I forbindelse med  

 tilladelse i medfør af lov om vandforsyning til bortledning af vand til  

 engvanding m.v. kan amtsrådet kræve gitter anbragt for at forhindre  

 fiskepassage.
 1.  

  

 I  

  

 § 48  

  

 indsættes efter »amtsrådet«:  

 »eller Bornholms Kommunalbestyrelse«.
§ 117. --- 2.  

  

 Efter  

  

 § 117  

  

 indsættes:
»§ 117 a.  

  

 Uanset § 9 i lov om  

 retssikkerhed ved forvaltningens anvendelse af tvangsindgreb og  

 oplysningspligter kan kontrolmyndigheden gennemføre kontrol af fiskerfartøjer  

 til søs, når fartøjsføreren, fartøjsejeren eller ansatte om bord med rimelig  

 grund mistænkes for at have begået en strafbar overtrædelse af  

 fiskerilovgivningen.
Kontrolmyndigheden kan herunder kontrollere fangst,  

 fangstredskaber og dokumenter om bord på fartøjet.« § 120.  

  

 Kontrolmyndigheden kan meddele  

 påbud og forbud, i det omfang det er nødvendigt for kontrollens udøvelse,  

 herunder om landingssteder, landingstider og kontrolmyndighedens  

 tilstedeværelse ved landing m.v.
 3.  


  

 § 120, stk.1,  

  

 affattes således:
»Kontrolmyndigheden kan meddele påbud og forbud i det  

 omfang, det er nødvendigt 1)  

 	  

 for kontrollens udøvelse,  

 herunder om landingssteder, landingstider og kontrolmyndighedens  

 tilstedeværelse ved landing eller 2)  

 	  

 for at sikre  

 tilstedeværelsen af et fiskerfartøj, fisketransportfartøj, motorkøretøj, der  

 transporterer fisk, fiskeredskab samt fangst, indtil politiet kan komme til  

 stede og foretage de nødvendige tvangsindgreb efter retsplejelovens regler om  

 strafferetsplejen.« Stk. 2. ---- § 130.  

  

 --- Stk. 1  4. ---- Stk. 5. Forældelsesfristen for  

 strafansvaret er i intet tilfælde mindre end 5 år for overtrædelser, der  

 medfører eller er egnede til at medføre, at nogen uberettiget fritages for  

 betaling af afgifter i henhold til de i § 10 nævnte EF-retsakter, i  

 henhold til denne lov eller regler fastsat i medfør af loven, eller at nogen  

 opnår uberettigede udbetalinger i henhold til førnævnte bestemmelser.
 I §  

  

 130  

  

 indsættes som  

  

 stk. 6:
»Stk. 6.  

  

 For overtrædelser af § 11, stk. 1, § 12, stk. 1,  

 § 38, stk. 1, § 86, stk. 1, § 87, § 119, § 121, stk. 1, og de i medfør af §  

 10, stk. 1, trufne bestemmelser og de i § 10 nævnte forordninger og  

 beslutninger, samt overtrædelser omfattet af stk. 1, nr. 2-5 og stk. 2, er  

 forældelsesfristen for strafansvar i intet tilfælde mindre end 5 år, såfremt  

 overtrædelsen vedrører fiskeri, der kun må udøves som erhvervsmæssigt  

 fiskeri, jf. § 11, stk. 1, nr.1, eller omsætning mv. af fisken, jf. § 3, nr.  

 4.« § 2 Loven træder i kraft den 1. januar 2005.
