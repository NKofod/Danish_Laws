Fremsat den 6. april 2000 af Hanne Severinsen (V), Gitte  

 Lillelund Bech (V), Brian Mikkelsen (KF) og Tom Behnke (FRI) Forslag til folketingsbeslutning om obligatorisk naturfag efter model II på gymnasiets  

 sproglige linje Ministeren opfordres til at indføre en ordning,  

 hvorefter naturfag efter den såkaldte model II bliver obligatorisk for  

 elever på gymnasiets sproglige linje, hvilket sikrer eleverne et  

 C-niveau i såvel matematik som fysik/kemi inden for  

 naturfagsrammerne.
Bemærkninger til forslaget I december 1995 udsendte  

 Undervisningsministeriet to rammebeskrivelser for forsøg med naturfag  

 på gymnasiets sproglige linje.
Den ene af disse, den såkaldte  

 model II, har siden 1997 været udbudt som en forsøgsordning og  

 er blevet evalueret af en arbejdsgruppe nedsat af Uddannelsesstyrelsen.  

 Arbejdsgruppens evaluering blev i december 1999 oversendt til  

 Uddannelsesudvalget.
Af evalueringen fremgår det, at forsøget  

 har været meget vellykket.
 Af evalueringen fremgår det således:
 At eleverne har opnået solide erfaringer med matematik som  

 beregningsredskab.
 At den skriftlige prøve med centralt stillede opgaver i  

 naturfag er et fagligt kvalitetsløft.
 At alle elever ved forsøget opnår et C-niveau i  

 matematik uden brug af valgblokke.
 At B-niveauet kan opnås ved brug af kun én valgblok i 3.  

 g.
 At alle elever på sproglig linje fortsat opnår et  

 C-niveau i fysik-kemi.
 At naturfag stadig fremstår som en helhed, efter at  

 matematikindholdet i faget er øget, og at denne ændring endda  

 har styrket fysik-/kemiindholdet.
 At eleverne ikke oplever den ekstra arbejdsbyrde som noget  

 problem.
 At eleverne ved den skriftlige prøve i sommeren 1999 klarede  

 sig udmærket, og at der derfor ikke er problemer med at opnå de  

 opstillede faglige mål for undervisningen.
 Fortsatte forsøg med en anden profil bør  

 stadig kunne tillades, men det er vigtigt, at det nu sikres, at eleverne  

 på gymnasiets sproglige linje får C-niveau i matematik og derved  

 undgår en blindgyde i forhold til de videregående uddannelser,  

 hvor dette er et krav.
 Af hensyn til planlægningen på gymnasierne og  

 af hensyn til mulige finanslovsbindinger foreslås ordningen  

 først gjort obligatorisk fra august 2001.
Skriftlig fremsættelse Hanne Severinsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om obligatorisk  

 naturfag efter model II på gymnasiets sproglige linje.
(Beslutningsforslag nr.
B 142).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
