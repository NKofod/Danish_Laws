Fremsat den 12. januar 1999 af  

 Yvonne Herløv Andersen (CD),  

 Susanne Clemensen (CD), Peter Duetoft (CD), Annie Lu  

 nde Hansen (CD) og Mimi Jakobsen (CD) Forslag til folketingsbeslutning om etablering af et Center for Folkesundhed Folketinget opfordrer regeringen til at sikre etableringen  

 af et Center for Folkesundhed i Kommunehospitalets bygninger i  

 København.
Som led i en nødvendig styrkelse af indsatsen for  

 sundhed og velfærd skabes hermed et tværfagligt og  

 tværsektorielt miljø, hvor forskning, udvikling, uddannelse og  

 formidling af viden om  sundhed og velfærd prioriteres.
Centeret  

 får til opgave at medvirke til at skabe det nødvendige  

 videnskabelige grundlag og den professionelle kompetence med henblik på  

 gennemførelsen af en kvalificeret, fagligt velbegrundet og  

 sammenhængende sundhedsfremmende indsats.
Bemærkninger til forslaget Baggrund I modsætning til forholdene i andre lignende  

 samfund, hvor middellevetiden de senere år har været fortsat  

 stigende, er middellevetiden i Danmark stagneret.
Danmark har et alt for  

 stort antal for tidlige dødsfald, som kunne være forhindret ved  

 tilstrækkelig effektiv forebyggelse.
Det drejer sig om ca. 6.500  

 dødsfald pr. år i alderen 0-75 år.  Dette har betydet, at  

 Danmark de senere år er faldet langt tilbage i rækken af lande  

 med de længste middellevetider.
Ikke mindst er kvinders  

 overdødelighed markant.
 Yderligere er befolkningens sundhed og velfærd truet  

 af en stor og fortsat stigende forekomst af en række sygdomme, som i  

 betydeligt omfang belaster den enkelte borger fysisk, psykisk og socialt og  

 samtidig i alvorlig grad tynger samfundsøkonomien.
Det etablerede behandlingssystem er ikke aktuelt i stand  

 til at honorere denne udfordring, hvilket blandt andet afspejler sig i den  

 stigende interesse for alternativ/supplerende medicin.
Befolkningens forbrug  

 af disse ydelser må primært forstås som en erkendelse af og  

 et ønske om en mere helhedsorienteret sundhedsfremmende indsats.
 Det er vigtigt, at der nu skabes forudsætninger for,  

 at sundheds- og socialvæsenet kan påtage sig det  

 nødvendige medansvar for en fremtidig målrettet og effektiv  

 indsats for bevarelse og styrkelse af sundhed og velfærd.
Dette kræver en betydelig forbedring og udvikling af  

 kompetencen i det danske samfund på alle niveauer inden for en  

 række faglige områder, der har at gøre med forebyggelse af  

 sygdom.
Den tværfaglige og tværsektorielle forskning, udvikling  

 og uddannelse i mulighederne og betingelserne for forbedring af sundhed og  

 velfærd må styrkes.
Der må desuden skabes den  

 nødvendige dokumentation og professionelle kompetence, som kan  

 formidle viden om, hvorledes folkesundheden kan forbedres både centralt  

 og decentralt.
Hidtidige initiativer Igennem de seneste årtier er der i Danmark etableret  

 en række små og større institutioner med opgaver inden for  

 forskning, udvikling, uddannelse i og formidling om folkesundhed.
De fleste  

 af disse er placeret forskellige steder i hovedstadsområdet.
Der er igangsat to nye uddannelser, der direkte tilsigter  

 forbedring af kompetencen inden for folkesundhedsområdet, nemlig den  

 landsdækkende Master of Public Health-uddannelse og en  

 bachelor-/kandidatuddannelse i folkesundhedsvidenskab ved Københavns  

 Universitet.
Dertil kommer oprettelsen af  professorater i forebyggelse og  

 andre relevante fag.
Folketinget og regeringen har støttet disse  

 initiativer.
Forskellige statslige forskningsprogrammer og dertil knyttede  

 forskningspuljer har ligeledes de senere år tilgodeset  

 folkesundhedsområdet.
 I det aktuelle regeringsgrundlag erkendes behovet for en  

 styrket forebyggelsesindsats med løftet om at fremlægge en plan  

 om at opbygge »et tværgående forebyggelsesprogram til forbedring  

 af folkesundheden«.
 I december 1998 har Folketinget endvidere pålagt  

 regeringen at arbejde for et uafhængigt videns- og forskningscenter for  

 alternativ behandling.
Center for Folkesundhed Styrkelsen af det tværfaglige og  

 tværsektorielle samarbejde omkring forskning, uddannelse, udvikling og  

 formidling af viden om folkesundhed kræver, at der skabes et  

 miljø med de tilstrækkelige, samlede fysiske rammer for de  

 involverede institutioner.
 Med beslutningen i Hovedstadens Sygehusfællesskab om  

 at nedlukke hospitalsfunktionerne på Kommunehospitalet og sælge  

 bygningerne foreligger der en enestående mulighed for at sikre  

 sådanne velegnede fysiske rammer for et Center for Folkesundhed.  

 Kommunehospitalets centrale placering i byen muliggør fuld integration  

 af aktiviteterne - specielt de uddannelsesmæssige - dels på  

 Københavns Universitets Sundhedsvidenskabelige Fakultet på  

 Panuminstiuttet og på Rigshospitalet (Nørre  

 Fælled-området), dels den øvrige del af aktiviteterne  

 på universitetet (Indre By).
I området findes allerede en række relevante  

 institutter ved Københavns Universitet og under staten, amterne og  

 Hovedstadens Sygehusfællesskab, som naturligt bør indgå i  

 et Center for Folkesundhed.
Fra universitetet kan blandt andet nævnes  

 Institut for Folkesundhedsvidenskab, Sociologisk Institut, Institut for  

 Antropologi og Institut for Statskundskab med dertil knyttede uddannelser.
Af  

 statslige sektorforskningsinstitutioner er Dansk Institut for Klinisk  

 Epidemiologi relevant.
Fra amterne kan nævnes DSI - Institut for  

 Sundhedsvæsen, og fra Hovedstadens Sygehusfællesskab kan  

 nævnes Arbejdsmedicinsk Klinik og Institut for Sygdomsforebyggelse.  

 Dertil kommer en række andre større og mindre forskningsenheder  

 og institutioner i og uden for universitetet.
 Centeret bør også kunne rumme nye enheder som  

 det planlagte »videns- og forskningscenter for alternativ behandling« og et  

 eventuelt kommende »center for evidensbaseret forebyggelse«, der forventes  

 løbende at skulle evaluere regeringens forebyggelsesprogram.  

 Tilsvarende ville et forskningscenter på alkoholområdet  

 være fagligt yderst relevant.
Formidling af viden til relevante faggrupper og  

 offentligheden er af afgørende betydning.
Derfor skal der også  

 opbygges en decentral struktur, først og fremmest i form af lokale  

 sundhedscentre.
Et centralt Center for Folkesundhed vil kunne  

 understøtte og udvikle kompetencen og aktiviteterne i de lokale  

 sundhedscentre.
For at fremme den praktiske anvendelighed og en bred  

 forståelse  af den tilgængelige viden er det vigtigt at knytte  

 ekspertise inden for kommunikation, adfærd og etik til disse  

 centre.
Bedre prioritering af sundhed Der er et presserende behov for en revurdering af den  

 etablerede danske sundhedspolitik med en betydelig mere visionær  

 prioritering af opgaverne og en  forståelse for, at fremtidens  

 sundhedsvæsen bør være mere bredt defineret.
Bevarelse af  

 sundhed og livskvalitet må vægtes langt højere, hvad  

 angår ressourcetildelingen inden for sundhedsvæsenet, men  

 også i relation til udviklingen af det danske velfærdssamfund  

 generelt.
 Et center for folkesundhed vil være en naturlig del  

 af en koordineret indsats med et bredere samfundsmæssigt sigte, der  

 også omfatter relevant igangværende forskning og udvikling,  

 specielt inden for områder som miljø, arbejdsmiljø og  

 forbrugerbeskyttelse.
 Etablering af et Center for Folkesundhed vil med henblik  

 på tilvejebringelse af et kvalificeret beslutningsgrundlag for denne  

 proces være et nødvendigt første trin.
Fysiske og økonomiske aspekter Ved etablering af centeret i Kommunehospitalets bygninger  

 løses tillige en række hastigt tiltagende pladsproblemer for de  

 institutioner, der forventes at flytte ind.
Det gælder både for  

 Københavns Universitets samfundsvidenskabelige og  

 sundhedsvidenskabelige fakulteter og for flere sektorforskningsinstitutter i  

 hovedstadsområdet.
De ligger nu spredt rundt om i byen   ofte i for  

 små, utidssvarende og nedslidte lokaler opdelt i fysisk adskilte mindre  

 enheder.
En afhjælpning af disse problemer på anden vis vil under  

 alle omstændigheder indebære betydelige statslige omkostninger  

 til udbygning, renovering og udvidelse af lejemålene.
Udgifterne vil i  

 så fald formentlig være af mindst samme størrelsesorden  

 som ved etableringen af centeret i Kommunehospitalets bygninger.
Men man vil  

 ikke have mulighed for en lige så hurtig og fagligt optimal  

 løsning.
Skriftlig fremsættelse Yvonne Herløv Andersen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af et  

 Center for Folkesundhed.
(Beslutningsforslag nr.
B 73).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
