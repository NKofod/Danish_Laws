 Landsskatteretskendelse af 24. maj 2002 vedr. vindmøllelaugs  

 fradrag for moms af udgifter, der vedrørte salg af kapitalandele.
 Klagen skyldes at A Vindmøllelaug I/S  

    

  

 er anset for uberettiget til fradrag for moms  

 af udgifter, der vedrører Vindmøllelaugets salg af kapitalandele i perioden  

 1.  

 januar 1999 til 31. december 1999.
Det fremgår, at Vindmøllelauget er stiftet i 1997 med det formål  

 at producere elektricitet gennem etablering og drift af  

    

  

 20 vindmøller.
Vindmøllelauget indgik i  

 forbindelse hermed en 25-årig koncessionsaftale med staten vedrørende  

 vindmølleområdet  

 indeholdende en klausul om genforhandlingsret ved udløbet af aftalen.
 Vindmøllelauget blev oprettet som et interessentskab.  

 Etableringen af 10 af de i alt 20 møller blev finansieret ved salg af 40.500  

 interessentskabsandele á 4.250 kr.
Det er oplyst, at interessentskabsandelene oprindeligt kun blev  

 tilbudt personer, der var bosiddende i X-området, og at videresalg også kun  

 kunne ske til denne personkreds.
Det blev dog ændret, således at alle kunne  

 købe interessentskabsandelene.
Der er ikke noget egentlig marked for  

 afsætning  

 af andelene, der typisk heller ikke handles, men der sker dog videresalg i et  

 begrænset omfang, f. eks. hvis interessenten har økonomiske problemer.
Der var forud for etableringen af vindmølleparken indgået aftale  

 med X Belysningsvæsen om afsætning af den producerede el.
I forbindelse med  

 liberaliseringen af elmarkedet vil afsætningen imidlertid i fremtiden ske til  

 en række forskellige el-leverandører.
Vindmøllelaugets repræsentanter har oplyst, at der var et stort  

 behov for accept af projektet i lokalbefolkningen.
Man måtte derfor via  

 annoncer og brochurer, hvori interessentskabsandelene blev udbudt, informere  

 om  

 selve ideen.
Der blev derfor bl.a. også arrangeret åbent hus,  

 hvorom der blev  

 annonceret.
Vindmøllelauget har siden momsregistreringen i 1997 primært  

 afholdt udgifter til etablering af vindmølleparken samt til annoncering og  

 salg  

 af kapitalandele.
Der er for 1999 angivet købsmoms med i alt 5.458.533 kr.,  

 hvoraf 174.647 kr. vedrører udgifter i forbindelse med annoncering og salg af  

 kapitalandele.
Der er i samme periode angivet salgsmoms med i alt 3.469 kr.,  

 som primært hidrører fra salg af trøjer, der er påført et billede af den  

 kommende vindmøllepark.
 Selskabets repræsentant har oplyst, at Vindmøllelauget i alt har  

 afholdt udgifter til moms i forbindelse med annoncering og salg af  

 interessentskabsandele med 592.131 kr.
 Der er ved den påklagede afgørelse ikke godkendt fradrag for  

 momsen af de i 1999 afholdte udgifter til annoncering og salg af  

 interessentskabsandele.
Der er som begrundelse herfor henvist til, at salget af  

 interessentskabsandele må anses som en i medfør af momslovens § 13, stk. 1,  

 nr.  

 11, litra e, momsfritaget transaktion.
Efter momslovens § 37, stk. 1, kan  

 registrerede virksomheder kun fradrage moms af de indkøb, der anvendes til  

 brug  

 for virksomhedens leverancer og som ikke er fritaget for moms efter lovens §  

 13. Der kan på den baggrund ikke godkendes fradrag for købsmoms af udgifter,  

 der er afholdt til trykning og udarbejdelse af prospektmateriale, rådgivning  

 m.v., når udgifterne kan henføres til Vindmøllelaugets salg af  

 interessentskabsandele eller i øvrigt har til formål at skabe momsfri  

 indtægter  

 for virksomheden.
Der er herved henvist til EF-domstolens afgørelse i sagen  

 C-4/94 (BLP-Group). Told- og skatteregionen har endvidere henvist til, at de  

 pågældende ydelser ikke kan anses som udnyttet som led i en markedsføring af  

 Vindmøllelaugets virksomhed eller det produkt, der skal afsættes.
Selve  

 salget  

 af den producerede el sker således direkte til X Belysningsvæsen og indgår  

 dermed som et led i den generelle forsyningsvirksomhed, der ikke sondrer  

 mellem  

 el produceret ved vindkraft eller ved andre forsyningskilder.
Den ordinære  

 forbruger af el vil således være uvidende om, hvilken kraftkilde den  

 forbrugte  

 mængde stammer fra.
Told- og skatteregionen har derfor fundet, at  

 markedsføringen ikke har en direkte relation til det erhvervsmæssige salg,  

 men  

 må anses som et politisk indlæg i den løbende miljødebat.
Vindmøllelaugets repræsentant har over for Landsskatteretten  

 principalt nedlagt påstand om, at det anerkendes, at lauget er berettiget til  

 fradrag for momsen af de omhandlede omkostninger.
Subsidiært er nedlagt  

 påstand  

 om, at der skønsmæssigt godkendes fradrag for momsen af en del af  

 omkostningerne.
Det er til støtte for den principale påstand gjort gældende, at  

 de omhandlede udgifter må anses som etableringsudgifter, for hvilke der er  

 momsfradragsret.
Repræsentanten har herved henvist til EF-domstolens  

 afgørelse  

 i sagen C-110/94 (Inzo), hvor domstolen anerkendte fradragsret for udgifter  

 til  

 forberedende handlinger til en afgiftspligtig transaktion.
Repræsentanten har endvidere gjort gældende, at salg af  

 interessentskabsandelene ikke kan anses for omfattet af momsfritagelsen i §  

 13,  

 stk. 1 nr. 11, litra e, da det af momsvejledningen for 1999, side 71,  

 fremgår,  

 at værdipapirer ikke omfatter dokumenter, der giver bestemte rettigheder over  

 fast ejendom.
Ejerandelen i Vindmøllelauget, der tillige omfatter  

 vindmølleområdet, er derfor ikke et værdipapir, og hverken BLP-dommen eller  

 de  

 danske afgørelser om værdipapirer kan således finde anvendelse.
Endvidere  

 vedrørte BLP-dommen salg af aktier, hvilket der ikke er tale om her.
Der er  

 således forskel på den finansielle transaktion, som en aktiehandel er, og det  

 forhold, at et interessentskab etableres.
De omhandlede  

 interessentskabsandele  

 kan heller ikke sidestilles med aktier eller anparter, der giver ejeren  

 egentlige rettigheder, og hvor der er et egentlig marked for afsætning.  

 Vindmøllerne afskrives endvidere over 20 år, og andelene bliver derfor   

 i  

 modsætning til aktier  mindre og mindre værd.
Repræsentanten har endvidere henvist til EF-domstolens dom i  

 C-408/98 (Abbey National), og har anført, at det ved denne afgørelse blev  

 slået  

 fast, at der er fradrag for fællesomkostninger, uanset om den konkrete  

 transaktion er momsfritaget.
De her omhandlede omkostninger må anses som  

 sådanne fællesomkostninger, og da lauget er fuldt momspligtigt, udgør  

 fradragsprocenten efter momslovens § 38, stk. 1, 100.
 Endvidere har repræsentanten gjort gældende, at de omhandlede  

 transaktioner, hvis de anses som momsfritagne finansielle transaktioner, må  

 anses som finansielle bitransaktioner, der efter direktivets artikel 19, stk.  

 2, 2. pkt. ikke skal medregnes ved opgørelsen af den delvise momsfradragsret.  

 Tegningen af interessentskabsandele indgår således hverken skattemæssigt  

 eller  

 regnskabsmæssigt som omsætning i interessentskabet, og må derfor i forhold  

 til  

 Vindmøllelaugets aktivitet betragtes som bitransaktioner, der ikke har til  

 formål at give interessentskabet en indtægt af vis varig karakter.  

 Repræsentanten har herved henvist EF-domstolens domme i C-142/99, C-60/90 og  

 C-80/95.
Endelig er det gjort gældende, at told- og skatteregionens  

 afgørelse er udtryk for et praksisskift, som kun kan have fremadrettet  

 virkning.
Direktoratet for Toldvæsenets (nu Told- og Skattestyrelsen)  

 anerkendte således ved afgørelsen i 1081/88 fradrag for momsen af tilsvarende  

 etableringsomkostninger, når virksomhedens aktivitet var momspligtig.
Da  

 Told-  

 og Skattestyrelsen ikke har tilbagekaldt denne afgørelse, må den stadig stå  

 ved  

 magt.
Vindmøllelauget har disponeret i tillid til denne praksis, og kunne  

 have  

 begrænset de omhandlede omkostninger, hvis man havde været bekendt med, at de  

 ikke ville blive godkendt fradraget.
Repræsentanten har til støtte for den subsidiære påstand gjort  

 gældende, at en del af de omhandlede udgifter må anses som medgået til  

 generel  

 markedsføring og reklame, for hvilke der er fradragsret.
Repræsentanten har  

 herved henvist til, at reklamerne og brochurerne udover at fungere som  

 salgsmateriale tillige medvirkede til accept af projektet i  

 lokalbefolkningen.  

 Endvidere vil afsætningen af el efter gennemførelse af liberaliseringen af  

 el-markedet ske til en række forskellige el-leverandører, og der har derfor  

  i  

 modsætning til hvad told- og skatteregionen har antaget  også været  

 tale om  

 reklame/markedsføring af selve produktet.
Vindmøllelauget er berettiget til  

 fradrag for den del af omkostningerne, der må anses som  

 markedsføringsomkostninger,  

 uanset hvor lille denne del måtte være.
 Landsskatteretten  

 udtaler:
 Efter momslovens § 4, stk. 1, betales der moms af varer og  

 ydelser, der leveres mod vederlag her i landet.
 Efter momslovens § 13, stk. 1, nr. 11, litra  

    

  

 e, er transaktioner, herunder forhandlinger,  

 med undtagelse af forvaring og forvaltning, i forbindelse med værdipapirer,  

 bortset fra varerepræsentativer og dokumenter, der giver bestemte  

 rettigheder,  

 herunder brugsrettigheder, over fast ejendom, samt andele og aktier, når  

 besiddelsen heraf retligt eller faktisk sikrer rettigheder som ejer eller  

 bruger over en fast ejendom eller en del af en fast ejendom, momsfritaget.
Den hertil svarende bestemmelse i 6. momsdirektiv artikel 13  

 pkt.
B, stk. 1, litra d, nr. 5, er sålydende:
 Med forbehold af andre fællesskabsbestemmelser fritager  

 medlemsstaterne på betingelser, som de fastsætter for at sikre en korrekt og  

 enkel anvendelse af nedennævnte fritagelser og med henblik på at forhindre  

 enhver mulig form for svig, unddragelse og misbrug: ( ) transaktioner,  

 herunder  

 forhandlinger, med undtagelse af forvaring og forvaltning, i forbindelse med  

 aktier, andele i selskaber eller andre sammenslutninger, obligationer og  

 andre  

 adkomstbeviser, bortset fra:
- varerepræsentativer - de i artikel 5, stk. 3, omhandlede rettigheder og  

 adkomstbeviser Artikel 5, stk. 3, omhandler bestemte rettigheder over fast  

 ejendom, tinglige rettigheder, som giver indehaveren heraf brugsret til en  

 fast  

 ejendom og andele af og aktier, når besiddelsen heraf retligt eller faktisk  

 sikrer rettigheder som ejer eller bruger over en fast ejendom eller en del af  

 en fast ejendom.
 Efter momslovens § 37, kan registrerede virksomheder ved  

 opgørelsen af momstilsvaret som indgående moms fradrage momsen for  

 virksomhedens indkøb m.v. af varer og ydelser, der udelukkende anvendes til  

 brug for virksomhedens leverancer, som ikke er fritaget efter § 13.
Efter momslovens § 38, stk. 1, kan en registeret virksomhed for  

 varer, og ydelser, som anvendes både til fradragsberettigede formål og til  

 andre formål i virksomheden, foretage fradrag for den del, der  

 forholdsmæssigt  

 svarer til omsætningen i den registrerede del af virksomheden.
Ved opgørelsen  

 af omsætningen ses bl.a. bort fra omsætningsbeløb, som vedrører  

 bitransaktioner  

 vedrørende fast ejendom, og omsætningsbeløb, som hidrører fra passiv  

 kapitalanbringelse, herunder enkeltstående udlån mellem moder- og  

 datterselskabet og mellem søsterselskaber, samt renteindtægter fra  

 købekontrakter og kreditkøbsaftaler, som er indgået i forbindelse med  

 virksomhedens salg og udlejning af egne varer.
 Landsskatteretten finder, at salg af interessentskabsdele i  

 forbindelse med etablering af et interessentskab må anses som levering af en  

 vare mod vederlag som omhandlet i momslovens § 4, stk. 1.
 Landsskatteretten finder endvidere, at salg af  

 interessentskabsandele må anses som en i medfør af momslovens § 13, stk. 1,  

 nr.  

 11, litra e, momsfritaget transaktion vedrørende værdipapirer, idet udtrykket  

 værdipapirer må forstås i overensstemmelse med den citerede  

 direktivbestemmelse, hvorefter transaktioner vedrørende bl.a. andele i  

 selskaber eller andre sammenslutninger, er momsfritaget.
 Retten finder således ikke grundlag for at antage, at de  

 omhandlede interessentskabsandele er omfattet af undtagelsen til momslovens §  

 13, stk. 1, nr. 11, litra e, jf. direktivets artikel 5, stk. 3.
 De momsbelagte udgifter, der har været forbundet med salg af  

 disse interessentskabsandele, findes endvidere at have haft en sådan direkte  

 og  

 umiddelbar tilknytning til disse salg, at der i overensstemmelse med  

 EF-domstolens dom i sagen C-4/94, BLP Groupe plc, ikke efter momslovens § 37,  

 kan foretages fradrag i momsgrundlaget for disse udgifter.
Anvendelsen af momslovens § 38, stk. 1, forudsætter, at de  

 afholdte udgifter har haft tilknytning til både momspligtige og momsfritagne  

 aktiviteter.
Da Landsskatteretten finder, at udgifterne alene har haft  

 tilknytning til de momsfritagne aktiviteter, finder retten ikke grundlag for  

 behandle udgifterne som fællesudgifter efter denne bestemmelse.
Landsskatteretten finder endelig ikke grundlag for at antage, at  

 der på tidspunktet for afholdelsen af de omhandlede omkostninger bestod en  

 praksis for godkendelse af fradrag for momsen heraf, som klageren kan støtte  

 ret på.
Der henvises herved til TfS 2001.614.
 Den påklagede afgørelse stadfæstes derfor.
