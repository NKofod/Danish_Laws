§ 1.  Tjenstgørende befalingsmænd må ikke træffe  

 aftale med tjenstgørende menigt personel om personlige tjenesteydelser - heller ikke mod betaling eller anden form for vederlag eller belønning - ligesom befalingsmænd ikke kan beordre efterstående til at udføre personlige tjenesteydelser.
 Stk. 2.  Officerer kan dog under særlige forhold (under  

 deltagelse i øvelser, under midlertidigt fravær med deres enhed fra dennes  

 faste tjenestested, ved tjeneste i skibe under kommando samt under krig eller  

 ekstraordinære forhold) - når tjenstlige hensyn taler derfor - pålægge menigt  

 personel at udføre personlige tjenester for sig inden for tjenestetiden.
 Stk. 3.  Øvrige befalingsmænd kan under tilsvarende  

 omstændigheder i et af den nærmest foresatte chef fastsat omfang bemyndiges  

 til at lade menigt personel udføre personlige tjenester.
 § 2.  Rengøring og pudsning af våben og udrustning  

 (men ikke uniformsgenstande, herunder fodtøj), der er udlånt til  

 befalingsmænd, henregnes ikke til personlige tjenesteydelser og kan efter  

 vedkommende chefs bestemmelse iværksættes som almindelig tjeneste for menigt  

 personel.
 Stk. 2.  Der skal til sådan tjeneste afsættes  

 tilstrækkelig tid til, at det menige personel i givet fald med rimelighed og  

 på forsvarlig måde kan afslutte rengøring og pudsning af egne våben mv.,  

 således at personellets fritid ikke af denne grund beskæres.
 § 3.  De i §1 og 2 fastsatte bestemmelser er  

 tilsvarende gældende for militært personel uden for den militære rækkefølge  

 samt for forsvarets civile personel.
 Ikrafttrædelse mv.
 § 4.  Kundgørelse for Forsvaret B.20-1967 ophæves.
 P.M.V.
 E.B.
J.
Olesen *) Ovenstående er indholdsmæssigt identisk med Kundgørelse for Forsvaret  

 B.20-1967.
