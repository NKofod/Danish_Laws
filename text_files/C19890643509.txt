(Til samtlige ministerier m.v.) Til samtlige ministerier mv.
Cirkulære om størrelsen af gruppelivsforsikring i perioden 1. april  

 1989 - 1. januar 1991 I den gruppelivsordning, der er etableret for en række overenskomstgrupper  

 i det statslige område, er forsikringssummen - efter forhandling med  

 organisationerne forhøjet på basis af den udløste bonus.
 Der er tale om en forhøjelse til 75.000 kr. med virkning fra 1. april 1989  

 for perioden indtil 31. december 1990.
 Der henvises til Finansministeriets cirkulærer af 28. september 1984 og  

 20. august 1985 vedrørende etablering af en gruppelivsordning.
 Gruppelivsordningen omfatter p.t. de på bilaget til dette cirkulære  

 anførte personalegrupper med hjemmel i den indgåede overenskomst mellem  

 Finansministeriet (respektive DSB henholdsvis P&T) og vedkommende faglige  

 organisation.
 Dette cirkulære erstatter Finansministeriets cirkulære af 12. juli 1988.
 P.M.V.
 E.B.
Lene Larsen Bilag Oversigt over de af gruppelivsordningen omfattede  

 overenskomstgrupper Dansk EL-forbund Dansk Metalarbejderforbund Snedker- og Tømrerforbundet Blikkenslager- og Rørarbejderforbundet for - metalarbejdere, elektrikere, blikkenslagere, snedkere og tømrere o.lign.  

 ansat ved statsinstitutioner mv. uden for hovedstadsområdet - smede- og maskinarbejdere, elektrikere og blikkenslagere ved  

 Forskningscenter Risø Dansk Metalarbejderforbund for - maskinkonsulenter i Direktoratet for Arbejdstilsynet - forskningsteknikere og operatører ved Forskningscenter Risø - ingeniørassistenter ved Københavns Universitet og Danmarks tekniske  

 Højskole - automekanikere ved DSB samt de under baneafdelingen beskæftigede  

 håndværkere Dansk Funktionærforbund for - tekniske fotografer i staten - plantekontrollører ved Statens Plantetilsyn - prøveassistenter ved Danmarks elektriske Materielkontrol (DEMKO) - faguddannede mejerister samt medhjælpere ved Statens Mejeriforsøg i  

 Hillerød - uddannede konsulenter i Direktoratet for Arbejdsmarkedsuddannelserne Teknisk Landsforbund for - ingeniørassistenter ved Københavns Universitet og Danmarks tekniske  

 Højskole - forskningsteknikere ved Københavns Universitet (Niels Bohr Institutet),  

 Århus Universitet (fysisk og kemisk institut) - inventarkonduktører i staten - biologassistenter og biologoverassistenter i statens tjeneste - konserveringsteknikere ansat i Nationalmuseet Handels- og Kontorfunktionærernes Forbund i Danmark for - AF-konsulenter ved arbejdsformidlingskontorer - analyseassistenter ved statsfrøkontrollen - beregnere i direktoratet for statens indkøb - edb-medarbejdere under visse ministerier - flyvelederassistenter under statens luftfartsvæsen - klinikassistenter m.fl.
