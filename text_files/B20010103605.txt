Bekendtgørelse om udbetaling af tilskud fra Arbejdsgivernes  

  

 Elevrefusion til dækning af de faglige udvalgs udgifter til  

  

 svendeprøver for elever, der gennemfører en uddannelse med  

  

 skolepraktik eller udenlandsk praktik i henhold til lov om  

  

 erhvervsuddannelser I medfør af § 11, stk. 4, § 14,  

 stk. 2, samt § 15 i lov om Arbejdsgivernes Elevrefusion, jf.  

 lovbekendtgørelse nr. 185 af 11. marts 2001 fastsættes:
Kapitel 1 Retten til tilskud § 1.  

  

 Ret  

 til tilskud har faglige udvalg, som afholder svendeprøver for elever, der  

 gennemfører en uddannelse med skolepraktik eller udenlandsk praktik efter  

 reglerne i lov om erhvervsuddannelser.
 Stk. 2.  

  

 Der ydes  

 ikke tilskud til svendeprøveudgifter, hvis eleven på tidspunktet for  

 svendeprøvens aflæggelse er omfattet af en uddannelsesaftale med en dansk  

 virksomhed.
 § 2.  

  

 Tilskud  

 ydes til det faglige udvalgs direkte merudgifter ved svendeprøver for disse  

 elevgrupper, dvs. udgifter til skuemestre og udgifter til evt. udarbejdelse  

 af  

 opgaver ved svendeprøver.
Kapitel 2 Beregning af tilskud § 3.  

  

 Tilskuddet  

 beregnes pr. elev og udgør det laveste svendeprøvegebyr, som det faglige  

 udvalg  

 opkræver hos en arbejdsgiver for en elev med uddannelsesaftale inden for  

 samme  

 speciale.
Tilskuddet til en elevs svendeprøve kan dog maksimalt udgøre det  

 beløb,  

 som bestyrelsen for Arbejdsgivernes Elevrefusion har fastsat, jf.  

 stk. 2.
Stk. 2.  

  

 Det  

 maksimale tilskud til det faglige udvalgs gennemførelse af en svendeprøve for  

 en elev fastsættes en gang årligt af bestyrelsen for Arbejdsgivernes  

 Elevrefusion.
For svendeprøver, der afholdes efter den 30. juni 1998 er det  

 maksimale tilskud pr. elev fastsat til 1.800 kr.
Kapitel 3 Udbetaling til de faglige udvalg § 4.  

  

 Det  

 faglige udvalg sender en regning for elevens svendeprøve til den skole, som  

 eleven er tilknyttet.
Det faglige udvalgs beregning af tilskuddet skal ske i  

 overensstemmelse med reglerne i § 3, og det laveste svendeprøvegebyr for  

 elever med uddannelsesaftale inden for samme speciale skal fremgå af  

 regningen.  

 Skolen påser, at betingelserne i udbetalingsreglerne er opfyldt og udbetaler  

 tilskuddet til det faglige udvalg.
Kapitel 4 Udbetaling til skolerne § 5.  

  

 Arbejdsgivernes  

 Elevrefusion udbetaler en gang om måneden til skolerne de beløb, der er  

 udbetalt i henhold til § 4. Ved skolens anmodning om udbetaling af  

 gebyret  

 for skolepraktikelever benyttes en blanket fælles for de udgifter, skolen får  

 refunderet direkte fra Arbejdsgivernes Elevrefusion.
Ved skolens anmodning om  

 udbetaling af gebyrer vedrørende elever med udenlandsk praktik benyttes en  

 særlig blanket, der kan rekvireres hos Arbejdsgivernes Elevrefusion.
 Stk. 2.  

  

 Udbetalingen finder normalt sted den 10. i hver måned og omfatter blanketter  

 modtaget senest den 5. i samme måned.
Kapitel 5 Forskellige bestemmelser § 6.  

  

 Klager  

 over afgørelser om udbetaling af tilskud kan inden for fire uger efter  

 meddelelse af afgørelsen indbringes for Ankenævnet for Arbejdsgivernes  

 Elevrefusion.
Stk. 2.  

  

 Ved  

 indgivelse af klage betales et gebyr på 300 kr.
Klage anses for indgivet, når  

 gebyret er modtaget af ankenævnets sekretariat, Kongens Vænge 8, 3400  

 Hillerød.  

 Gebyret tilfalder Arbejdsgivernes Elevrefusion.
 Stk. 3.  

  

 Får  

 klageren helt eller delvist medhold af ankenævnet, tilbagebetales gebyret af  

 Arbejdsgivernes Elevrefusion.
 § 7.  

  

 Anmodning  

 om udbetaling af tilskud skal indsendes til skolen senest 4 måneder efter, at  

 svendeprøven er afholdt.
Kapitel 6 Ikrafttræden § 8.  

  

 Bekendtgørelsen  

 træder i kraft den 1. januar 2002.
 Stk. 2.  

  

 Samtidig  

 ophæves Regler for udbetaling af tilskud fra Arbejdsgivernes Elevrefusion til  

 dækning af de faglige udvalgs udgifter til svendeprøver for elever, der  

 gennemfører en uddannelse med skolepraktik eller udenlandsk praktik i henhold  

 til lov om erhvervsuddannelser, fastsat af bestyrelsen den 16. juni 1998.
