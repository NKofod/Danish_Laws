 Den 10. november 1972 vedtoges på en diplomatisk konference i Geneve et  

 udkast til en tillægsaftale om ændringer i den internationale konvention af  

 2. december 1961 om beskyttelse af plantenyheder. Ændringerne vedrører  

 konventionens bestemmelser om medlemslandenes bidrag til unionen for  

 beskyttelse af plantenyheder samt stemmeretten i tilfælde af en medlemsstats  

 manglende betaling.
Tillægsaftalen ratificeredes af Danmark den 8. februar 1974 og trådte i  

 medfør af konventionens artikel 27, stk. 4, i kraft den 11. februar 1977 for  

 Belgien, Danmark, Frankrig, Nederlandene, Sverige og Forbundsrepublikken  

 Tyskland.
Den er endvidere ratificeret af Italien og Schweiz med virkning fra  

 henholdsvis den 1. og den 10. juli 1977 og tiltrådt af Sydafrika med virkning  

 fra den 6. november 1977.
 Angående konventionen henvises til udenrigsministeriets bekendtgørelse nr.  

 128 af 10. december 1968, Lovtidende C.
 Udenrigsministeriet, den 23. februar  

 1978.
