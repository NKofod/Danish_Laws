Ph.D.-studerende i udlandet LR af 29/9 1998 Spørgsmål Vil ydelser, som Forskerakademiet udbetaler til  

 dækning af udgifter i forbindelse med Ph.D-stipendiatens uddannelse i  

 udlandet- specielt etableringsydelsen   være omfattet af Ligningslovens  

 §7, litra r, og, såfremt de afholdes, have den konsekvens, at hele den  

 "skattefri" løn gøres skattepligtig? Svar Nej, for de fleste ydelsers vedkommende, der henvises dog  

 til, nedenstående sagsfremstilling og begrundelse.
Sagsfremstilling og begrundelse Finansministeriet og Akademikernes Centralorganisation har  

 indgået aftale af 25. november 1997 om lønnede  

 Ph.D.-stipendiater.
Aftalen, der trådte i kraft 1. januar 1998,  

 indeholder bl.a. protokollat I, der omhandler Ph.D.-stipendiater, der i hele  

 forløbet  dvs. normalt 3 år   er indskrevet ved udenlandske  

 institutioner.
 Efter den nye aftale er Ph.D.-stipendiaten  

 lønmodtager, og Forskerakademiet (Rektorkollegiet og  

 Forskningsrådene) er arbejdsgiver for stipendiaterne i udlandet.
 Ved den indgåede lønaftale blev den  

 årlige basisløn på ca. 171.000 kr. fastsat under hensyn  

 til, at den lempes efter reglerne i LL § 33A.
 Forskerakademiet afholder af sin bevilling foruden  

 udgifterne til stipendiatens løn forskellige udgifter, der er  

 forbundet med stipendiatens uddannelse i udlandet, f.eks.  

 tuition/undervisningsgebyr, projektudgifter, udgifter til konference, syge-  

 og hjemtransportforsikring, ud- og hjemrejse, flytning samt et  

 etableringstilskud, der typisk anvendes til dækning af udgifter til  

 indskud i lejlighed og mindre anskaffelser af indbo.
 Lønnede Ph.D.-stipendiater indskrevet til  

 længerevarende forskeruddannelse i udlandet anses efter disse regler  

 for udsendt af den danske stat eller en anden offentlig myndighed og  

 får således fuld lempelse for den danske skat, der falder  

 på indkomsten optjent under ophold i udlandet af mindst 6  

 måneders varighed, medmindre vedkommende modtager ydelser efter  

 Ligningslovens § 7, litra r, eller § 9, stk. 5.
 Undervisningsministeriet har i brev af 24. februar 1998  

 overfor Skatteministeriet, Departementet rejst spørgsmålet om,  

 hvorvidt Ph.D.-studerende, der lønnes af Forskerakademiet i  

 forbindelse med studier i udlandet, kan fritages for beskatning i Danmark  

 efter bestemmelserne i ligningslovens § 33 A.
Departementet har hertil svaret, at en af betingelserne  

 for fritagelse efter denne bestemmelse er, at den pågældende ikke  

 modtager ydelser, som er fritaget for beskatning efter ligningslovens § 7,  

 litra r, eller § 9, stk. 5 i samme lov.
Departementet har yderligere udtalt,  

 at det vil være et ligningsmæssigt spørgsmål,  

 hvorvidt en ydelse i det konkrete tilfælde falder ind under  

 ligningslovens § 7, litra r.
Det er dog Departementets generelle opfattelse,  

 at udgifter, som forskerakademiet efter regning afholder, og som direkte  

 relaterer sig til den uddannelse en Ph.D.-studerende skal gennemgå ved  

 en udenlandsk uddannelsesinstitution, ikke er af en sådan karakter, at  

 de falder ind under bestemmelsen i ligningslovens § 7, litra r.
Udgifter  

 afholdt af forskerakademiet til undervisningsgebyr og til faglige konferencer  

 o.l. for den studerende må efter Departementets opfattelse kunne  

 sammenlignes med de erhvervsmæssige udgifter, en arbejdsgiver i andre  

 sammenhænge må afholde, for at arbejdet kan udføres,  

 eksempelvis indretning og drift af kontor.
Dækning af sådanne  

 udgifter har således efter Departementets opfattelse ikke betydning for  

 anvendelsen af ligningslovens § 33 A.
 I det omfang, at rejseomkostninger og andre udgifter efter  

 de almindelige regler vil kunne dækkes efter regning uden  

 skattemæssige konsekvenser for en medarbejder, vil det også kunne  

 ske for en Ph.D.-studerende.
 Departementet finder dog at nogle ydelser synes at  

 være af en sådan karakter, at de med ligningslovens ord "  

 tjener til dækning af merudgifter som følge af tjenesten i  

 udlandet".  Departementet tænker i den forbindelse  

 særlig på etableringsgodtgørelsen, idet sådanne  

 ydelser vil kunne fritages for beskatning i medfør af LL § 7, litra r,  

 men med deraf følgende konsekvenser for anvendelsen af lovens § 33  

 A.
Ved lov nr. 835 af 18. december 1987 fik offentlig  

 ansatte, der udfører systemeksport mulighed for at opnå lempelse  

 efter LL § 33 A.
Det var dog en betingelse, at de pågældende ikke  

 oppebar udetillæg eller andre lignende ydelser, som var skattefri efter  

 LL § 7, litra r.
I bemærkningerne til loven står der om  

udetillægget, at det udbetales til personale i  

 udenrigstjenesten, der er tjenestegørende i udlandet, samt at  

 størrelsen fastsættes på de årlige finanslove, efter  

 indstilling af udetillægsnævnet.
 Udetillægget tjener til dækning af en  

 række merudgifter ved tjenesten i udlandet og til dækning af en  

 beregnet standardskat.
Herudover er der i tekstanmærkningerne til de  

 årlige finanslove hjemmel til at tildele visse tjenestemænd et  

 passende tillæg.
Tjenestemænd udsendt af Forsvarsministeriet  

 behandles på samme måde som tjenestemænd i  

 Udenrigsministeriet.
Der kan endvidere ydes et passende udetillæg til  

 tjenestemænd m.v., der af DSB udsendes til tjeneste ved udenlandske  

 rejsebureauer m.v.
Det samme gælder for tjenestemænd, der  

 udsendes af Rigspolitichefen til tjeneste i udlandet, og for  

 tjenestemænd, der udsendes af Energistyrelsen.
Det står videre i bemærkningerne, at personer,  

 der modtager udetillæg, herunder et beløb til dækning af  

 en beregnet standardskat, stilles som om lønindkomsten under tjenesten  

 i udlandet er fritaget for beskatning.
Derfor er der ikke grundlag for at  

 give personer, der modtager udetillæg, skattenedsættelse i  

 medfør af LL § 33 A.
 Forskningsministeriet har i sagens anledning på  

 Told- og Skattestyrelsens foranledning bedt Forskningsakademiet,  

 Rektorkollegiet og forskningsrådene, der er ansættelsesmyndighed  

 for lønnede Ph.D.-stipendiater, der under forskeruddannelse i  

 udlandet, om at indsende oplysninger om de ydelser, der udover lønnen  

 udbetales til de studerende.
Rektorkollegiet oplyser, at for så vidt  

 angår lønnede Ph.D.-stipendiater ved EUI (Europæisk  

 Universitet Institut, Firenze) gælder, at de pågældende  

 efter ansøgning kan få dækket rejse- og flytteomkostninger  

 i forbindelse med påbegyndelsen og afslutningen af studieopholdet i  

 Firenze inden for en ramme af 10.000 kr.
De studerende udarbejder et budget  

 og får udbetalt 80% af beløbet som et a conto beløb, idet  

 de aflægger regnskab efterfølgende med den nødvendige  

 dokumentation i form af billetter og fakturaer fra flyttefirma.
Derudover får de studerende ikke andre midler fra  

 dansk side.
Fra EUI kan de efter ansøgning få dækket  

 rejse- og opholdsudgifter ved ophold på andre universiteter,  

 forskningsinstitutioner eller arkiver.
Omfanget af dette har Rektorkollegiet  

 ikke oplysninger om, idet ydelserne udbetales efter EUI s interne  

 reglement.
 Forskerakademiet oplyser, at stipendiaterne kun kan  

 søge dækning af diverse uddannelsesmæssige udgifter op til  

 et i finansloven fastsat maksimumbeløb, der f.s.v. angår  

 stipendiater inden for de eksperimenterende fag er på 129.700 kr.  

 ekskl. administrationsafgift pr. akademisk år (1998), og for  

 stipendiater inden for de ikke-eksperimenterende fag kr. 86.400 ekskl.  

 administrationsafgift pr. akademisk år (1998).
 Op til disse maksimumbeløb kan stipendiaterne  

 udover lønnen   søge om dækning af udgifter til:
 Udgifterne refunderes af akademiet mod fremsendelse af  

 originale regninger eller kvitteringer enten fra stipendiaten selv eller fra  

 den indskrivende institution.
Akademiet har ikke sat en øvre grænse for,  

 hvor meget den enkelte stipendiat kan søge til dækning af en  

 bestemt udgiftstype.
Eneste undtagelse herfra er konferencedeltagelse  

 (deltagergebyr, rejse- og opholdsudgifter ekskl. forplejning) og  

 etableringstilskud.
F.s.v. angår førstnævnte udgift kan  

 den enkelte stipendiat således maksimalt få dækket udgifter  

 op til 36.000 kr. fordelt over hele studietiden dvs. typisk over 3 år,  

 mens etableringsbeløbet, der udbetales mod dokumentation i forbindelse  

 med studiestart, udgør hhv. 6.000 kr., 8.000 kr. eller 10.000 kr.  

 afhængig af, hvor i verden stipendiaten opholder sig.
 F.s.v. angår de andre udgiftstyper er der derimod  

 afhængig af forhold som fagområde, værtsland, indskrivende  

 institution mv. store forskelle på, hvilke udgifter, de enkelte  

 stipendiater søger dækket, og dermed får dækket af  

  Forskerakademiet.
 Nødvendige udgifter for opstart af et  

 Ph.D.-studieforløb i udlandet dvs. udrejse, flytning og etablering  

 samt tegning af syge- og hjemtransportforsikring dækkes imidlertid  

 nærmest uden undtagelse for samtlige stipendiater.
 Forskningsrådene oplyser, at  

 Forskningsrådenes støtte omfatter dækning af :
 Støtte til bolig- og opholdsudgifter afhænger  

 af leveomkostningerne i det pågældende land.
Al form for støtte ydes på grundlag af en  

 ansøgning med tilhørende budget for udgifterne i forbindelse  

 med opholdet.
Ved længerevarende ophold fastsættes støtten  

 under hensyn til opholdets varighed og eventuel støtte fra anden side.  

 Konkrete forhold kan derfor begrunde, at støtten i et vist omfang  

 varierer mellem de enkelte studerende.
 Forskerakademiet har f.s.v. angår udgifter  

 til rejse, flytning, etablering og forsikring meddelt de involverede  

 stipendiater, at der ikke kan gives tilsagn om dækning af disse  

 udgifter førend den skattemæssige konsekvens heraf er  

 afklaret.
 Forskningsrådene har ligeledes oplyst, at de  

 ikke siden den 2. marts 1998 har bevilget tilskud ud over lønnen som  

 følge af de uafklarede skattemæssige konsekvenser heraf.
 Ligningsrådet udtalte:
 Udgiftsdækkende ydelser udbetales af det offentlige  

 til dækning af (mer)udgifter i forbindelse med fravær fra  

 tjenestestedet under tjenesterejser/udstationering, forflyttelse, varetagelse  

 af tjenstlige opgaver på bopælen mv.
 Ydelserne betales i vid udstrækning på basis  

 af aftaler indgået med den organisation, under hvilken den  

 pågældende medarbejder henhører.
Aftalens regler og satserne for ydelserne, herunder  

 ydelser efter Ligningsrådets satser, er i et vist omfang fastsat  

 på grundlag af gennemsnitsbetragtninger, og der vil derfor ikke i alle  

 tilfælde være tale om merudgifter af samme størrelse som  

 den godtgørelse, der er krav på.
Ydelserne er skattefri efter LL  

 § 7, litra r, og § 9, stk. 5.
Dækker arbejdsgiveren en ansats rejse-, opholds- og  

 befordringsudgifter i henhold til originale (eksterne) bilag, er  

 beløbet ikke skattepligtig indkomst for den ansatte.
Udgifterne er da  

 afholdt som "udlæg efter regning". Denne form for udlæg  

 er ikke omfattet af LL § 7, litra r eller § 9, stk. 5.
 Vedr. de oplyste ydelser, der udbetales af  

Rektorkollegiet, finder Ligningsrådet, at der er tale om  

 "udlæg efter regning", der ikke er omfattet af hverken LL §  

 7, litra r, eller § 9, stk. 5.
Ydelser, der udbetales af EUI, og som ikke er  

 "udlæg efter regning", er efter Ligningsrådets  

 opfattelse ikke en ydelse omfattet af LL § 7, litra r, og skal derfor  

 medregnes i PH.D.-stipendiatens skattepligtige indkomst, hvorved den  

 indgår i den lempelsesberettigede  indkomst efter LL § 33 A.
Det skal  

 dog bemærkes, at selv om man antog, at ydelserne fra EUI er omfattet af  

 LL § 7, litra r, vil de dog ikke være til hinder for anvendelsen af  

 lempelsesreglen i LL § 33 A, idet det er almindelig antaget, at det kun er LL  

 § 7 r-ydelser, der udbetales af den danske stat, der afskærer  

 modtageren fra at anvende lempelsesreglen i LL § 33 A.
F.s.v. angår ydelser, der udbetales af  

Forskerakademiet og Forskningsrådene, finder  

 Ligningsrådet ikke på det foreliggende grundlag, at det er muligt  

 at besvare det stillede spørgsmål generelt for alle de enkelte  

 arter af ydelser, idet der for flere af ydelsernes vedkommende hersker  

 uklarhed om, ydelserne udbetales på grundlag af foreliggende eksterne  

 bilag eller eksempelvis udbetales efter standardsatser, der, hvor dette  

 måtte være hensigtsmæssigt, tilpasses studielandets  

 omkostningsniveau.
Det vil imidlertid være således, at  

 såfremt Forskerakademiet eller Forskningsrådene dækker  

 stipendiatens udgifter i henhold til originale (eksterne) bilag eller  

 afholder udgifterne direkte, er ydelserne ikke omfattet af hverken LL § 7,  

 litra r, eller § 9, stk. 5, og betaling af ydelserne vil derfor ikke  

 påvirke stipendiatens mulighed for lempelse efter LL § 33 A.
 Udbetales ydelserne efter et skøn eller efter  

 generelt fastsatte satser, der har til hensigt at dække de merudgifter  

 stipendiaten har under opholdet i udlandet, vil ydelsen være omfattet  

 af LL § 7, litra r, og dermed afskære stipendiaten fra at opnå  

 lempelse efter LL § 33 A.
Departementet har efterfølgende udtalt  

til Told- og Skattestyrelsen, at en person, der er udsendt som  

 Ph.D.-studerende ved en uddannelsesinstitution i udlandet, og som  

 lønnes af den danske stat, er at betragte som udsendt til tjeneste  

 uden for riget som omhandlet i kildeskattelovens §1, stk. 1, nr.4, og af den  

 hertil hørende administrative praksis.
En udsendt Ph.D.-studerende er  

 således altid fuldt skattepligtig i Danmark.
