 Ansøgning om placering af friskiltet på forkanten af taget over  

 forruden i stedet for bag forruden som krævet i hyrekørselsbekendtgørelsen  

 kunne ikke imødekommes, idet friskiltet ansås for omfattet af  

 Justitsministeriets detailforskrifter for køretøjer, hvorefter  

 tagreklameskilte o. lign. skal være anbragt mindst 400 mm fra tagets forkant.
I brev af 27. juli 1986 har De ansøgt om dispensation fra § 1o, stk. 2, i  

 hyrekørselsbekendtgørelsen, idet De på Deres »London Taxi« ønsker  

 »frilygten« placeret på forkanten af taget over forruden  

 (illustreret på medfulgte fotos), i stedet for bag denne som foreskrevet i  

 bekendtgørelsen.
Begrundelsen herfor er, at det på grund af hyrevognens  

 stærkt tonede ruder vil være vanskeligt at se frilygten ved normal placering.
 I denne anledning skal det meddeles, at sagen har været forelagt  

 justitsministeriet, der i henhold til færdselslovgivningen er endelig  

 administrativ myndighed med hensyn til køretøjers indretning og udstyr.
 Justitsministeriet har i brev af 2. september 1986 udtalt, »at i  

 henhold til Detailforskrifter for køretøjer 1986 pkt. 9.o6.oo4 (1) og pkt.  

 9.o6.o21 (1), skal tagreklameskilte og lignende (herunder taglygte på  

 hyrevogn) være anbragt mindst 4oo mm fra tagets forkant og være udformet og  

 anbragt således, at det ikke medfører unødig fare for andre  

 trafikanter.«.
 Det er justitsministeriets opfattelse, at den ansøgte placering af  

 friskiltet er omfattet af de nævnte Detailforskrifter og justitsministeriet  

 kan derfor ikke godkende placeringen, der »vil være til unødig fare for  

 andre trafikanter«.
 Justitsministeriet har i øvrigt hæftet sig ved, at problemet vedrørende  

 synligheden af friskiltet skyldes London Taxiens stærkt tonede ruder og  

 henleder i denne forbindelse opmærksomheden på pkt. 1o.o3.oo4 (4) i  

 Detailforskrifterne, hvoraf det fremgår, »at mindst 7o% af det  

 indfaldende lys skal passere inden for det normale synsfelt.«.
 Under henvisning til justitsministeriets udtalelse i sagen skal det derfor  

 meddeles, at Deres dispensationsansøgning ikke kan imødekommes.
