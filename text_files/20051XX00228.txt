Skriftlig fremsættelse (25. januar 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om medarbejderindflydelse i SCE-selskaber (Lovforslag nr.
L 131).
 Lovforslaget gennemfører Rådets direktiv 2003/72/EF af 22.  

 juli 2003 om supplerende bestemmelser til statutten for det europæiske  

 andelsselskab for så vidt angår medarbejderindflydelse.
 Formålet med lovforslaget er at sikre tilstedeværelsen af en  

 ordning for information og høring af medarbejderne samt videreførelse af  

 ordninger om medbestemmelse, som medarbejderne måtte have ved stiftelsen af  

 det  

 europæiske andelsselskab (SCE-selskabet).
Lovforslaget foreslår fastsættelse af procedurer for  

 indgåelse af en aftale om medarbejderindflydelse og nedsættelse af et  

 medarbejderrepræsentationsorgan, samt bestemmer hvilke kompetencer og  

 beføjelser, der kan tillægges dette organ.
Medarbejderindflydelse er i dette  

 lovforslag enhver ordning, der giver medarbejdere adgang til indflydelse på  

 de  

 afgørelser, som selskabet træffer.
Lovforslaget fastsætter endvidere, at ledelsen i de  

 deltagende selskaber, når planen for stiftelse af et SCE-selskab er  

 offentliggjort, skal tage initiativ til oprettelse af et særlig  

 forhandlingsorgan bestående af medarbejdere i selskaberne.
Det særlige  

 forhandlingsorgan skal forhandle med de deltagende selskaber om en aftale om  

 den fremtidige medarbejderindflydelse i SCE-selskabet.
Opnås der ikke enighed  

 om en sådan aftale, skal der nedsættes et repræsentationsorgan bestående af  

 medarbejderrepræsentanter.
Repræsentationsorganet har krav på mindst et  

 årligt  

 møde med SCE-selskabets ledelse, hvor udviklingen i selskabets aktiviteter og  

 planlægning drøftes.
I ganske særlige tilfælde, som fx lukning af bedrifter  

 og  

 virksomheder, kan repræsentationsorganet anmode om et møde med SCE-selskabets  

 ledelse.
 Forslaget forventes ikke at have nogen væsentlige økonomiske  

 eller administrative konsekvenser for erhvervslivet.
 Lovforslaget træder i kraft den 18. august 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
