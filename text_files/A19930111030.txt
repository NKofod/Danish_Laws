 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 190 af 9. maj 1984 om planteskadegørere foretages følgende  

 ændringer:
 1. § 11 affattes således:
 »§ 11.  Landbrugsministeren kan fastsætte gebyrer  

 til dækning af udgifterne ved kontrollen med indførsel og udførsel af planter  

 og planteprodukter.
 Stk. 2.  Der er udpantningsret for gebyrer fastsat efter  

 stk. 1.
Stk. 3.  Landbrugsministeren kan fastsætte regler om  

 renter ved for sen indbetaling af gebyrer og om opkrævning af gebyrer for  

 erindringsskrivelser.« 2. § 12 affattes således:
»§ 12.  Overlader landbrugsministeren sine  

 beføjelser efter denne lov til en myndighed under ministeriet, kan ministeren  

 fastsætte bestemmelser om adgang til at klage over denne myndigheds  

 afgørelser, herunder om, at afgørelser ikke kan indbringes for højere  

 administrativ myndighed.« 3. § 13, stk. 4, affattes således:
»Stk. 4.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.« 4. I § 13 indsættes som stk. 5-7:
»Stk. 5.  Skønnes en overtrædelse af bestemmelser  

 fastsat efter loven ikke at ville medføre højere straf end bøde, kan  

 landbrugsministeren tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 6.  For så vidt angår den i stk. 5 nævnte  

 tilkendegivelse finder bestemmelserne i retsplejelovens § 930, jf. § 926,  

 tilsvarende anvendelse.
Stk. 7.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.« § 2 Loven træder i kraft den 1. januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
