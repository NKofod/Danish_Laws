Klage over manglende tilkaldelse af  

 tandlæge på skadestue Nævnet fandt at måtte lægge til grund, at  

 reservelægen var blevet kontaktet med oplysning om, at de mistede  

 tænder var blevet fundet.
 Nævnet fandt herefter, at reservelægen havde udvist manglende  

 omhu og samvittighedsfuldhed, da hun undlod at tilkalde en tandlæge,  

 efter at tænderne var blevet fundet.
 Nævnet lagde ved afgørelsen vægt på, at det af  

 skadestuens instruks fremgik, at en tandlæge skulle kontaktes,  

 såfremt en patient fandtes med mistede permanente tænder.
 Nævnet lagde endvidere vægt på, at reservelægen  

 blev kontaktet af en sygeplejerske med oplysning om de fundne tænder.  

 Nævnet lagde i den forbindelse vægt på, at den  

 administrerende overlæge havde oplyst til sagen, at der ville blive  

 tilkaldt en tandlæge, hvis man medbragte mistede tænder på  

 skadestuen.
