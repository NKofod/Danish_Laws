 Det meddeles herved, at finansministeriet den 19. december 1978 med  

 Handels- og Kontorfunktionærernes Forbund i Danmark har indgået vedhæftede  

 hovedaftale, der afløser hovedaftalen af 7. april 1972.
Ændringerne vedrører §§ 6-9 i den hidtidige hovedaftale.
Der gøres  

 opmærksom på, at hovedaftalen også omfatter de mellem finansministeriet og HK i tilslutning til  

 kontorfunktionæroverenskomsten indgåede tillægsaftaler vedrørende  

 edb-medarbejdere, klinikassistenter, og flyvelederassistenter samt  

 overenskomsterne for analysefunktionærer, beregnere og materielfunktionærer  

 og endvidere de med Dansk Laborant-Forening og Arbejdsformidlingskontorernes  

 Personales Landsforening tilsluttet HK indgåede overenskomster for  

 laboratoriefunktionærer, henholdsvis arbejdsformidlere og arbejdskonsulenter.
 Yderligere eksemplarer af denne cirkulæreskrivelse med hovedaftale vil af  

 vedkommende ministerium kunne fås ved henvendelse til finansministeriet,  

 lønnings- og pensionsdepartementets betjentstue, Torvegade 2, 1400 København  

 K., telefon 11 12 33, lokal 4202 og 4286.
P.
M.
V.
E.
B.
P.
K.
Jakobsen H O V E D A F T A L E mellem finansministeriet og Handels- og Kontorfunktionærernes Forbund i Danmark  

 (HK).
 Denne hovedaftale er afsluttet mellem på den ene side finansministeriet og  

 på den anden side HK med bindende virkning for de ministerier og egentlige  

 statsinstitutioner, der er omfattet af en mellem finansministeriet og HK  

 indgået kollektiv overenskomst, og for medlemmer af HK, som er ansat i  

 henhold til en overenskomst som nævnt.
 § 1.  Finansministeriet og HK er enige om at fremme et  

 godt samarbejde og virke for rolige og stabile arbejdsforhold på  

 tjenestestederne.
 Stk. 2.  Finansministeriet vil hverken direkte eller  

 indirekte lægge hindringer i vejen for, at kontorfunktionærerne organiserer  

 sig inden for HK.
 § 2.  Den ret, ministerierne og statsinstitutionerne  

 har til at lede og fordele arbejdet og til at anvende den efter deres skøn  

 passende arbejdskraft, skal udøves på en sådan måde, at kontorfunktionærernes  

 overenskomstmæssige rettigheder ikke krænkes.
 § 3.  Parterne er enige om, at der ved kollektiv  

 overenskomst mellem parterne fastlægges bestemmelser om løn- og øvrige  

 arbejdsvilkår.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt optages snarest og senest 1 måned efter, at begæring om forhandling er  

 fremsat.
Forhandling om indgåelse af ny overenskomst tilrettelægges således,  

 at ny overenskomst søges indgået, forinden den opsagte overenskomst udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1. i en måned.
 Stk. 5.  Arbejdsstandsning kan ikke omfatte medlemmer,  

 som parterne er enige om ved aftale at undtage fra retten til at varsle og  

 iværksætte arbejdsstandsning.
 Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptager  

 kuntorfunktionærerne uden unødigt ophold deres arbejde på de tjenestesteder,  

 hvor de var ansat.
Der må ikke fra nogen af parternes side finde  

 fortrædigelse sted i anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger, og hvis  

 ulovlige arbejdsstandsninger finder sted at søge at få dem bragt til ophør.
 § 6.  Inden for det område, som en overenskomst  

 omfatter, kan der, så længe den er gældende, ikke iværksættes  

 arbejdsstandsning medmindre der er hjemmel hertil i overenskomsten.
 § 7.  Enhver uenighed om forståelsen af en kollektiv  

 overenskomst kan af hver af parterne søges bilagt ved mægling, evt. ved  

 voldgift, efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af 4 medlemmer, hvoraf  

 2 vælges af finansministeriet og 2 af HK, samt en opmand, der vælges af  

 voldgiftsrettens medlemmer.
Såfremt der ikke opnås enighed om valget af  

 opmanden, anmodes arbejdsrettens formand om at udpege denne.
 § 8.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
 Parterne i denne hovedaftale bekræfter ved deres underskrift, at de har  

 den fornødne bemyndigelse til hovedaftalens indgåelse.
København, den 19. december 1978 Handels- og Kontorfunktionærernes  

 Forbund i Danmark E.
Hollmann Finansministeriet Kurt Petersen / P.
K.
Jakobsen Foranstående hovedaftale er også gældende for overenskomster, der indgås  

 mellem finansministeriet og Dansk Laborant-Forening tilsluttet Handels- og  

 Kontorfunktionærernes Forbund i Danmark.
København, den 19. december 1978 Dansk Laborant-Forening Erik V.
Andersen Finansministeriet Kurt Petersen / P.
K.
Jakobsen P R O T O K O L L A T i tilknytning til hovedaftale af dags dato mellem finansministeriet og  

 Handels- og Kontorfunktionærernes Forbund i Danmark (HK).
 Parterne er enige om nedenstående bemærkninger til nogle  

 enkeltbestemmelser i hovedaftalen:
 ad § 2.
 Bestemmelsen indebærer ikke nogen ændring i den hidtidige situation eller  

 praksis med hensyn til de ansattes medindflydelse, og bestemmelsen er ikke  

 til hinder for, at der ved aftale eller på anden måde sker en indskrænkning i  

 ministeriernes, styrelsernes og institutionernes ret til at lede og fordele  

 arbejdet og til at anvende den efter deres skøn passende arbejdskraft.
 København, den 19. december 1978.
Handels- og Kontorfunktionærernes  

 Forbund i Danmark E.
Hollmann Finansministeriet Kurt Petersen / P.
K.
Jakobsen PROTOKOLLAT.
 Parterne er enige om, at hovedaftalen af 19. december 1978 mellem  

 finansministeriet og Handels- og Kontorfunktionærernes Forbund i Danmark også  

 er gældende for overenskomster der indgås mellem finansministeriet og  

 Arbejdsformidlingskontorernes Personales Landsforening tilsluttet Handels- og  

 Kontorfunktionærernes Forbund i Danmark.
 København, den 9. august 1979.
Arbejdsformidlingskontorernes  

 Personales Landsforening Sv.
Mortensen Handels- og Kontorfunktionærernes Forbund i Danmark John Ernst Finansministeriet P.
M.
V.
E.
B.
