Skriftlig fremsættelse (1. november  

 2000) Økonomiministeren (Marianne Jelved):
 Herved tillader jeg mig for Folketinget at  

 fremsætte:
Forslag til lov om  

 innovationsforeninger (Lovforslag nr.
L 76).
 Lovforslaget fremsættes som led i regeringens  

 initiativer med henblik på at sikre mere stabile rammer for  

 pensionsopsparing og fremme formidlingen af risikovillig kapital til mindre  

 virksomheder.
 Lovforslaget ligger i forlængelse af regeringens  

 dialog med pensionsbranchen om, hvorledes pensionsinstitutterne bedst kan  

 være med til at fremme kapitaltilførslen til mindre og  

 mellemstore virksomheder.
 Med lovforslaget åbnes der op for etablering af  

 innovationsforeninger under tilsyn af Finanstilsynet, med en formue på  

 minimum 100 mio. kr.
Udgangspunktet er, at innovationsforeningernenes  

 investeringer skal være  risikovillige, og der bliver mulighed for at  

 have bestemmende indflydelse i de selskaber, der investeres i.
Endvidere  

 gives der større frihedsgrader end i investeringsforeninger til  

 aflønning af ledelsen, hvor også bonusordinger kan indgå.  

 Innovationsforeningerne er under tilsyn af Finanstilsynet.
Investeringer i mindre og nye virksomheder kræver en  

  mere professionel indsigt end investeringer i almindelige  

 børsnoterede selskaber.
Dette er begrundelsen for, at medlemsandelene  

 minimum skal være på 500.000,- kr.
Mindre investorer har dog  

 også mulighed for at investere indirekte i innovationsforeningerne  

 gennem f.eks. en investeringsforening.
Innovationsforeningerne kan udover direkte investeringer  

 yde anden støtte til selskaberne.
F.eks. kan innovationsforeningerne  

 yde lån, og innovationsforeningens medarbejdere kan med tilladelse fra  

 foreningens bestyrelse og direktion deltage i ledelsen af de selskaber, der  

 investeres i.
For at sikre de virksomheder der investeres i, er der indsat  

 begrænsninger i medlemmernes adgang til indløsning af deres  

 andele.
Så længe foreningerne er helt nye på  

 markedet og ikke har opbygget en markedsposition med hensyn til at  

 håndtere de ganske risikofyldte og kompetencekrævende  

 investeringer, der er tale om, må det forventes, at  

 pensionsinstitutterne vil forlange en risikopræmie for at indskyde  

 kapital.
Derfor fremsætter skatteministeren samtidig med dette  

 lovforslag forslag til ændrede skatteregler, der indeholder et ekstra  

 fradrag for investeringer i medlemsbeviser i innovationsforeninger i  

 introduktionsfasen fra år 2001 til 2005. Endvidere fremsættes der  

 et forslag til fradrag for omkostninger ved formueforvaltning, der også  

 vil gælde for innovationsforeninger.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
