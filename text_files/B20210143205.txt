 Bekendtgørelse om ændring af bekendtgørelse om refusion af udgifter ved myndighedernes sagsbehandling i forbindelse med kulbrinteaktiviteter m.v.
§ 1 I bekendtgørelse nr. 661 af 1. juni 2018 om refusion af udgifter ved myndighedernes sagsbehandling i forbindelse med kulbrinteaktiviteter m.v. foretages følgende ændringer:
 1. Indledningen affattes således:
»I medfør af § 25, stk. 3, i lov om anvendelse af Danmarks undergrund, jf. lovbekendtgørelse nr. 1533 af 16. december 2019, § 4 d, stk. 3, i lov om kontinentalsoklen, jf. lovbekendtgørelse nr. 1189 af 21. september 2018, § 1, stk. 4, i lov om etablering og benyttelse af en rørledning til transport af råolie og kondensat, jf. lovbekendtgørelse nr. 807 af 13. august 2019, og i medfør af § 42 i lov om miljøvurdering af planer og programmer og af konkrete projekter (VVM), jf. lovbekendtgørelse nr. 973 af 25. juni 2020, og efter bemyndigelse fra miljøministeren i henhold til § 43, stk. 1, i lov om miljøvurdering af planer og programmer og af konkrete projekter (VVM), og i medfør af statens højhedsret over søterritoriet fastsættes:« 2. I § 1 ændres »kontinentalsokkelloven og rørledningsloven« til: »kontinentalsokkelloven, rørledningsloven, miljøvurderingsloven og bekendtgørelse om visse rørledningsanlæg på søterritoriet og kontinentalsoklen«.
 3. I § 2, nr. 3, ændres »kontinentalsokkelloven eller rørledningsloven« til: »kontinentalsokkelloven, rørledningsloven eller § 2 i bekendtgørelse om visse rørledningsanlæg på søterritoriet og kontinentalsoklen«.
§ 2 Bekendtgørelsen træder i kraft 1. juli 2021.
