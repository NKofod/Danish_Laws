Bekendtgørelse  

 om landsdelsscenerne i Århus, Odense og Aalborg I medfør af § 13 i lov om teater, jf.  

 lovbekendtgørelse nr. 1003 af 29. november 2003, som ændret ved lov nr. 519  

 af  

 21. juni 2005, fastsættes:
Kapitel 1 Formål § 1.  

  

 Landsdelsscenerne i Århus, Odense  

 og Aalborg skal bidrage til at dække teaterbehovet i landsdelene ved  

 opførelse  

 af et alsidigt og kvalitetspræget repertoire bestående af såvel ældre som  

 nyere  

 dramatiske værker med særlig hensyntagen til værker af danske dramatikere.
 Stk. 2.  

  

 Landsdelsscenerne skal som led i  

 deres virksomhed medvirke til at udvikle teaterkunsten gennem  

 eksperimenterende  

 virksomhed og særlige initiativer.
 Stk. 3.  

  

 Landsdelsscenerne skal, når det  

 er påkrævet af hensyn til dækning af landsdelens behov for musikdramatiske  

 opførelser,  

 give plads for opera- og balletforestillinger, der gennemføres i samarbejde  

 med  

 andre teatre eller institutioner.
Kapitel 2 Tilskud § 2.  

  

 Staten kan yde tilskud til  

 landsdelsscenerne i Århus, Odense og Aalborg, hvis institutionerne opfylder  

 de betingelser,  

 som fremgår af denne bekendtgørelse.
Statens bevilling fastsættes på de  

 årlige  

 bevillingslove.
Kapitel 3 Selskabsform og bestyrelser § 3.  

  

 Landsdelsscenerne Aarhus Teater,  

 Odense Teater og Aalborg Teater drives som selvejende institutioner.
§ 4.  

  

 Det er en tilskudsforudsætning,  

 at landsdelsscenerne ledes af en bestyrelse på 8 medlemmer, der tilsammen  

 skal  

 repræsentere juridisk, ledelsesmæssig, økonomisk, markedsføringsmæssig og  

 teaterfaglig indsigt.
Kulturministeren udpeger 3 medlemmer af bestyrelsen.  

 Mindst 1 af disse medlemmer skal så vidt muligt have lokal tilknytning.
De  

 øvrige medlemmer udpeges af:
1)  

 	  

 Hjemstedskommunens  

 kommunalbestyrelse (1 medlem, som enten skal være borgmester eller rådmand  

 for  

 kulturområdet) 2)  

 	  

 Kunstrådet (2  

 medlemmer, hvoraf mindst 1 medlem så vidt muligt skal have lokal tilknytning) 3)  

 	  

 Teatrets medarbejdere  

 (2 medlemmer).
Stk. 2.  

  

 Bestyrelsens medlemmer beskikkes  

 af kulturministeren for 4 år ad gangen.
Umiddelbar genbeskikkelse kan kun  

 finde  

 sted én gang.
Bestyrelserne udpeges første gang pr. 1. januar 2007.
 Stk. 3.  

  

 Kulturministeren udpeger en formand blandt bestyrelsens medlemmer.
 Stk. 4.  

  

 I tilfælde af udtræden udpeges  

 et nyt medlem for den resterende del af perioden.
 Stk. 5.  

  

 Bestyrelsen sammensættes i  

 overensstemmelse med lov om ligestilling mellem mænd og kvinder ved  

 besættelse  

 af visse bestyrelsesposter i den offentlige forvaltning.
 Stk. 6.  

  

 Bestyrelsen udpeger en  

 næstformand blandt bestyrelsens medlemmer.
 Stk. 7.  

  

 Bestyrelsen tegnes af formanden  

 og i dennes fravær af næstformanden.
 Stk. 8.  

  

 Bestyrelsen fastsætter selv sin  

 forretningsorden.
Kapitel 4 Vedtægter § 5.  

  

 Landsdelsscenerne i Århus, Odense  

 og Aalborg udarbejder vedtægter for de enkelte institutioner.
 § 6.  

  

 Vedtægterne skal bl.a. indeholde  

 bestemmelser om teatrets navn og hjemsted, om formål, om bestyrelsens  

 sammensætning  

 og valgmåde, om ansættelse af teaterledelse, om budget, regnskab, revision og  

 årsberetning, om vedtægtsændringer og om forhold ved en eventuel  

 ophørssituation.
 § 7.  

  

 Vedtægterne skal godkendes af  

 Kunststyrelsen.
Kapitel 5 Teaterledelse § 8.  

  

 Bestyrelsen ansætter  

 teaterlederen eller -ledelsen.
 Stk. 2.  

  

 Teaterlederen eller  

 teaterledelsen ansættes for en tidsbegrænset periode.
 Stk. 3.  

  

 Kunststyrelsen skal godkende  

 løn- og ansættelsesvilkår for teaterlederen eller teaterledelsen, jf.  

 teaterlovens § 31, stk. 1.
 § 9.  

  

 Der må ikke uden  

 kulturministerens godkendelse gøres indskrænkninger i teaterlederens eller  

 teaterledelsens ret til frit og uafhængigt at træffe bestemmelse om  

 repertoire,  

 engagement og øvrige kunstneriske spørgsmål, jf. teaterlovens § 31,  

 stk. 2.
Kapitel 6 Resultataftale § 10.  

  

 Kulturministeriet kan indgå  

 flerårige resultataftaler med landsdelsscenerne, hvor der, inden for de  

 rammer,  

 der er fastsat i teaterloven, kan fastsættes særlige mål og krav til  

 landsdelsscenernes virksomhed.
Kapitel 7 Budget, regnskab og revision § 11.  

  

 Landsdelsscenernes budgetter og  

 regnskaber følger teatersæsonen og går fra 1. juli til 30. juni.
 Stk. 2.  

  

 Landsdelsscenerne i Århus,  

 Odense og Aalborg skal vedrørende budget, regnskab og revision følge reglerne  

 i  

 bekendtgørelse om budget, regnskab og revision for tilskudsmodtagere, som  

 modtager tilskud fra Kulturministeriet i henhold til teaterloven, jf.  

 bekendtgørelse nr. 346 af 12. maj 2003.
 Stk. 3.  

  

 Afgivne tilsagn kan bortfalde,  

 og udbetalte tilskud kan kræves tilbagebetalt, i tilfælde hvor  

 landsdelsscenerne ikke opfylder betingelserne for tilskuddet eller ikke  

 gennemfører den forudsatte aktivitet, jf. teaterlovens § 31 a,  

 stk. 2.
Kapitel 8 Ikrafttræden § 12.  

  

 Bekendtgørelsen træder i kraft  

 den 1. januar 2007.
