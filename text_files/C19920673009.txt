CIRKULÆRE Generelle bemærkninger Bemærkninger til organisationsaftalens enkelte bestemmelser ORGANISATIONSAFTALE § 1.  Organisationsaftalens område § 2.  Løn § 3.  Tillæg § 4.  Pension § 5.  Arbejdstid § 6.  Timelønnede § 7.  Tjenestedragt § 8.  Overgangsbestemmelser § 9.  Ikrafttræden og opsigelse PROTOKOLLAT Generelle bemærkninger Finansministeriet og Danske Apoteksassistenters Forening har den 1.  

 september 1992 indgået medfølgende organisationsaftale for apoteksassistenter  

 og defektricer i staten.
 Organisationsaftalen udgør sammen med CO-fællesoverenskomsten af 23. april  

 1992 det samlede overenskomstgrundlag.
 Den hidtidige overenskomst af 13. juni 1990 for apoteksassistenter og  

 apoteksdefektricer (cirk. af 6. juli 1990, APD.nr. 81/90) ophæves herved.
Bemærkninger til organisationsaftalens enkelte bestemmelser Til § 2. Løn Til stk. 3 Deltidsbeskæftigede med under gennemsnitlig 15 timer pr. uge kan aflønnes  

 med timeløn uanset bestemmelserne i § 6 vedrørende timelønnet ansættelse.
Til lønanciennitet (fællesoverenskomstens § 5) Ved fratræden udstedes anciennitetskort til den ansatte.
Til § 5 Arbejdstid Som led i administrativ forenkling er det som en forsøgsordning med Danske  

 Apoteksassistenters Forening aftalt, at der mellem institutionen og  

 tillidsrepræsentanten/Danske Apoteksassistenters Forening kan træffes aftale  

 om, at for månedslønnet personale konverteres varierende ulempeydelser mv.  

 til »fast« afregning, der udbetales sammen med månedslønnen.
 Den »faste« afregning kan opgøres ud fra:
- En aftalt opgørelsesperiode - Antallet af ansatte omregnet til fuldtidsansatte, der skal omfattes af  

 aftalen.
 - Antallet af enheder for de ulempeydelser mv., som skal indgå i den  

 »faste'afregning.
 Ydelser der indgår i den »faste« afregning, kan f.eks. være:
 - Tillægsbetaling for arbejde mellem kl. 17 og 6.
 - Tillægsbetaling for tjeneste på lørdage/mandage.
 - Godtgørelse for tjeneste på søndage.
 - Normaltjenestetimer i aften- og natperioden.
 - Tillægsbetaling for normaltjeneste i aften- og natperioden.
 - Overarbejde.
 - Merarbejde for deltidsansatte.
 Den månedlige afregning foretages ud fra følgende formel:
Afregningen reduceres ikke - i tilfælde af lovlig forfald, jf. funktionærloven, - ved afvikling af ferie med løn En aftale kan opsiges med 3 måneders varsel til den sidste i en måned.
 Det forudsættes, at Finansministeriet/Danske Apoteksassistenters Forening  

 indtil videre orienteres om aftaler af nævnte art, som agtes indgået.
 Bestemmelserne vedrørende tjeneste på 1. maj , grundlovsdag  

  , juleaftens- og nytårsaftensdag er optaget i protokollat.
Finansministeriet Administrations- og Personaledepartementet Den 22. september 1992 P.M.V.
 E.B.
Grethe Falkenberg ORGANISATIONSAFTALE FOR APOTEKSASSISTENTER OG DEFEKTRICER I STATEN Nedennævnte bestemmelser supplerer og/eller fraviger Fællesoverenskomsten  

 med Overenskomstansattes Centralorganisation.
Organisationsaftale mellem Finansministeriet og Danske Apoteksassistenters Forening § 1.  Organisationsaftalens område Organisationsaftalen omfatter apoteksassistenter og defektricer, der er  

 ansat ved statens apoteker, Danmarks Farmaceutiske Højskoles institut for  

 farmaci, Den kgl.
Veterinær- og Landbohøjskole, Rigshospitalet og  

 Isotopapoteket, og som beskæftiges ved arbejde, hvor uddannelse som  

 apoteksassistent eller defektrice er en nødvendig forudsætning.
§ 2.  Løn Apoteksassistenter aflønnes efter skalatrinene: 16-20, 22, 24.
 Defektricer aflønnes efter skalatrinene: 12-18.
 Alle skalatrin er 2-årige.
 Stk. 2. For deltidsbeskæftigede beregnes månedslønnen som en  

 forholdsmæssig del af lønnen for fuldtidsbeskæftigede.
 Stk. 3. Ikke afviklet afspadsering, jf. § 5, stk. 13 udbetales på  

 følgende måde:
§ 3.  Tillæg Ved ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for overenskomstens  

 lønninger mv., træffes der mellem Finansministeriet og Danske  

 Apoteksassistenters Forening speciel aftale om tillæg til lønnen og  

 eventuelle andre vilkår.
§ 4.  Pension For apoteksassistenter og defektricer oprettes en pensionsordning i  

 Apoteksassistenternes Pensionskasse.
Pension ydes i henhold til kassens  

 vedtægter.
Stk. 2. Den ansattes eget bidrag til pensionsordningen udgør 5% for  

 apoteksassistenter og 4% for defektricer af de pensionsgivende løndele.  

 Egetbidraget tilbageholdes ved lønudbetalingen.
Arbejdsgiverbidraget beregnes  

 for apoteksassistenter som 10% og for defektricer som 8% af de  

 pensionsgivende løndele.
 Stk. 3. De pensionsgivende løndele udgør for apoteksassistenter 100/95 og  

 for defektricer 100/96 af den pensionsgivende løn for tjenestemænd på  

 vedkommende skalatrin.
 Stk. 4. Ansættelsesmyndigheden indbetaler egetbidraget og  

 arbejdsgiverbidraget til pensionsordningen.
§ 5.  Arbejdstid Den gennemsnitlige ugentlige arbejdstid er 37 timer.
 Den daglige normaltjeneste kan udgøre mellem 6 og 9 timer.
 Normaltjenesten kan udgøre mindre i tilslutning til fridøgn og anden  

 frihed, såfremt tjenesten fortrinsvis anvendes til afspadsering.
 Deltidsansatte er ikke omfattet af bestemmelsen om den daglige tjenestes  

 mindsteværdi.
 Tjeneste ud over den daglige arbejdstidsnorm betragtes som overarbejde.
Pause af mindre end 1/2 times varighed, hvorunder den ansatte står til  

 rådighed og ikke kan forlade arbejdsstedet/institutionen, medregnes i  

 arbejdstiden.
Andre pauser medregnes ikke.
 Stk. 2. Apoteksassistenter/defektricer med nedsat arbejdstid har ret til  

 følgende spisepause:
 Når arbejdstiden den enkelte dag er:
Stk. 3. For hver 37 timers normaltjeneste, der udføres i aften- og  

 natperioden, ydes der 2 timers frihed.
Ved tjeneste i aften- og natperioden  

 forstås tjeneste påbegyndt kl. 14 eller senere, og som strækker sig ud over  

 kl. 17. Normaltjeneste i aften- og natperioden kan i stedet tilrettelægges ud  

 fra, at den gennemsnitlige ugentlige arbejdstidsnorm er 35 timer.
 Stk. 4. Endvidere betales der for den i stk. 3 omtalte tjeneste et tillæg  

 pr. time svarende til 1/80502 af den til pågældendes anciennitet svarende  

 årsløn, jf. § 2, stk. 1. Tillægsbetalingen beregnes i forhold til den faktisk  

 udførte tjeneste.
 Stk. 5. Overarbejde opgøres i påbegyndte halve og hele timer pr. dag.
 Overarbejde godtgøres med frihed med tillæg af 50%.
 Overarbejde skal så vidt muligt undgås.
 Stk. 6. Såfremt overarbejdet ikke er varslet dagen før, bør der tages  

 hensyn til individuelle ønsker om fritagelse for overarbejdet.
 Stk. 7. Såfremt en apoteksassistent/defektrice tilkaldes til overarbejde  

 efter ved normal arbejdstids ophør at have forladt arbejdspladsen, ydes der 1  

 times ekstra overtidsbetaling.
Stk. 8. Ved overarbejde af indtil 2 timers varighed ydes en betalt  

 spisepause på 1/4 time.
Varer arbejdet ud over 2 timer, udvides spisepausen  

 til 1/2 time.
 Stk. 9. Deltidsansatte, som udfører merarbejde, der ikke betragtes som  

 overarbejde, honoreres med tilsvarende frihed.
 Stk. 10. For effektiv tjeneste på søndage og søgnehelligdage ydes der en  

 halv times frihed for hver times tjeneste, beregnet pr. påbegyndt halve time.
 Stk. 11. For effektiv tjeneste på lørdage i tidsrummet fra kl. 14 til kl.  

 24 og på mandage fra kl. 0 til kl. 4 betales et tillæg på 19,18 kr. (fra 1.  

 april 1992 19,42 kr.) pr. time, beregnet pr. påbegyndt halve time.
 For normaltjeneste på lørdage betales tillægget for hele tjenesten,  

 såfremt mindst halvdelen af tjenesten udføres efter kl. 14.
 For normaltjeneste på mandage mellem kl. 4 og 6 betales tillægget, såfremt  

 tjenesten påbegyndes kl. 0 eller tidligere.
 Tillægget kan ikke ydes sammen med søgnehelligdagsgodtgørelse.
Stk. 12. For effektiv tjeneste mellem kl. 17 og 6 betales et tillæg på  

 15,34 kr. (fra 1. april 1992 15,53 kr.) pr. time, beregnet pr. påbegyndt  

 halve time.
For hver fulde 7,2 points udsving i nettoprisindekset ud over  

 269,9 (januar 1975 = 100) forhøjes eller nedsættes nævnte beløb med 18 øre.  

 Regulering sker på grundlag af nettoprisindekset for januar og juli for  

 tidsrummene henholdsvis 1. april - 30. september og 1. oktober - 31. marts.
Stk. 13. Afspadsering - bortset fra afspadsering for tjeneste i aften- og  

 natperioden - skal afvikles inden udgangen af den 3. måned, der følger efter  

 den, hvori tjenesten er præsteret.
I modsat fald forfalder ydelsen til  

 betaling.
 Tilsvarende gælder for erstatningsfrihed for søgnehelligdage.
 Afspadsering gives så vidt muligt i hele dage.
Afspadsering for tjeneste i aften- og natperioden afvikles time for time i  

 form af hele arbejdsfri dage inden udgangen af det pågældende ferieår.
Ikke  

 afviklede timer betales som for overarbejde.
§ 6.  Timelønnede Apoteksassistenter/defektricer, der antages som afløsere under ferie,  

 sygdom og lign. eller til anden midlertidig beskæftigelse, aflønnes med  

 timeløn.
Timelønnen beregnes som 1/1924 af den til den pågældendes  

 anciennitet svarende årsløn.
 Stk. 2. Apoteksassistenter/defektricer, der er beskæftiget 15 timer og  

 derover ugentlig, overgår dog til aflønning på månedsløn senest 3 måneder  

 efter ansættelsen.
 Stk. 3. Med hensyn til arbejdstid, overarbejde, søndagstjeneste mv.,  

 tillægsbetaling for tjeneste på lørdage og mandage og tillægsbetaling for  

 tjeneste mellem kl. 17 og 6, samt tjenestedragt finder de for månedslønnede  

 apoteksassistenter/defektricer gældende regler tilsvarende anvendelse.
Stk. 4. Timelønnede har - hvor ingen anden afregningsform er fastsat -  

 ret til så vidt muligt ugentlig afregning.
Kan udbetaling ikke finde sted  

 inden for eller i umiddelbar tilslutning til arbejdstiden, kan medarbejderen  

 efter anmodning få beløbet tilsendt.
§ 7.  Tjenestedragt Apoteksassistenter/defektricer ydes fri tjenestedragt.
§ 8.  Overgangsbestemmelser Apoteksassistenter/defektricer ansat pr. 1. april 1991 indplaceres i de i  

 § 2 anførte lønrammer på grundlag af deres anciennitet i henhold til  

 1989-overenskomsten.
§ 9.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1993.
København, den 1. september 1992 Danske Apoteksassistenters  

 Finansministeriet Forening P.M.V.
Susanne Engstrøm Lis Ekner E.B.
G.
Falkenberg PROTOKOLLAT VEDRØRENDE TJENESTE PÅ 1. MAJ, GRUNDLOVSDAG, JULEAFTENS-  

 OG NYTÅRSAFTENSDAG Personalet har juleaftensdag efter kl. 14 samt 1. maj og grundlovsdag  

 efter kl. 12 i størst muligt omfang ret til frihed, uden at normaltjenesten  

 omlægges.
Personale, der må udføre tjeneste i ovennævnte tidsrum, får betaling efter  

 de for tjeneste på søndage gældende bestemmelser.
Normaltjeneste udført i  

 ovennævnte tidsrum giver ikke ret til erstatningsfrihed.
Afvikling af ferie  

 og fridage på de nævnte dage giver ikke ret til erstatningsfrihed, ligesom  

 der ikke ydes dobbelt godtgørelse, når de nævnte dage falder sammen med  

 søndage eller søgnehelligdage.
 Nytårsaftensdag anses som almindelig arbejdsdag.
