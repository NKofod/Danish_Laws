Fremsat den 4. oktober 2001 af  

 Gitte Lillelund Bech (V),  

 Brian Mikkelsen (KF) og Christian H.&nbsp  

 ;Hansen (DF) Forslag til folketingsbeslutning om øget gennemsigtighed og  

 åbenhed i uddannelsessektoren Folketinget opfordrer regeringen til i indeværende  

 folketingssamling at tage konkrete initiativer, der sikrer øget  

 gennemsigtighed og åbenhed i uddannelsessektoren. Øget  

 gennemsigtighed og åbenhed skal blandt andet komme til udtryk ved, at  

 der på alle relevante niveauer i uddannelsessektoren er  

 lettilgængelig information til rådighed om  

 uddannelsesinstitutionernes fagudbud og læseplaner, værdigrundlag og pædagogiske udgangspunkt, gennemsnitskarakterer, opdelt på uddannelsestrin og fag, evalueringer af kvalitet og indhold i de udbudte fag.
Bemærkninger til  

 forslaget Beslutningsforslaget er en delvis  

 genfremsættelse af beslutningsforslag nr.
B 74, folketingsåret  

 2000-01 (se Folketingstidende 2000-01, forhandlingerne side 3887 og  

 tillæg A side 3047 og 3049).
I dag er den internationale konkurrence på en lang  

 række eksportmarkeder væsentlig hårdere end tidligere,  

 hvilket stiller høje kvalitetskrav til uddannelsessystemet.
Uden et  

 uddannelsessystem, hvor kvaliteten ligger i top, er der risiko for, at  

 udviklingen kører uden om det enkelte menneske.
For Danmark som helhed  

 er der således en risiko for, at der tabes arbejdspladser og  

 konkurrenceevne, hvis ikke uddannelsessystemet ligger i top.
En vigtig forudsætning for at få høj  

 kvalitet i uddannelsessystemet er, at uddannelsessystemet er gennemsigtigt og  

 åbent.
Gennemsigtighed og åbenhed er samtidig en af  

 forudsætningerne for et frit skole- og uddannelsesvalg samt for et  

 effektivt elev-, studenter- og forældredemokrati.
Derudover vil  

 åbenhed og gennemsigtighed give langt bedre vilkår for, at de  

 enkelte skoler og uddannelsesinstitutioner kan lære af og inspirere  

 hinanden, så succesrige nytiltag vil smitte af på hele  

 uddannelsessektoren.
Dette vil også være en kvalificeret baggrund  

 for en sund konkurrence mellem skoler og uddannelsesinstitutioner om at  

 levere den bedst mulige undervisning af høj kvalitet til gavn for  

 eleverne, de studerende og Danmark.
Det danske uddannelsessystem savner på  

 mange niveauer gennemsigtighed og åbenhed.  Det er således  

 svært for uddannelsessøgende og for forældre at finde  

 lettilgængelig relevant information om indhold, kvalitet og niveau af  

 givne uddannelsesudbud.
En øget gennemsigtighed og åbenhed i  

 uddannelsessektoren vil give langt bedre mulighed for, at der skabes en  

 dialog mellem uddannelsessøgende og institutioner.
Når  

 institutionerne fremlægger fagudbud, læseplaner samt  

 uddannelsesmæssige principper og værdigrundlag, vil det  

 være muligt at forholde sig til uddannelsen og dermed træffe  

 begrundede valg, når den rette uddannelsesinstitution skal  

 vælges.
Betænkning nr. 1399, »Sammenlignelig Brugerinformation«,  

 fra Indenrigsministeriet af 9. februar 2001 peger således på  

 behovet for yderligere åbenhed på folkeskoleområdet og de  

 fordele, som dette vil afstedkomme.
Betænkningen foreslår en  

 række hensigtsmæssige tiltag, der kan forbedre informationen til  

 borgerne om folkeskolen, og dette beslutningsforslag skal således ses  

 som en opfordring til regeringen om at sikre, at dette faktisk sker på  

 alle niveauer i uddannelsessektoren.
Det er vigtigt, at der skabes åbenhed om alle  

 forhold, som vedrører en uddannelses og en uddannelsesinstitutions  

 indhold og kvalitet.
Kun derved opnås den fulde sandhed om en  

 uddannelses kvalitet, styrker og svagheder, hvilket er forudsætningen  

 for, at den enkelte uddannelsesinstitution kan styrke sine svagheder, og at  

 den enkelte kan foretage et optimalt uddannelses- og skolevalg, samt at den  

 enkelte kan deltage i et velfungerende elev- og studenterdemokrati på  

 et sagligt grundlag.
Forslagsstillerne ønsker, at det skal være  

 obligatorisk for alle uddannelsesinstitutioner at udarbejde materiale samt  

 hjemmesider, hvor alle relevante informationer om skolens kvalitet  

 indgår.
Det skal være obligatorisk at offentliggøre  

 information om fagudbud, uddannelsesinstitutionens værdigrundlag og  

 pædagogiske grundlag, læseplaner og gennemsnitskarakterer opdelt  

 på hold og fag.
Enkelte dele af uddannelsessektoren gør allerede  

 dette i større eller mindre omfang, men det er ikke  

 nødvendigvis sammenlignelige informationer.
Derudover er der  

 ifølge Undervisningsministeriet ikke på nuværende  

 tidspunkt overblik over, hvor mange uddannelsesinstitutioner der  

 følger eller påtænker at følge forslagene i  

 Indenrigsministeriets betænkning nr. 1399. Forslagsstillerne er  

 opmærksomme på, at offentliggørelsen af de ønskede  

 informationer på folkeskoleområdet kræver accept i  

 folkeskoleforligskredsen, men mener, at dette kan implementeres i andre dele  

 af uddannelsessektoren uden problemer.
Derudover skal uddannelsesinstitutionen  

 offentliggøre al anden information, som den skønner relevant.  

 Kriteriet for offentliggørelse skal være, at al information, som  

 er relevant for den samlede bedømmelse af uddannelsens kvalitet, skal  

 offentliggøres.
Til støtte for den enkelte  

 uddannelsesinstitution skal der udarbejdes en vejledende hjemmeside for  

 uddannelsesinstitutioner, som anbefaler, hvilke informationer der skal  

 offentliggøres på hjemmesiden.
Denne vejledende hjemmeside kan  

 eksempelvis udarbejdes af Danmarks Evalueringsinstitut.
Det må forventes, at processen med at  

 redegøre for den enkelte institutions grundprincipper samtidig vil  

 medføre en bevidstgørelse af uddannelsesinstitutionen.
Herved  

 vil de valgte principper have bedre mulighed for at være en rød  

 tråd i institutionens fremtidige aktiviteter og dermed medvirke til at  

 styrke både den faglige og den sociale profil.
Ud over offentliggørelse af fagudbud,  

 læseplaner, værdigrundlag og pædagogisk udgangspunkt skal  

 de enkelte uddannelsesinstitutioner offentliggøre  

 gennemsnitskarakterer opdelt på uddannelsestrin og fag.
På en  

 række uddannelser er der i dag forbud mod at offentliggøre  

 karakterer.
Det gælder for eksempel for ungdomsuddannelserne på  

 gymnasier (studentereksamen), højere forberedelseseksamen (hf) og  

 studieforberedende enkeltfag.
For disse uddannelser er det forbudt at  

 offentliggøre karaktergennemsnit for fag, klassetrin, hold eller  

 samtlige eksaminer.
Alene det landsdækkende karaktergennemsnit for  

 gymnasier må offentliggøres.
Denne barriere mod gennemsigtighed og åbenhed  

 betyder, at gymnasiets interessenter   eleverne, lærerne,  

 forældrene og amtsrådet   ikke har et kvantitativt overblik over  

 kvaliteten af undervisningen på deres gymnasium i forhold til andre  

 gymnasier, hverken målt på gennemsnitskarakterer for gymnasiet  

 under ét, på klassetrin eller inden for de enkelte fag.
Det  

 medvirker til, at der ikke er det optimale udgangspunkt for en konstruktiv  

 dialog om undervisning og kvalitet.
Det optimale udgangspunkt er, efter  

 forslagsstillernes mening, alle forhold, der har indvirkning på  

 kvaliteten i den danske uddannelsessektor, herunder karaktergennemsnit for  

 uddannelsestrin og fag.
Danmark er det eneste land i OECD, hvor en lov beskytter  

 mod offentliggørelse af en så væsentlig kvalitetsparameter  

 som karakterer.
Idet det danske forbud ikke gælder for  

 uddannelsessektoren generelt, virker det inkonsistent, at netop gymnasier, hf  

 og studieforberende enkeltfag ikke har ret til at offentliggøre  

 karakterer.
Forslagsstillerne ønsker, at alle danske uddannelser  

 fremover skal have samme gode muligheder for at blive kvalitetsudviklet og  

 forbedret gennem en konstruktiv dialog mellem studerende, lærere,  

 elever og forældre.
Derfor vil forslagsstillerne ophæve ethvert  

 forbud mod offentliggørelse af gennemsnitskarakterer opdelt på  

 uddannelsestrin og fag i hele den danske uddannelsessektor.
Af hensyn til at  

 beskytte den enkelte elev eller studerende skal det naturligvis stadig  

 være forbudt af offentliggøre den enkeltes karakterer.
Endelig mener forslagsstillerne, at evalueringer af  

 kvalitet og indhold i alle udbudte fag bør være offentligt  

 tilgængelige.
Det er forslagsstillernes opfattelse, at åbenhed  

 omkring kvalitet i den danske uddannelsessektor spiller en afgørende  

 rolle i de enkelte uddannelsers fortsatte kvalitetsudvikling og forbedring.
Offentligt tilgængelige kvalitetsvurderinger vil  

 skabe incitamenter for uddannelsesinstitutionerne til at opretholde et  

 højt kvalitetsniveau samt til at gribe ind, hvis enkelte fag eller  

 kurser ikke lever op til den ønskede standard.
Det vil også  

 gøre det muligt for elever og studerende at udnytte gevinsten ved et  

 større fagudbud på tværs af uddannelsesinstitutionerne.  

 For at sikre objektive evalueringer bør evalueringerne foretages af  

 både nationale og internationale institutioner eller med baggrund i  

 specielt udviklede test udarbejdet af eksempelvis Danmarks  

 Evalueringsinstitut.
Skriftlig  

 fremsættelse Gitte Lillelund Bech (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 gennemsigtighed og åbenhed i uddannelsessektoren.
(Beslutningsforslag nr.
B 40).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
