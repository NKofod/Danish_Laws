Bekendtgørelse om  

 miljømæssig vurdering af råstofindvinding på  

 havbunden (VVM)1) I medfør af § 23, § 34, og § 38 i lov om råstoffer, jf.  

 lovbekendtgørelse nr. 569 af 30. juni 1997 fastsættes:
 § 1. Denne bekendtgørelse gælder for  

 ansøgninger om tilladelse i henhold til råstoflovens § 20, stk.  

 1, til:
 1)	Råstofindvinding i internationale  

 naturbeskyttelsesområder  

 (EF-fuglebeskyttelsesområder,EF-habitatområder og  

 Ramsarområder).
 2)	Råstofindvinding på mere end 1 mio. m³ pr. år  

 eller på mere end 5 mio. m³ i alt.
3)	Råstofindvinding, som i øvrigt må antages at  

 kunne få væsentlig indvirkning på miljøet.
Ved  

 vurdering heraf skal der tages hensyn til kriterierne i bilag 2.
 Stk. 2. Bekendtgørelsen gælder ikke for  

 indvinding af materialer, der fremkommer i forbindelse med oprensning og  

 uddybning,og som nyttiggøres som råstoffer.
 Stk. 3. Bekendtgørelsen gælder ikke for  

 råstofindvinding i Vadehavet - EF-fuglebeskyttelsesområde nr. 57  

 - til reparation af pludselig opståede skader på diger og  

 tilgrænsende forland.
§ 2. Afgørelse efter § 1, stk. 1, nr. 3)  

 om, at en indvinding ikke må antages at kunne få væsentlig  

 indvirkning på miljøet, skal offentliggøres senest  

 samtidig med, at tilladelse til indvinding meddeles.
Offentliggørelsen  

 sker ved Skov- og Naturstyrelsens foranstaltning i et eller flere  

 stedlige/eventuelt landsdækkende blade.
 § 3. Ansøgning om tilladelse til  

 råstofindvinding, der er omfattet af § 1, stk. 1, skal ledsages af en  

 redegørelse, der udarbejdes af ansøgeren  

 (VVM-redegørelse). Redegørelsen skal som minimum indeholde de i  

 bilag 1 nævnte oplysninger.
 Stk. 2. Skov- og Naturstyrelsen kan bestemme, at  

 yderligere materiale til vurdering af indvirkninger på miljøet  

 skal tilvejebringes.
§ 4. Oplysning om ansøgning og den i § 3  

 nævnte redegørelse bekendtgøres for offentligheden ved  

 Skov- og Naturstyrelsens foranstaltning i et eller flere stedlige/eventuelt  

 landsdækkende blade.
Ansøgning og redegørelse vil kunne  

 rekvireres.
Offentliggørelsen skal herudover indeholde oplysning  

 om:
1)	karakteren af mulige afgørelser, 2)	offentlighedsperiodens længde og til hvem bemærkninger  

 skal indgives, og hvortil spørgsmål i offentlighedsperioden kan  

 rettes, og 3)	hvor eventuelle rapporter, baggrundsnotater mv., der er udarbejdet i  

 forbindelse med VVM-redegørelsen, ligger til gennemsyn for  

 offentligheden.
 Stk. 2. Ansøgning og VVM-redegørelse sendes  

 til høring hos berørte myndigheder og organisationer.
 Stk. 3. Frist for fremsættelse af  

 bemærkninger fra offentligheden, myndigheder og organisationer  

 fastsættes til minimum 8 uger.
 § 5. Oplysning om sagens afgørelse  

 offentliggøres ved Skov- og Naturstyrelsens foranstaltning i de blade,  

 hvor bekendtgørelse i henhold til § 4, stk. 1, har fundet sted.  

 Afgørelsen med eventuelle vilkår, de vigtigste begrundelser og  

 betragtninger, der ligger til grund for afgørelsen og om  

 nødvendigt en beskrivelse af de vigtigste foranstaltninger, som  

 går ud på at undgå, begrænse og om muligt  

 afbøde væsentlige negative virkninger, vil kunne  

 rekvireres.
 § 6. Bekendtgørelsen træder i kraft  

 den 14. marts 1999.
 Stk. 2. Samtidig ophæves bekendtgørelse  

 nr.1166 af 16. december 1996 om miljømæssig vurdering af  

 råstofindvinding på havbunden (VVM).
 Stk. 3. Ansøgninger om tilladelse omfattet af  

 bestemmelsen i § 1,stk. 1, der er modtaget i Skov- og Naturstyrelsen inden  

 14. marts 1999 behandles efter de hidtil gældende regler.
Miljø- og Energiministeriet, den 4. marts  

 1999 Svend Auken /Ole Christiansen Bilag 1 Oplysninger der skal gives i henhold til § 3, stk. 1.
 1. En beskrivelse af den påtænkte indvinding, herunder  

 navnlig:
 1.1 Mængde, sammensætning og kvalitet af det råstof, som  

 ønskes indvundet.
 1.2 Søkort eller UTM-kort i original målestok med tydelig  

 angivelse af det ansøgte område, vedlagt en liste over  

 positioner for områdeafgrænsningen.
 1.3 Dokumentation for råstofforekomstens udstrækning,  

 mængde, kvalitet og sammensætning i det ansøgte  

 område.
 1.4 Beskrivelse af den indvindingsmetode og det indvindingsudstyr som  

 påtænkes anvendt, herunder kapacitet, maksimal arbejdsdybde,  

 forventet produktion og indvindingsperiode.
 1.5 Dokumentation for områdets fysiske tilstand, herunder  

 overfladesedimentfordeling og dybdeforhold i og omkring  

 indvindingsområdet.
 1.6 Oplysninger om markedsforhold samt råstofmæssige og  

 miljømæssige forhold, som skønnes at være af  

 betydning i forbindelse med styrelsens vurdering, herunder oplysning om  

 mulighederne for helt eller delvist at erstatte den ansøgte  

 råstofressource med oprensnings- og uddybningsmaterialer  

 (klapmaterialer).
 1.7 Forslag til indvindings- og efterbehandlingsplan.
 2. En oversigt over de væsentligste alternativer og alternative  

 indvindingsområder, som ansøgeren har undersøgt, en  

 beskrivelse af konsekvenserne af, at indvindingen ikke gennemføres  

 (0-alternativet), samt oplysninger om de vigtigste grunde til valget af  

 indvindingsområde under hensyn til virkningerne på  

 miljøet.
3. En beskrivelse af området og de omgivelser, som i væsentlig  

 grad kan blive berørt af den ønskede indvinding.
Beskrivelse af  

 indvindingens betydelige virkninger på området og omgivelserne,  

 herunder navnlig virkningerne på fauna, flora, havbund,  

 vandmiljø, luft, den arkæologiske kulturarv, kystsikkerhed,  

 fiskeri, sejlads og rekreative interesser.
 4. En beskrivelse af indvindingens såvel kortsigtede som langsigtede  

 virkninger på miljøet som følge af:
 4.1 De fysiske indgreb.
 4.2 Luftforurening.
 4.3 Støjbelastning.
 4.4 Anvendelsen af naturlige råstoffer.
 4.5 Sedimentspild og stofspredning, eventuelt oliespild.
 4.6 Beskrivelse af, hvilke metoder der er anvendt til forudberegningen af  

 virkningerne på miljøet.
 5. For indvindinger i EF-fuglebeskyttelsesområder,  

 Ramsarområder og EF-habitatområder skal vurderingen tillige  

 opfylde kravene til konsekvensvurdering i henhold til habitatdirektivets  

 artikel 6, pkt. 2-4.
 6. En beskrivelse af de foranstaltninger, der tænkes anvendt med  

 henblik på at undgå, nedbringe og om muligt neutralisere de  

 skadelige virkninger på miljøet, herunder opstilling af et  

 overvågningsprogram.
 7. Et ikke-teknisk resumé på grundlag af ovennævnte  

 oplysninger.
 8. En oversigt over eventuelle mangler ved oplysningerne og vurderingen af  

 miljøpåvirkningerne.
Bilag 2 Udvælgelseskriteriet omhandlet i § 1, nr. 3.
1. Projekters karakteristika Projekters karakteristika skal især anskues i forhold til:
- projektets dimensioner - kumulation med andre projekter - anvendelsen af naturressourcer - affaldsproduktion - forurening og gener - risikoen for ulykker, navnlig under hensyn til de anvendte materialer og  

 teknologier.
2. Projekters placering Den miljømæssige sårbarhed i de geografiske  

 områder, der kan blive berørt af projekter, skal tages i  

 betragtning, navnlig:
- nuværende arealanvendelse - naturressourcernes relative rigdom, kvalitet og regenereringskapacitet i  

 området - det naturlige miljøs bæreevne med særlig  

 opmærksomhed på følgende områder:
a) vådområder b) kystområder c) reservater og naturparker d) områder, der er registreret eller fredet ved national  

 lovgivning e) områder, der i regionplaner er udlagt med skærpet  

 målsætning f) områder, hvor de fastsatte miljøkvalitetsnormer allerede  

 er overskredet g) tætbefolkede områder h) vigtige landskaber set ud fra et historisk, kulturelt,  

 arkæologisk eller rekreativt synspunkt.
3. Kendetegn ved den potentielle miljøpåvirkning De potentielle væsentlige virkninger af projekter skal ses i  

 relation til de kriterier, der er anført under 1 og 2 ovenfor og  

 navnlig under hensyn til:
- påvirkningens omfang (geografisk område og antallet  

 (omfanget) af personer, der berøres) - påvirkningens grænseoverskridende karakter - påvirkningsgrad og kompleksitet - påvirkningens sandsynlighed - påvirkningens varighed, hyppighed og reversibilitet.
 1)   

  Bekendtgørelsen indeholder bestemmelser, der gennemfører  

 Rådets direktiv nr. 85/337/EØF af 27. juni 1985 EFT. 1985, L  

 175/40 om vurdering af visse offentlige og private projekters indvirkning  

 på miljøet (VVM-direktivet) og direktiv nr. 97/11/EF af 3. marts  

 1997 om ændring af nævnte direktiv EFT. 1997, L 73/5.
