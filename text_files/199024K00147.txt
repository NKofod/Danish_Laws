Nr BTL 147 Betænkning over Forslag til lov om individuel boligstøtte   

 Nr L 147 1990-91, 2. samling Afgivet af Boligudvalget Afgivet: 19910522 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels mundtligt.
 Endvidere har udvalget modtaget skriftlige og/eller mundtlige henvendelser  

 fra Andelsboligforeningernes Fællesrepræsentation og Københavns Magistrat, 3.  

 afd.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Boligministeren har i et samråd med Boligudvalget tilkendegivet, at det i  

 forenklingsrapporten af april 1990 beskrevne forslag 18, om en ændret  

 fortolkning af samspillet mellem byfornyelsesloven og boligstøtteloven  

 vedrørende retten til at modtage særlig sanerings- eller  

 byfornyelsesboligsikring ved genhusning uden formel opsigelse, iværksættes  

 snarest muligt gennem udsendelse af en cirkulæreskrivelse herom til  

 kommunerne.
 Af hensyn til at undgå problemer med tomme lejligheder i for lang tid,  

 herunder at den manglende huslejeindtægt fra de tomme lejligheder belaster  

 byfornyelsestabet i urimelig grad, vil i cirkulæreskrivelsen samtidig blive  

 påpeget vigtigheden af, at den samlede genhusningsperiode bliver så kort som  

 mulig.
 Boligministeren har samtidig tilkendegivet, at det i forenklingsrapporten  

 beskrevne forslag 19, om en generel finansieringsstøtte beregnet for de  

 byfornyede ejendomme og lejligheder til afløsning af reglerne om særlig  

 sanerings- eller byfornyelsesboligsikring, vil indgå i overvejelserne om  

 revisionen af byfornyelsesloven i det kommende folketingsår.
Et mindretal (Socialistisk Folkepartis, Fremskridtspartiets og Det  

 Radikale Venstres medlemmer af udvalget) har bemærket boligministerens  

 udtalelse om, at det i Boligministeriets forenklingsrapport beskrevne forslag  

 19 »vil indgå i overvejelserne om revisionen af byfornyelsesloven i det  

 kommende folketingsår«.
Mindretallet gør imidlertid opmærksom på, at det  

 nævnte forslag efter forenklingsudvalgets opfattelse indebærer »en  

 væsentlig administrationslettelse«, hvilket under udvalgsarbejdet er  

 blevet bekræftet gennem en henvendelse fra Københavns Kommune.
Forslaget vil  

 desuden kunne fjerne de vanskeligheder i forbindelse med rokering inden for  

 en ejendom, som Andelsboligforeningernes Fællesrepræsentation (ABF) har  

 påpeget skriftligt og under foretræde for udvalget.
Mindretallet forventer  

 derfor, at boligministeren i forbindelse med den forestående revision af  

 byfornyelsesloven realiserer tankegangen i det nævnte forslag 19 fra  

 forenklingsudvalget.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de af boligministeren og de under nr. 2, 3, 4, 5, 7, 8,  

 9, 37, 38, 43 og 47 stillede ændringsforslag.
Et mindretal inden for flertallet (Socialdemokratiets medlemmer af  

 udvalget) har længe ønsket en forenkling af de komplicerede regler om  

 individuel boligstøtte.
Socialdemokratiet hilser derfor med glæde, at der med  

 udgangspunkt i et udvalgsarbejde, hvor både repræsentanter for Lejernes LO,  

 Boligselskabernes Landsforening, Kommunernes Landsforening samt de øvrige  

 kommunale enheder og invalideorganisationerne m.v. har deltaget, er fremsat  

 et samlet lovforslag.
 Mindretallet kan derfor tiltræde lovforslaget med enkelte ændringer.  

 Socialdemokratiet lægger i sin vurdering vægt på, at der med lovforslagets  

 gennemførelse sker en reel forenkling, der gør boligstøttereglerne lettere at  

 arbejde med og forstå, både for den enkelte boligstøttemodtager og for de  

 kommunale administrationer.
Socialdemokratiet vender sig imod arbejdsgruppens forslag nr. 1  

 (lovforslagets § 7, stk. 2, og § 8), fordi vi finder den foreslåede model  

 uacceptabel.
Med dette forslag vil nogle boligstøttemodtagere få højere  

 boligstøtte, medens mange lavindkomstfamilier med hjemmeboende børn mellem 19  

 og 23 år vil blive hårdt ramt.
 Endvidere finder vi det rimeligt, at overgangsordningen ikke udløber i  

 1996, men fortsætter med den foreslåede aftrapning af kompensationsbeløbet på  

 2.000 kr. årligt.
 På begge disse områder er vi tilfredse med, at et flertal er enige i vores  

 vurdering, og at lovforslaget således ændres i overensstemmelse med vores  

 synspunkter.
Et af forslagene er ophævelse af reglerne om fiktivt formueafkast.
Denne  

 forenkling er taget med, fordi specielt kommunerne ønsker det afskaffet af  

 administrative hensyn.
Vi kan støtte forslaget, idet vi forudsætter, dels at  

 en lovgivning om aktieavancebeskatning gennemføres, således at eventuel  

 spekulation stoppes på denne måde, dels at virkningen bliver så begrænset,  

 som udvalgsrapporten og lovforslaget angiver.
Såfremt det viser sig, at en  

 større gruppe vil spekulere i denne ændring, vil Socialdemokratiet tage  

 initiativ til at modgå dette.
Socialdemokratiet agter hverken at stemme for eller imod de af  

 Socialistisk Folkeparti stillede ændringsforslag med undtagelse af nr. 37 og  

 nr. 38, der er rent lovtekniske ændringsforslag, som tiltrædes af alle.
Det  

 gør vi, selv om vi kan være enige i hensigten med forslagene, fordi vi ikke  

 finder det rigtigt at gennemføre dem som et led i dette lovforslag, der har  

 forenkling som målsætning.
 Med disse bemærkninger støtter Socialdemokratiet denne tiltrængte  

 forenkling af boligstøtteloven, der vil skabe ro på området og gøre loven  

 lettere at forstå og administrere.
Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Mindretallet vil redegøre for sin stilling til de øvrige  

 ændringsforslag ved 2. behandling.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse.
Mindretallet vil redegøre for  

 sin stilling til ændringsforslagene ved 2. behandling.
Ændringsforslag Til § 7 Af boligministeren, tiltrådt af et flertal (S, KF, V, CD, RV  

 og KRF):
 1) Stk. 1 affattes således:
»Som medlemmer af husstanden medregnes ansøgeren, dennes ægtefælle,  

 hjemmeværende børn og andre, der har fast ophold i lejligheden uden at være  

 logerende.« Af et mindretal (S), tiltrådt af et mindretal (KF, V, CD, RV  

 og KRF):
 2) Stk. 2 affattes således:
»Stk. 2. For at et barn skal medregnes ved beregningen af  

 boligstøtte, skal det være under 23 år og bo i lejligheden.« 3) Efter stk. 2 indsættes som nyt stykke:
»Stk. 3. Såfremt et barn under 23 år har egne indtægter, skal  

 kommunalbestyrelsen beregne boligstøtten, som om barnet er logerende, jf. §  

 9, stk. 2, og § 10, stk. 6, dersom dette medfører en højere  

 boligstøtte.« Stk. 3 bliver herefter stk. 4.
Til § 8 4) Stk. 1, nr. 1, 2. pkt., udgår.
 5) Efter stk. 3 indsættes som nyt stykke:
»Stk. 4. Hvert barns indkomst, opgjort efter stk. 1 og 2,  

 nedsættes med 11.500 kr., jf. § 72, stk. 1, nr. 1. Giver beregningen et  

 negativt beløb, indgår dette ikke i den samlede husstandsindkomst.« Stk. 4-7 bliver herefter stk. 5-8.
 Af boligministeren, tiltrådt af et flertal (S, KF, V, CD, RV  

 og KRF):
 6) I stk. 4, som bliver stk. 5, ændres »18.000  

 kr.« til: »22.000 kr.«.
 Af et mindretal (S), tiltrådt af et mindretal (KF, V, CD, RV  

 og KRF):
 7) I stk. 4, som bliver stk. 5, ændres »§ 72, stk. 1,  

 nr. 1« til: »§ 72, stk. 1, nr. 2«.
 8) I stk. 6, som bliver stk. 7, ændres »stk. 1-5«  

 til: »stk. 1-6«.
 9) I stk. 7, som bliver stk. 8, ændres »stk. 1-5«  

 til: »stk. 1-6«.
 Af boligministeren, tiltrådt af et flertal (S, KF, V, CD, RV  

 og KRF):
 10) I stk. 7, som bliver stk. 8, ændres »kap. 12«  

 til: »kapitel 11«.
 Af et mindretal (SF):
Til kapitel 2 11) Kapiteloverskriften affattes således:
 »Boligudgift for lejere«.
 Af boligministeren, tiltrådt af et flertal (S, KF, V, CD,  

 RV og KRF):
Til § 10 12) I stk. 2, 2. pkt., indsættes efter »Såfremt  

 udgiften til varme, varmt vand eller elforbrug i den pågældende kommune  

 afviger fra de«: »i«.
 13) I stk. 2 indsættes efter 2. pkt. som nyt punktum:
»Kommunalbestyrelsens afgørelse efter 2. pkt. kan ikke påklages til  

 anden administrativ myndighed.« 14) I stk. 3 indsættes efter 2. pkt. som nyt punktum:
»Kommunalbestyrelsens afgørelse efter 2. pkt. kan ikke påklages til  

 anden administrativ myndighed.« Af et mindretal (SF):
Til § 15 15) I 1. pkt. indsættes efter  

 »husstandsindkomsten« ordene: »inden fradrag for børn«.
 Af boligministeren, tiltrådt af et flertal (S, KF, V, CD, RV  

 og KRF):
Til § 17 16) § 17 affattes således:
 »§ 17. Ved opgørelsen af boligudgiften for ejere medregnes  

 følgende beløb:
1) renter og afdrag på lån i ejendommen, jf. stk. 2, 2) vej- og kloakbidrag og lignende, der hviler på ejendommen, 3) pålignede ejendomsskatter for det år, boligydelsen vedrører, 4) udgifter til ejendommens drift og vedligeholdelse i form af et  

 standardbeløb, 6.600 kr., jf. § 72, stk. 1, nr. 6, og 5) beregnet skat af overskud på ejendommen.
Overskuddet opgøres på  

 grundlag af forholdene i det indkomstår, der ligger forud for det indkomstår,  

 boligydelsen vedrører.
I det år ejendommen er nyopført eller nyudstykket,  

 indgår den kontante ejendomsvurdering for det år, som boligydelsen første  

 gang vedrører, i beregningsgrundlaget.
Som skatteprocent anvendes satsen for  

 almindelig indkomstskat efter personskattelovens § 6 og satserne for de  

 kommunale og amtskommunale indkomstskatter, der er gældende for den  

 pågældende i det indkomstår, som boligydelsen vedrører.
 Stk. 2. Opgørelse efter stk. 1, nr. 1, foretages således:
 1) Der medregnes 80 pct. af renter og afdrag på de lån, der er tinglyst  

 med pant i ejendommen på ansøgningstidspunktet.
 2) Hvis kontantværdien af restgælden af de i nr. 1 nævnte lån på  

 ansøgningstidspunktet overstiger 80 pct. af den kontante ejendomsvurdering  

 for året forud for ansøgningstidspunktet, nedsættes de i nr. 1 nævnte 80 pct.  

 af renter og afdrag med forholdet mellem 80 pct. af den kontante  

 ejendomsværdi og kontantværdien af restgælden.
 3) Hvis der efterfølgende optages nye lån eller allerede eksisterende lån  

 ombyttes med nye lån i ejendommen, foretages der efter ansøgning en fornyet  

 beregning efter nr. 1 og 2 på grundlag af de aktuelle kontantværdier for  

 restgælden og ejendomsværdien.
 4) Hvis ejendommen er nyopført eller nyudstykket, anvendes dog den  

 kontante ejendomsvurdering for det år, boligydelsen vedrører.
 Stk. 3. I boligudgiften, beregnet efter stk. 1 og 2, fratrækkes  

 følgende beløb:
1) beregnet skat af underskud på ejendommen.
Underskuddet opgøres på  

 grundlag af forholdene i det indkomstår, der ligger forud for det indkomstår,  

 boligydelsen vedrører.
I det år ejendommen er nyopført eller nyudstykket,  

 indgår den kontante ejendomsvurdering for det år, som boligydelsen første  

 gang vedrører, i beregningsgrundlaget.
Som skatteprocent anvendes satsen for  

 almindelig indkomstskat efter personskattelovens § 6 og satserne for de  

 kommunale og amtskommunale indkomstskatter, der er gældende for den  

 pågældende i det indkomstår, som boligydelsen vedrører, og 2) indtægt ved udlejning af en del af ejendommen.« Af et mindretal (SF):
Til § 20 17) Paragraffen affattes således:
»§ 20. Reglerne i §§ 11-15 gælder også for ejere.« Af boligministeren, tiltrådt af et flertal (S, KF, V, CD, RV  

 og KRF):
Til § 21 18) I stk. 1, 2. pkt., ændres »6.100 kr.« til:  

 »4.400 kr.«.
Til § 25 Af et mindretal (SF):
 19) I stk. 1 indsættes efter »hidtidig leje«  

 ordene: »efter fradrag af boligstøtte«.
 Af boligministeren, tiltrådt af et flertal (S, KF, V, CD, RV  

 og KRF):
 20) Stk. 10 affattes således:
»Stk. 10. §§ 10, 11, 14, 15, 23 og 24 finder tilsvarende  

 anvendelse.« Til § 26 21) I stk. 2, 2. pkt., ændres  

 »boligsikringsydelse« til: »boligsikring«.
Til § 27 22) Stk. 5 affattes således:
»Stk. 5. §§ 10, 11, 14, 15, 23, 24 og § 25, stk. 8, 3. pkt.,  

 og stk. 9, finder tilsvarende anvendelse.« 23) I stk. 7 ændres »boligstøtteydelse« til:  

 »boligstøtte«.
Til § 29 Af et mindretal (SF):
 24) Stk. 1 udgår.
 Stk. 2-8 bliver herefter stk. 1-7.
 Af boligministeren, tiltrådt af et flertal (S, KF, V, CD, RV  

 og KRF):
 25) Stk. 8 affattes således:
»Stk. 8. §§ 10, 11, 14, 15, 23, 24 og § 25, stk. 8, 3. pkt.,  

 og stk. 9, finder tilsvarende anvendelse.« Af et mindretal (SF):
Til § 31 26) Stk. 2 affattes således:
»Stk. 2. For ejere udbetales den beregnede boligydelse til  

 renter og afdrag som lån og den øvrige boligydelse som tilskud.« Til § 32 27) I stk. 1 udgår nr. 2-4, og stk. 2 udgår.
 Af boligministeren, tiltrådt af et flertal (S, KF, V, CD, RV  

 og KRF):
 28) I stk. 1 ændres »Boligydelse« til: »Den  

 beregnede boligydelse«.
Til § 36 29) Efter stk. 1 indsættes som nyt stykke:
»Stk. 2. Det er en betingelse for udbetaling af lån, at  

 samtlige ansøgere underskriver en gældserklæring vedrørende lånet.« Af et mindretal (SF):
Til § 38 30) Ordene »den senest ansatte ejendomsværdi med tillæg på 30  

 pct.« udgår, og i stedet indsættes: »80 pct. af den senest  

 fastsatte ejendomsværdi.« Af boligministeren, tiltrådt af et flertal (S, KF, V, CD, RV  

 og KRF):
Til § 39 31) Efter stk. 4 indsættes som nyt stykke:
»Stk. 5. Det er en betingelse for overtagelse af lån, jf.  

 stk. 2 og stk. 3, nr. 3 og 4, at ægtefællen eller husstandsmedlemmet  

 underskriver en gældsovertagelseserklæring.« Til § 40 32) Stk. 3 affattes således:
»Stk. 3. En boligstøtteansøger, som er berettiget til lån  

 efter § 31, stk. 2, og § 32, kan søge om hel eller delvis udbetaling af det  

 beregnede lån.
Ansøgning kan ud over de i stk. 1 nævnte tilfælde kun ske med  

 virkning fra den 1. januar i det følgende år.« Til § 42 33) I stk. 3, 3. pkt., ændres »udlejningen« til:  

 »benyttelsen til erhverv«.
Til § 47 34) Efter stk. 2 indsættes som nyt stykke:
»Stk. 3. Stk. 1 og 2 finder ikke anvendelse, såfremt  

 ansøgeren godtgør at have givet kommunalbestyrelsen meddelelse om  

 indkomstændringer ud over de i stk. 1 og 2 nævnte grænser.« Stk. 3-6 bliver herefter stk. 4-7.
35) I stk. 4, 3. pkt., som bliver stk. 5, 3. pkt., ændres  

 »Stk. 3, 2. pkt.« til: »Stk. 4, 2. pkt.« Af et mindretal (SF):
Til § 54 36) I stk. 1 udgår sidste punktum.
 Af et mindretal (SF), tiltrådt af et flertal (S, KF, V, CD,  

 RV og KRF):
Til § 56 37) I stk. 1 og 2 ændres »nr. 1 og 6« til:  

 »nr. 1 og 3«.
 38) I stk. 3 affattes 2. pkt. således:
»§ 55, stk. 2, gælder ikke for sådanne lån.« Af boligministeren, tiltrådt af et flertal (S, KF, V, CD, RV  

 og KRF):
Til § 62 39) Henvisningen til »§ 9, stk. 3« ændres til: »§  

 11, stk. 3«.
Til § 66 40) I stk. 1 ændres »kap. 7« til: »kapitel  

 6«.
Til § 69 41) I stk. 2 ændres »§§ 61-64« til: »§§ 61,  

 63 og 64«.
Til § 70 42) Stk. 1, 1. pkt., affattes således:
»Når en person opnår lån eller garanti for lån efter § 67 eller opnår  

 lån eller garanti for lån efter § 68 i andet byggeri end det i § 66, stk. 1,  

 nævnte, yder kommunalbestyrelsen efter ansøgning garanti for opfyldelse af  

 kontraktmæssige forpligtelser over for udlejeren til at istandsætte boligen  

 ved fraflytning.« Til § 72 Af et mindretal (S), tiltrådt af et mindretal (KF, V, CD, RV  

 og KRF):
 43) I stk. 1 indsættes før nr. 1 som nyt nummer:
»1) Fradragsbeløbet i et barns indkomst på 11.500 kr., jf. § 8, stk.  

 4.« Nr. 1-13 bliver herefter nr. 2-14.
 Af boligministeren, tiltrådt af et flertal (S, KF, V, CD, RV  

 og KRF):
44) I stk. 1, nr. 1, som bliver stk. 1, nr. 2, ændres  

 »18.000 kr.« til: »22.000 kr.« 45) Stk. 1, nr. 4, som bliver stk. 1, nr. 5, affattes  

 således:
»5) Standardbeløb for vedligeholdelsestillæg på henholdsvis 33 kr. og  

 16,50 kr., jf. § 10, stk. 4.« 46) I stk. 1, nr. 8, som bliver stk. 1, nr. 9, ændres  

 »6.100 kr.« til: »4.400 kr.« Af et mindretal (S), tiltrådt af et mindretal (KF, V, CD, RV  

 og KRF):
 47) Stk. 2 affattes således:
»Stk. 2. De beløb, der er nævnt i stk. 1, nr. 1, 2, 7-10 og  

 12, afrundes til nærmeste kronebeløb, der er deleligt med 100. De beløb, der  

 er nævnt i nr. 11, 13 og 14, afrundes til nærmeste kronebeløb, der er  

 deleligt med 12. Beløb, der er nævnt i nr. 3-6, afrundes til nærmeste  

 ørebeløb, der er deleligt med 25.« Af boligministeren, tiltrådt af et flertal (S, KF, V, CD, RV  

 og KRF):
Til § 73 48) I stk. 1 indsættes efter »jf. dog §§»:  

 »10, stk. 2 og 3,».
Til § 83 49) Paragraffen affattes således:
 »§ 83. Til husstande, hvis boligstøtte bliver reduceret på  

 grund af overgangen til de nye regler, udbetales et kompensationsbeløb, der  

 beregnes efter reglerne i stk. 2-5. Kompensationsbeløbet kan kun udbetales  

 til husstande, der modtog boligstøtte efter den gældende lovs kapitel 2-4 a  

 samt kapitel 12 ved udgangen af 1992.
 Stk. 2. Kompensationsbeløbet for 1993 beregnes i december 1992 som  

 forskellen mellem boligstøtten efter de gældende regler i december 1992 og  

 støtten opgjort efter de gældende regler pr. 1. januar 1993, idet der ses  

 bort fra den midlertidige nedsættelse af støtten for året 1993, jf. § 84. I  

 begge tilfælde udregnes støtten på basis af de oplysninger om indkomst,  

 husleje, husstandssammensætning m.v., der ligger til grund for den faktiske  

 betaling af støtte i december 1992. Det således beregnede kompensationsbeløb  

 reduceres med 2.000 kr.
 Stk. 3. Det beregnede kompensationsbeløb benyttes for de følgende  

 år, idet beløbet dog reduceres med yderligere 2.000 kr. hvert år.
Stk. 4. Hvis grænsebeløbet efter §§ 21 og 22 til brug for  

 beregning af støtten fra og med 1993 er højere end den beregnede boligudgift,  

 reduceres kompensationsbeløbet med forskellen mellem disse to beløb.  

 Kompensationsbeløbet kan ikke være negativt.
Summen af den almindelige støtte  

 og det beregnede kompensationsbeløb kan ikke overstige den maksimale støtte  

 efter § 23. Hvis den almindelige støtte bliver nul, udbetales  

 kompensationsbeløbet, såfremt dette overstiger 120 kr. årligt.
Stk. 5. I de tilfælde, hvor en del af støtten udbetales i form af  

 lån, beregnes kompensationsbeløbet på samme måde som i stk. 2, idet det er  

 ændringen i den samlede berettigede støtte i form af tilskud og lån, der  

 lægges til grund.
En ændret fordeling mellem tilskud og lån berettiger ikke  

 til udbetaling af kompensation.
 Stk. 6. Kompensationsbeløbet udbetales, uanset om støttemodtageren  

 efter udgangen af 1992 overgår fra boligsikring, jf. § 21, til boligydelse,  

 jf. § 22, eller omvendt.
Stk. 7. Kompensationsbeløbet bortfalder, når 1) støttemodtageren fraflytter den bolig, hvortil der blev udbetalt støtte  

 ved udgangen af 1992, 2) støttemodtageren opnår boligstøtte efter §§ 25, stk. 7, 27, stk. 1, og  

 27, stk. 2, nr. 3, eller 3) en støttemodtager omfattet af § 3, stk. 1, overtager den hidtidige  

 bolig som privat andelsbolig, ejerbolig m.m.« Af et mindretal (SF):
Til § 84 50) Paragraffen udgår.
Bemærkninger Til nr. 1 Af præciserende grunde foreslås ansøgeren anført i bestemmelsen.
Til nr. 2-5, 7, 8, 9, 43 og 47 Disse ændringsforslag sikrer, at hele arbejdsgruppens forslag 1 udgår.
Til nr. 6, 18, 44 og 46 I den gældende boligstøttelovs § 7 b forøges i perioden 1989-91 det beløb,  

 der for hvert barn i husstanden nedsætter den efter § 7, stk. 1-4, beregnede  

 indkomst.
I lovforslagets § 8, stk. 4, er der ved en teknisk fejl anvendt det  

 beløb, der er gældende for 1991. Det korrekte beløb skal være det for 1993  

 gældende, i 1991-prisniveau, jf. bemærkningerne til § 72 i det oprindelige  

 lovforslag.
 Ifølge den gældende lov udgør beløbet 19.700 kr. i 1993, opgjort i  

 1987-priser.
 Opgjort i 1991-prisniveau skal beløbet i lovforslagets § 8, stk. 4, derfor  

 udgøre 22.000 kr. afrundet.
Tilsvarende skal grænsebeløbets minimumsbeløb ved boligydelse i  

 lovforslagets § 21, stk. 1, 2. pkt., være det for 1993 gældende, opgjort i  

 1991-prisniveau.
Ifølge den gældende lov udgør beløbet 6.300 kr. minus (3 x  

 800 kr.) = 3.900 kr. i 1993, opgjort i 1987-prisniveau.
Beløbet skal derfor i  

 1991-prisniveau udgøre 4.400 kr. afrundet.
 I konsekvens af de foreslåede rettelser ændres de tilsvarende beløb i  

 reguleringsbestemmelsen i lovforslagets § 72, stk. 1, nr. 1 og nr. 8.
Til nr. 10, 12, 20-23, 25, 28, 33, 39-42 og 45 Der er alene foretaget tekniske, redaktionelle ændringer.
Til nr. 11 Den foreslåede overskrift er forkert, da det vel er meningen, at også  

 pensionister, der har husstandsfællesskab med en lejer, jf. § 2, stk. 2, skal  

 have boligudgiften beregnet efter dette kapitel.
Til nr. 13, 14 og 48 Det foreslås at begrænse ankeadgangen i tilfælde, hvor kommunalbestyrelsen  

 træffer afgørelse om fravigelse fra lovens normtal vedrørende standardfradrag  

 for varme, varmt vand og elforbrug, jf. lovforslagets § 10, stk. 2, 2. pkt.,  

 samt fastsætter standardtillæg for vandafgifter, jf. lovforslagets § 10, stk.  

 3, 2. pkt.
Kommunalbestyrelsens fastsættelse af normtal kan herefter ikke  

 påklages til anden administrativ myndighed.
Til nr. 15 Børnefradraget er forhøjet ganske væsentligt siden 1982. Hvis  

 børnefradraget kommer op på 22.000 kr. pr. barn i 1993, kan en enlig  

 forsørger med tre børn og en husstandsindkomst på 120.000 kr. (inden  

 børnefradrag) nægtes boligsikring til en husleje på 2.300 kr.
Det kan umuligt  

 være meningen.
Til nr. 16 Den foreslåede ændring af lovforslagets § 17, stk. 1, nr. 1, og det nu  

 foreslåede stk. 2 er alene udtryk for en præcisering.
Det skønnes mest  

 hensigtsmæssigt, at det udtrykkeligt fastsættes i loven, hvorledes  

 beregningen af renter og afdrag nærmere skal foregå ved opgørelsen af  

 boligudgiftens størrelse for ejere.
Det foreslåede stk. 2 angiver  

 beregningsmetoden.
Ifølge den foreslåede beregningsmetode medtages 80 pct. af  

 renter og afdrag på de lån, der er tinglyst med pant i ejendommen på  

 ansøgningstidspunktet.
 Med henblik på at få afgrænset omfanget af låneudgifter, der kan medregnes  

 ved opgørelse af boligudgiften, foreslås som allerede nævnt i bemærkningerne  

 til § 17 i det oprindelige lovforslag, at det alene skal være kontantværdien  

 af restgælden på lån, som på ansøgningstidspunktet ligger inden for 80 pct.  

 af den kontante ejendomsvurdering for det foregående år, der kan medregnes.
Hovedreglen er, at der kan medregnes 80 pct. af renter og afdrag.
Hvis  

 restgælden på ansøgningstidspunktet er større end 80 pct. af ejendomsværdien,  

 nedsættes den andel, der kan medregnes.
Dette er ikke tilfældet i ejendom 1,  

 og der medregnes derfor netop 80 pct. af renter og afdrag, dvs. 31.200 kr.
I ejendom 2 er restgælden større end 80 pct. af ejendomsværdien, og  

 forholdet mellem disse 2 størrelser udgør 91 pct.
Der medregnes derfor kun  

 0,8 x 0,91 = 73 pct. af renter og afdrag, dvs. (oprundet) 41.800 kr.
 Den forholdsmæssige reduktion af renter og afdrag fastholdes ved  

 beregningen af boligydelse, indtil pensionisten anmoder om ændring af  

 boligudgiften i forbindelse med optagelse af nye lån eller ombytning af  

 allerede eksisterende lån i ejendommen, jf. det foreslåede stk. 2, nr. 3.
Den kontante ejendomsvurdering for det år, boligydelsen vedrører, f.eks.  

 1993, foreligger ikke på det tidspunkt i slutningen af 1992, hvor  

 boligudgiften for 1993 skal beregnes.
Det foreslås derfor, at den senest  

 foretagne kontante ejendomsvurdering for det forudgående år, dvs. i eksemplet  

 1992, benyttes ved beregningen.
Hvis ejendommen er nyopført, dvs. opført i det år, boligydelsen vedrører,  

 eller hvis der er sket nyudstykning af ejendommen, f.eks. ved opdeling af en  

 ejendom i ejerlejligheder eller ved salg af en parcel med eller uden  

 bebyggelse, findes ikke nogen ejendomsvurdering vedrørende den således  

 ændrede ejendom for året forud for det første boligstøtteår.
I disse tilfælde  

 er det ejendomsvurderingen for det år, boligydelsen for den pågældende  

 ejendom første gang vedrører, der skal anvendes.
Der foreligger dog kun en  

 vurdering for det år, boligydelsen vedrører, hvis ejeren anmoder om en  

 vurdering efter § 4 i lov om vurdering af landets faste ejendomme.
En sådan  

 vurdering, der koster ca. 200 kr., er således nødvendig for at kunne opnå  

 boligydelse.
Det foreslås endvidere i forlængelse heraf, at fastsættelsen af skat af  

 overskud og underskud på ejendommen, hvori ejendomsvurderingen indgår som  

 beregningskomponent ved opgørelse af lejeværdien og standardfradraget,  

 ligeledes skal ske på grundlag af den kontante ejendomsvurdering for det år,  

 der ligger forud for det indkomstår, boligydelsen vedrører.
Herved opnås en  

 yderligere administrativ lettelse, da der i dag foretages en manuel beregning  

 ved opgørelsen af overskud/underskud for det år, boligydelsen vedrører.
 Hvis en modtager af boligydelse har erhvervet en fast ejendom i  

 boligstøtteåret, er det ejendomsvurderingen for indkomståret forud for  

 boligstøtteåret, der anvendes, selv om den pågældende modtager af boligydelse  

 ikke på dette tidspunkt var ejer af ejendommen.
 Til bemærkningerne til § 17 i lovforslaget, næstsidste afsnit, bemærkes,  

 at det med udgangspunkt i den seneste årsopgørelse alene vil kunne ses, hvad  

 der var realkreditlån på dette tidspunkt, samt at det ikke vil være muligt at  

 adskille de enkelte lån.
 Endvidere bemærkes, at nye lån kan være optaget og eksisterende lån byttet  

 om i det år, der er gået siden den seneste årsopgørelse.
Til nr. 17 Lovforslagets bestemmelse i § 11 om, at kommunalbestyresen kan nedsætte  

 den støtteberettigede leje, hvor en høj leje delvis skyldes luksuriøst udstyr  

 eller beliggenhed, skal ikke kun gælde lejere og andelshavere, men også  

 ejere.
Til nr. 19 Den af ministeren foreslåede formulering kan medføre, at lejere, der ikke  

 hidtil har fået boligsikring, kan få hele lejestigningen dækket af  

 byfornyelsesboligsikringen, mens lejere, der hidtil har modtaget  

 boligsikring, må opgive denne for at modtage byfornyelsesboligsikringen.
Hvis  

 sidstnævnte har modtaget et betydeligt beløb i boligsikring, får de slet  

 ingen gavn af byfornyelsesboligsikringen.
Det skaber en social slagside i  

 tildelingen af byfornyelsesboligsikringen, som ophæves med ændringsforslaget.
Til nr. 24 Hensigten med ændringsforslaget er at fastholde forbedringsboligsikringen  

 også for fremtidige modtagere.
Når antallet og tilvæksten af modtagere af  

 forbedringsboligsikring er så ubetydelige, er der ingen grund til at afskaffe  

 denne boligsikring for fremtidige modtagere - så meget mindre som den  

 byfornyelse i privat regi, som regeringen i stigende grad satser på, ikke  

 giver lejerne mulighed for at modtage byfornyelsesboligsikring.
Til nr. 26 Boligministerens lovforslag rummer ingen likviditetsmæssig ændring i  

 forhold til i dag.
Derimod rammer lovforslaget socialt skævt.
Således vil  

 folkepensionister, der udelukkende lever af deres pension eller har meget små  

 indkomster og bor i huse med meget små lån, miste mere end 2.000 kr. om året.  

 For nogles vedkommende kan tabet blive på helt op til 10.000 kr.
Dette  

 problem løses med ændringsforslaget, der samtidig gør loven lettere  

 forståelig ved ikke at indblande grænsebeløbet i fordelingen af den samlede  

 boligydelse på tilskud og lån.
Til nr. 27 Der er ingen grund til, at ejere af flere boliger, end de selv bor i, skal  

 stilles bedre end ejere af et enkelt enfamilieshus eller en ejerlejlighed.  

 Derimod kan der være grund til at opretholde en fordeling med 50 pct. lån og  

 50 pct. tilskud for andelshavere.
Til nr. 29 og 31 Det foreslås i overensstemmelse med gældende praksis udtrykkeligt fastsat  

 i lovforslagets § 36, at boligydelse i form af lån ikke vil kunne udbetales,  

 før gældserklæring er underskrevet.
 Det foreslås ligeledes i overensstemmelse med gældende praksis  

 udtrykkeligt fastsat i lovforslagets § 39, at det er en betingelse for  

 overtagelse af lån, jf. lovforslagets § 39, stk. 2 og stk. 3, nr. 3 og 4, at  

 ægtefællen eller husstandsmedlemmet underskriver en  

 gældsovertagelseserklæring.
Til nr. 30 Det virker utroligt, at boligministeren med lovforslaget efter sine  

 politianmeldelser af kreditforeningerne nu selv fremsætter et rent  

 overbelåningsforslag.
At reglen svarer til den nugældende lovs § 32 b, der  

 blev indført med den tyndbenede begrundelse, der lå i indførelsen af  

 konantvurdering, gør ikke sagen bedre.
Til nr. 32 I § 40, stk. 3, foreslås bestemmelsen udvidet således, at det foreslås  

 præciseret, at støttemodtageren heller ikke i løbet af året kan søge om  

 udbetaling af en større del af lånet.
Til nr. 34 og 35 Det foreslås præciseret, at der ikke kan rejses tilbagebetalingskrav mod  

 boligstøttemodtageren, såfremt denne godtgør, at kommunalbestyrelsen har fået  

 meddelelse om relevante indkomstændringer.
Bestemmelsen svarer til den  

 gældende lovs § 41, stk. 3.
Til nr. 36 Der er ingen rimelig grund til at begrænse beboerindskudslån til  

 almennyttigt byggeri, der er taget i brug efter 1964. Tværtimod kan reglen  

 medføre, at en lavindkomstfamilie må flytte ind i nyt og dyrt almennyttigt  

 byggeri, hvortil der kan ydes beboerindskudslån, fordi familien ikke kan opnå  

 beboerindskudslån til et ældre og billigere almennyttigt byggeri.
Derfor kan  

 man spare offentlige midler til boligsikring ved at ophæve begrænsningen.
Til nr. 37 Loven om social pension er ændret for flere år siden.
Henvisningen er  

 forkert.
Til nr. 38 Hvis ændringen ikke gennemføres (så § 55, stk. 1, gælder for disse lån),  

 vil ældre på plejehjem, der ombygges til ældreboliger, ikke have ret til  

 beboerindskudslån fra kommunen.
Til nr. 49 Der foreslås ved ændringsforslaget visse ændringer i overgangsordningen.
I § 83 foreslås således, at kompensationsbeløbet fastsættes endeligt ud fra de registrerede  

 oplysninger i december 1992 (1), at der sker en udvidelse af de tilfælde, hvor kompensationsbeløbet  

 bortfalder (2), at det præciseres, at i de tilfælde, hvor en del af støtten  

 udbetales som lån, er det den samlede berettigede støtte i form af tilskud og  

 lån, der lægges til grund ved beregning af størrelsen af boligstøtten for  

 henholdsvis december 1992 og januar 1993 og dermed for kompensationsbeløbet  

 (3).
Ad 1 Som anført i det oprindelige lovforslag træder de nye regler om  

 boligstøtteforenkling i kraft pr. 1. januar 1993. Kompensationsbeløbet  

 beregnes i slutningen af 1992 som forskellen mellem støtten efter  

 1992-reglerne (med 1992-satser) og støtten efter 1993-reglerne (med  

 1993-satser), idet begge beregninger foretages på baggrund af de registrerede  

 oplysninger om indkomst og husleje i slutningen af 1992. En husstand, der  

 beregnet på denne måde mister f.eks. 10.000 kr. i boligstøtte, vil få et  

 kompensationsbeløb, der udgør 8.000 kr. i 1993, 6.000 kr. i 1994, 4.000 kr. i  

 1995 og 2.000 kr. i 1996. Aftrapningsordningen vil for personer, der har  

 været omfattet af ordningen, kunne fortsætte efter 1997.
 I det oprindelige lovforslag er det i § 83, stk. 6, foreslået, at der  

 foretages efterregulering af kompensationsbeløbet i slutningen af 1993, da  

 kompensationsbeløbet udregnes på et tidspunkt, hvor der endnu ikke foreligger  

 slutlignede indkomstoplysninger for 1992.
 Såfremt en boligstøttemodtager i løbet af 1992 bliver f.eks. pensionist  

 eller på anden måde oplever en væsentlig og varig indkomstnedgang, vil den  

 oprindelig foreslåede efterreguleringsregel indebære, at der skal ske en  

 omberegning af kompensationsbeløbet i slutningen af 1993.
Omberegningen sker på basis af den samlede indkomst i 1992, som altså i de  

 nævnte tilfælde vil være højere end indkomsten i de følgende år, hvor de nye  

 regler er gældende.
I disse situationer vil (års)indkomsten i december 1992  

 således være et mere korrekt grundlag for beregningen af kompensationsbeløbet  

 end den samlede slutlignede indkomst for hele året 1992.
Hvis der skulle tages højde for, at der i løbet af 1992 kan være  

 indtruffet en væsentlig indkomstnedgang, burde der foretages en periodemæssig  

 opdeling af indkomsten ved efterregulering af kompensationsbeløbet.
Dette  

 ville yderligere besværliggøre administrationen af overgangsordningen.
 Idet den oprindelig foreslåede efterregulering i forvejen skønnes at være  

 administrativt ressourcekrævende, foreslås det derfor, at  

 kompensationsbeløbet fastsættes endeligt på grundlag af de registrerede  

 oplysninger i december 1992, uden at der skal ske efterregulering i  

 slutningen af 1993.
Kompensationsbeløbet vil dog fortsat skulle reguleres i medfør af  

 bestemmelserne i § 83, stk. 3-4. Denne regulering vil finde sted hvert år på  

 samme måde som for den almindelige boligstøtte og må i praksis administreres  

 efter samme retningslinier som for den almindelige støtte.
Dette betyder, at  

 der alene vil blive krævet tilbagebetaling for indkomstændringer på over  

 20.000 kr., hvilket igen betyder, at hvis kompensationsbeløbet er op til  

 3.000-4.000 kr. for stort, vil dette ikke blive krævet tilbagebetalt.
Ad 2 Det foreslås endvidere, at der i ændringsforslagets § 83, stk. 7, af  

 administrative grunde sker en udvidelse af de tilfælde, hvor  

 kompensationsbeløbet kan bortfalde.
 Bortfald af kompensationsbeløbet foreslås således udvidet til de tilfælde,  

 hvor støttemodtageren opnår boligstøtte efter §§ 27, stk. 1, og 27, stk. 2,  

 nr. 3 (sanerings- og byfornyelsesboligstøtte), eller de tilfælde, hvor en  

 støttemodtager omfattet af § 3, stk. 1 (dvs. lejere, der ikke er  

 pensionister), overtager den hidtidige bolig som privat andelsbolig,  

 ejerbolig m.m.
Bortfald af kompensationsbeløbet vil herefter kunne ske, når 1) støttemodtageren fraflytter den bolig, hvortil der blev udbetalt støtte  

 ved udgangen af 1992, 2) støttemodtageren opnår boligstøtte efter §§ 25, stk. 7, 27, stk. 1, og  

 27, stk. 2, nr. 3, eller 3) en støttemodtager omfattet af § 3, stk. 1, overtager den hidtidige  

 bolig som privat andelsbolig, ejerbolig m.m.
 I ovennævnte situationer mister støttemodtageren kompensationsbeløbet, og  

 støtten beregnes direkte efter de nye regler.
Ad 3 Det foreslås endvidere i ændringsforslagets § 83, stk. 5, præciseret, at  

 i de tilfælde, hvor en del af boligstøtten udbetales som lån, er det den  

 samlede berettigede støtte i form af tilskud og lån, der lægges til grund ved  

 beregning af boligstøtten for henholdsvis december måned 1992 og januar måned  

 1993 og dermed for beregningen af kompensationsbeløbet.
 Det vil således efter forslaget være uden betydning ved denne beregning,  

 om pensionisten har ønsket hele eller kun en del af lånebeløbet udbetalt.
Til nr. 50 Forslaget om midlertidigt at nedsætte boligstøtten i 1993 angriber lovens  

 fasteste elementer: 75 pct. for boligsikring og 100 pct. for boligydelse.  

 Selv hvis boligministerens beregninger af udgifterne til overgangsordningen  

 er rigtige, hvilket efter forslagsstillenes mening er tvivlsomt, betyder  

 paragraffen en besparelse på sølle 35 mio. kr. i årene 1993-96. Det er en  

 besparelse på mindre end 4 promille af de samlede boligstøtteudgifter pr. år.  

 Besparelsen er for ubetydelig og smålig til, at den bør medtages i loven.
