Nr BSF 37 Forslag til folketingsbeslutning om høring af pendlere om DSB's og de  

 amtslige trafikselskabers køreplaner Fremsat af Tommy Dinesen (SF) Margrete Auken (SF) Anne Baastrup (SF) Jørn  

 Jespersen (SF) Jes Lunde (SF) den 28. oktober 1997 Folketinget opfordrer regeringen til at indføre en procedure, der sikrer  

 pendlernes mulighed for at gøre indsigelser mod ændringer i DSB's og de  

 amtslige trafikselskabers køreplaner, inden disse ændringer træder i kraft.
Bemærkninger til forslaget Der har i den seneste tid været mange klager over de ændringer i DSB's  

 køreplan, der trådte i kraft i slutningen af september i år.
Især Sydbanen og  

 Nordvestbanen har været ramt af ændringer i køreplanen, hvilket har betydet  

 forværrede transportmuligheder for de tusinder af pendlere, der hver dag  

 benytter strækningerne.
Det har vist sig, at DSB i højere grad har satset på trafikken mellem  

 landsdelene i stedet for på den regionale trafik.
Denne satsning er i høj  

 grad sket på bekostning af pendlerne.
Pendlerne har pludselig fået store  

 vanskeligheder med at komme til og fra arbejde, hvilket vil sige i det hele  

 taget at få en hverdag med en del transporttid til at hænge sammen.
Det er stort set det samme billede, der tegner sig, hver gang der bliver  

 udgivet en ny køreplan: tilfredsheden er til at overse, og i betragtning af,  

 at det må være DSB's »kerneprodukt« at transportere sine kunder, er  

 det alt for ringe service, der tilbydes disse kunder.
Derfor må det sikres,  

 at DSB nu begynder at lytte til, hvilke behov disse kunder har.
Det er prisværdigt, at trafikministeren har tilbudt de utilfredse  

 togpendlere på Nordvestbanen en plads i en arbejdsgruppe, der skal se på  

 hurtige forbedringer for disse pendlere.
Men det er også nødvendigt at  

 indføre en procedure, der sikrer at pendlere over hele landet også fremover  

 får mulighed for at få indflydelse på, hvordan køreplanen skal se ud.
DSB påstår, at de foretager ændringerne i køreplanen sammen med  

 pendlerklubberne, hvilket pendlerklubberne imidlertid bestrider.
De får først  

 kendskab til ændringerne, når køreplanen er færdig og på vej til trykkeriet.
Det skal endvidere nævnes, at der findes ganske få pendlerklubber i  

 Danmark, da pendlerne ofte kun bruger den kollektive transport i kortere  

 perioder, for eksempel i perioder, hvor man er skolesøgende.
Der er også  

 mange pendlere, der har opgivet den kollektive trafik på grund af  

 forringelser med hensyn til tidsforbrug, service og togmateriel.
En procedure  

 som den her foreslåede vil ganske sikkert have en positiv virkning på  

 fremkomsten af pendlerklubber i Danmark.
Forslagsstillerne forestiller sig, at den procedure, der skal indføres,  

 skal have store ligheder med den høringsprocedure, som foretages ved ændring  

 af lokalplaner, vejføringer, nye linjeføringer til tog m.v.
Men det vigtigste  

 er, at pendlerne får mulighed for reel indflydelse på de køreplaner, der har  

 så stor betydning for, om deres dagligdag kan fungere.
Skriftlig fremsættelse Tommy Dinesen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om høring af pendlere om DSB's og de  

 amtslige trafikselskabers køreplaner.
(Beslutningsforslag nr.
B 37).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
