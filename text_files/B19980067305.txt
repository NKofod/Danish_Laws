Bekendtgørelse om aftale om regionalt  

 kulturforsøg i  

 Vestsjællands Amtskommune I medfør af § 7 i lov nr. 1085 af 20. december 1995 om  

 regionale kulturforsøg, og som følge af lov nr. 315 af 3. juni  

 1998 om ændring af lov om regionale kulturforsøg, meddeles:
§ 1. Kulturministeren har den 20. december 1995  

 indgået aftale med Vestsjællands Amtskommune om et regionalt  

 kulturforsøg i Vestsjællands Amtskommune.
I tilknytning hertil  

 har kulturministeren den 15. september 1998 indgået en  

 tillægsaftale med Vestsjællands Amtskommune.
 § 2. Vestsjællands Amtskommune modtager i  

 forsøgsperioden en årlig kulturel rammebevilling til de  

 kulturelle aktiviteter, der er omfattet af forsøgsaftalen.
 Stk. 2. Vestsjællands Amtskommune kan med respekt af  

 forsøgsaftalen råde over den kulturelle rammebevilling til  

 kulturelle formål.
§ 3. Kulturministeren fraviger i forbindelse med  

 forsøgsaftalen med Vestsjællands Amtskommune bestemmelserne  

 i 1)	Lov om musik, jf. lovbekendtgørelse nr. 142 af 28. februar  

 1994, for så vidt angår a)	§ 3, stk. 1, nr. 2, om at Statens Musikråd kan yde  

 støtte til koncertaktiviteter, herunder spillesteder, festivaler,  

 skolekoncerter og musikdramatik.
En andel af de midler, der anvendes til  

 støtte til koncertaktiviteter i musikforeninger og kirker,  

 overføres i forsøgsperioden til Vestsjællands  

 Amtskommunes kulturelle rammebevilling.
Vestsjællands Amtskommune kan  

 af rammebevillingen yde støtte til disse formål og  

 fastsætte de nærmere vilkår herfor i  

 forsøgsperioden.
b)	§ 3 c om reglerne for statens refusion på  

 musikskoleområdet.
Der udbetales ingen statslige refusioner til  

 musikskolerne i Vestsjællands Amtskommune i forsøgsperioden.  

 Statens refusioner til musikskolerne i Vestsjællands Amtskommune  

 overføres i forsøgsperioden til Vestsjællands  

 Amtskommunes kulturelle rammebevilling.
Vestsjællands Amtskommune kan  

 af rammebevillingen yde støtte til musikskolerne i Vestsjællands  

 Amtskommune og fastsætte vilkårene herfor i  

 forsøgsperioden.
Musikskoleelevernes egenbetaling må fortsat  

 ikke overstige 1/3 af bruttoudgiften ved en musikskoles drift, og de  

 vejlendende retningslinier for musikskoleundervisning samt de vejledende  

 standardvedtægter for musikskoler, som kulturministeren har udarbejdet  

 i samråd med Statens Musikråd, skal fortsat være  

 retningsgivende for musikskolevirksomheden i Vestsjællands Amtskommune  

 i forsøgsperioden.
c)	§ 3 d om reglerne for statens støtte til musikalske  

 grundkurser ved musikskolerne.
Vestsjællands Amtskommune etablerer i  

 forsøgsperioden et musikalsk grundkursus i Vestsjællands  

 Amtskommune.
Vestsjællands Amtskommune kan af rammebevillingen yde  

 støtte til dette musikalske grundkursus og fastsætte  

 vilkårene herfor i forsøgsperioden.
Undervisningen skal  

 være gratis for eleverne, og de vejledende retningslinier, som  

 kulturministeren har udarbejdet i samråd med Statens Musikråd,  

 skal være retningsgivende for kursusvirksomheden i Vestsjællands  

 Amtskommune i forsøgsperioden.
2)	Lov om museer, jf. lovbekendtgørelse nr. 584 af 31. august  

 1989, for så vidt angår a)	§ 11, stk. 1, nr. 1 og 3, 1. pkt., nr. 4, 5, 8 og 9, 2. -  

 4. pkt., nr. 11 og 12, § 11, stk. 3, § 12 og § 13,  

 stk. 1, om reglerne for opnåelse, bevarelse og fastsættelse  

 af tilskud til statsanerkendte museer.
Der udbetales ingen statslige tilskud  

 til museerne i Vestsjællands Amtskommune i forsøgsperioden.
De  

 statslige tilskud til de statsanerkendte museer i Vestsjællands  

 Amtskommune overføres i forsøgsperioden til Vestsjællands  

 Amtskommunes kulturelle rammebevilling.
Vestsjællands Amtskommune kan  

 af rammebevillingen yde støtte til museerne i Vestsjællands  

 Amtskommune og fastsætte vilkårene herfor i  

 forsøgsperioden.
Vestsjællands Amtskommune kan således  

 beslutte, at der skal gælde andre vilkår end fastsat i de  

 nævnte bestemmelser.
b)	§ 17, § 18, § 20 og § 21 om reglerne for  

 museumsråd.
Som led i forsøget kan Vestsjællands  

 Amtskommune ændre rådets sammensætning og opgaver.
Der  

 udbetales ingen statslige tilskud til amtsmuseumsrådet i  

 Vestsjællands Amtskommune i forsøgsperioden.
Det statslige  

 tilskud til amtsmuseumsrådet overføres i forsøgsperioden  

 til Vestsjællands Amtskommunes kulturelle rammebevilling.  

 Vestsjællands Amtskommune kan af rammebevillingen yde støtte til  

 amtsmuseumsrådet og fastsætte vilkårene herfor i  

 forsøgsperioden.
c)	§ 26 og § 30 om reglerne for visse arkæologiske  

 opgaver.
Såfremt Rigsantikvaren og Det Arkæologiske Nævn  

 giver tilslutning hertil, kan Vestsjællands Amtskommune i  

 forsøgsperioden overtage visse af Rigsantivarens arkæologiske  

 opgaver i Vestsjællands Amtskommune.
En andel af Rigsantikvarens  

 bevilling til disse formål overføres i tilfælde heraf til  

 Vestsjællands Amtskommunes kulturelle rammebevilling.  

 Vestsjællands Amtskommune kan af rammebevillingen yde støtte til  

 disse arkæologiske opgaver og fastsætte vilkårene herfor i  

 forsøgsperioden.
d)	§ 34, stk. 3 og 4, om reglerne for Statens  

 Museumsnævns rådighedssum.
En andel af Statens Museumsnævns  

 rådighedssum overføres i forsøgsperioden til  

 Vestsjællands Amtskommunes kulturelle rammebevilling.  

 Vestsjællands Amtskommune kan af rammebevillingen yde støtte til  

 enkelte museers løsning af særlige opgaver og midlertidig  

 støtte til enkelte museer inden for amtskommunen og fastsætte  

 vilkårene herfor i forsøgsperioden.
3)	Teaterloven, jf. lovbekendtgørelse nr. 217 af 22. marts 1996,  

 for så vidt angår a)	§ 15 og § 16 om reglerne for statsrefusion af kommunernes  

 og amtskommunernes driftstilskud til egnsteatre.
Der udbetales ingen  

 statslige refusioner til egnsteatrene i Vestsjællands Amtskommune i  

 forsøgsperioden.
Statens refusion af kommunernes og amtskommunens  

 driftstilskud til egnsteatrene i Vestsjællands Amtskommune  

 overføres i forsøgsperioden til Vestsjællands  

 Amtskommunes kulturelle rammebevilling.
Vestsjællands Amtskommune kan  

 af rammebevillingen yde støtte til egnsteatrene i Vestsjællands  

 Amtskommune og fastsætte vilkårene herfor i  

 forsøgsperioden.
b)	§ 24, stk. 2, om reglerne for teaterabonnementsordningen.  

 Der udbetales ingen statslige tilskud til teaterabonnementsordningen i  

 Vestsjællands Amtskommune i forsøgsperioden.
Statens tilskud til  

 teaterabonnementsordningen i Vestsjællands Amtskommune overføres  

 i forsøgsperioden til Vestsjællands Amtskommunes kulturelle  

 rammebevilling.
Vestsjællands Amtskommune kan af rammebevillingen yde  

 støtte til teaterabonnementsordningen i Vestsjællands  

 Amtskommune og fastsætte vilkårene herfor i  

 forsøgsperioden.
c)	§ 25 om reglerne for statsrefusion af kommunernes og  

 amtskommunernes udgifter ved køb af refusionsgodkendte forestillinger  

 af børneteater og opsøgende teater.
Der udbetales ingen  

 statrefusioner til disse formål i Vestsjællands Amtskommune i  

 forsøgsperioden.
Statens refusioner af kommunernes og amtskommunens  

 udgifter på dette område inden for Vestsjællands  

 Amtskommune overføres i forsøgsperioden til Vestsjællands  

 Amtskommunes kulturelle rammebevilling.
Vestsjællands Amtskommune kan  

 af rammebevillingen yde støtte til disse formål og  

 fastsætte vilkårene herfor i forsøgsperioden.
4)	Lov nr. 1100 af 22. december 1993 om folkebiblioteker mv. for  

 så vidt angår a)	§ 10 om det rådgivende udvalg for centralbiblioteket.
I  

 forsøgsperioden kan Vestsjællands Amtskommune efter aftale med  

 amtskommunens kommuner indgå i udvalgsarbejdet.
Forslag om  

 ændrede vilkår for udvalgets virksomhed skal godkendes af  

 kulturministeren.
b)	§ 17 om reglerne for statens tilskud til udvikling inden for  

 folke- og skolebiblioteker.
Der udbetales ingen statstilskud til udvikling  

 inden for folkebibliotekerne i Vestsjællands Amtskommune i  

 forsøgsperioden.
Statens tilskud til udvikling inden for  

 folkebibliotekerne i Vestsjællands Amtskommune overføres i  

 forsøgsperioden til Vestsjællands Amtskommunes kulturelle  

 rammebevilling.
Vestsjællands Amtskommune kan af rammebevillingen yde  

 støtte til formålet og fastsætte vilkårene herfor i  

 forsøgsperioden.
Statens tilskud til skolebiblioteker, samt reglerne  

 for fordeling og administration heraf, berøres ikke af  

 dette.
 § 4. Bekendtgørelsen træder i kraft  

 den 1. januar 1999.
 Stk. 2. Samtidig bortfalder bekendtgørelse nr. 1177 af  

 22. december 1995 om aftale om regionalt kulturforsøg i  

 Vestsjællands Amtskommune, som senest ændret ved  

 bekendtgørelse nr. 523 af 13. juni 1996.
 Stk. 3. Den i § 1 nævnte aftale har virkning fra  

 den 1. januar 1996. Aftalen og den dertil knyttede tillægsaftale  

 bortfalder den 31. december 1999.
 Stk. 4. Aftalen og den dertil knyttede tillægsaftale vil  

 være fremlagt de samme steder som kommunalbestyrelsens  

 mødedagsordner, jf. lov om kommuners styrelse § 8,  

 stk. 6.
