Klagerne  

 har nedlagt påstand om, at indklagede tilpligtes at betale klagerne 52.121,75  

 kr.
Indklagede har påstået principalt frifindelse, subsidiært frifindelse mod  

 betaling af et efter voldgiftsrettens skøn mindre beløb.
Voldgiftsretten  

 udtaler, at indklagede ikke i det foreliggende tilfælde kan afkræves det  

 takstmæssige inkassosalær, som advokater ifølge retspraksis er  

 berettiget til  

 at opkræve i forbindelse med inkassering af ubestridte fordringer.
Den finder  

 dog at klagerne har været berettiget til at anvende advokatbistand ved  

 inddrivelse af den eksigible fordring, da indklagede har gjort indsigelser  

 mod  

 og foretaget vægring ved at betale i hvert fald det ubestridte beløb.  

 Voldgiftsretten finder, at advokaten som følge af indklagedes forhold har  

 haft  

 anledning til at afkræve sine klienter et rimeligt vederlag som følge af det  

 udførte arbejde.
På baggrund af det dokumenterede arbejde tager  

 voldgiftsretten  

 således indklagedes subsidiære påstand til følge med 7.500 kr. incl. moms.
 Inkassolovens  

 § 10 finder ikke anvendelse i det foreliggende tilfælde.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører Lov om inkassovirksomhed §§ 9 og 10.
Mellem klagerne og indklagede er der opstået tvist, om hvorvidt  

 indklagede er forpligtet til at betale klagernes inkassoomkostninger i  

 forbindelse med inddrivelse af det beløb, som indklagede ved  

 voldgiftskendelse  

 af 2. oktober 2001 blev pålagt at betale.
Den pågældende voldgiftssag mod  

 bl.a.  

 indklagede blev anlagt den 11. december 1996.
I den anledning har klageren anmodet om, at der nedsættes en  

 voldgiftsret i henhold til Regler for behandling af sager ved  

 Voldgiftsnævnet  

 for bygge- og anlægsvirksomhed.
Indklagede har ikke modsat sig denne  

 behandlingsform.
Parterne har været enige om, at afgørelsen kunne træffes af  

 én  

 dommer på skriftligt grundlag.
Som voldgiftsdommer er udpeget  

 højesteretsdommer  

 Asbjørn Jensen.
 Klagerne  

  

 har nedlagt  

 følgende påstand:
 Indklagede tilpligtes at betale til klagerne 52.121,75 kr. med  

 tillæg af moms samt med tillæg af sædvanlig procesrente fra indgivelse af  

 klageskrift den 25. februar 2002 til betaling sker.
 Indklagede  

  

 har  

 nedlagt følgende påstande:
Principalt: frifindelse Subsidiært: frifindelse mod betaling af et efter  

 voldgiftsrettens skøn fastsat mindre beløb med tillæg af procesrente fra  

 sagens  

 anlæg til betaling sker.
 Klager  

  

 har til støtte  

 for påstanden navnlig gjort gældende,  

  

 at  

  

 det fulgte af  

 voldgiftskendelsen, at det skyldige ubestridte beløb på 3.387.783,96 kr.  

 forfaldt til betaling den 17. oktober 2001,  

  

 at  

  

 det herefter var  

 berettiget for klagerne at lade sin advokat forestå inkassation,  

  

 at  

  

 indklagede både før og efter eksekutionsfristens udløb og inden selve  

 inkassoskrivelsen var blevet gjort bekendt med, at kravet ville blive  

 overgivet  

 til inkasso,  

  

 at  

  

 klagers advokat  som følge af indklagedes indsigelser  

 imod kravets størrelse  havde måtte skrive adskillige individuelt  

 udarbejdede  

 breve,  

  

 at  

  

 de af voldgiftsretten tilkendte sagsomkostninger ikke  

 omfattede klagers omkostninger til inkassation, og  

  

 at  

  

 inkassolovens § 10  

 om påkrav ikke finder anvendelse i en situation som den foreliggende.
 Indklagede  

  

 har til  

 støtte for den principale påstand navnlig gjort gældende,  

  

 at  

  

 oversiddelse af en eksekutionsfrist ikke berettiger til opkrævning af  

 inkassohonorar,  

  

 at  

  

 voldgiftskendelsen er eksigibel, hvorfor klageren  

 havde ret til at påbegynde tvangsinddrivelse, og de relevante retsskridt  

 derfor  

 ville have været indgivelse af begæring til fogedretten, og  

  

 at  

  

 den  

 manglende iagttagelse af inkassolovens § 10, stk. 3, medfører, at  

 inkassoomkostninger ikke kan kræves.
 Til støtte for den subsidiære påstand har indklagede navnlig  

 anført, at der  efter at klager har fået tillagt sagsomkostninger ved  

 voldgiftsretten  alene er hjemmel til et mindre arbejdsvederlag, og at  

 klageren ved at tage beløbet til inkasso i stedet for at indgive begæring til  

 fogedretten  i strid med god inkassoskik, jf. inkassolovens § 9  

 har påført  

 indklagede en meget stor ekstraomkostning, idet der i fogedretten alene ville  

 være blevet tilkendt klager et omkostningsbeløb på 2.000 kr. plus moms,  

 hvorfor  

 et eventuelt inkassohonorar må bortfalde eller væsentlig nedsættes.
Det fremgår af sagen  

  

 ,  

 at klagernes advokat i brev af 12. oktober 2001 til bl.a. indklagedes advokat  

 anmodede indklagede om senest den 17. oktober 2001 at indbetale de beløb, som  

 fulgte af kendelsen opgjort med tillæg af renter til denne dato.
Den 24.  

 oktober 2001 rykkede klagernes advokat skriftligt for betalingen og  

 redegjorde  

 nærmere for sin forståelse af kendelsen i relation til tillæg af moms til de  

 tilkendte sagsomkostninger og om forrentningen af et beløb på 59.000 kr., som  

 indklagede ifølge kendelsen hæftede solidarisk for.
 I brev af 5. november 2001 fra klagernes advokat hedder det  

 bl.a.:
Dette er en ny  

  

 kraftig  

  

 rykker for indbetaling af de  

 pådømte beløb, idet jeg gør opmærksom på, at jeg nu må forbeholde mig at  

 tvangsinddrive beløbene. I brevet redegør advokaten på ny for klagernes opfattelse  

 vedrørende indklagedes indsigelser, og det anføres, at indklagede i hvert  

 fald  

 må indbetale den ubestridte del af opgørelsen, idet klagerne ellers ville  

 tvangsinddrive det fulde beløb.
I brev af 8. november 2001 redegør indklagedes advokat for  

 begrundelsen for indsigelserne imod klagernes betalingsopgørelse.
Spørgsmålet  

 om betaling af de ubestridte poster berøres ikke.
I brev af 13. november 2001 tager klagernes advokat de  

 ubestridte skyldige beløbsposter på 3.387.783,96 kr. til inkasso, idet  

 inkassoomkostningerne i forhold hertil opgøres til 52.121,75 kr.
Indklagede  

 anmodes om at betale senest 10 dage fra brevets dato.
 Det hedder i brevet videre:
I modsat fald vil jeg se mig nødsaget til uden varsel at  

 fremsende sagen til fogedretten med anmodning om udlægsforretning.
Dette vil  

 naturligvis blot påføre Deres klient yderligere omkostninger. Den 22. november 2001 betalte indklagedes advokat det krævede  

 beløb bortset fra de krævede inkassoomkostninger og et selvrisikobeløb, som  

 ville blive fremsendt snarest muligt.
 I brevet hedder det:
Samtidig gør jeg opmærksom på, at De efter inkassolovens § 10  

 ikke er berettiget til inkassoomkostninger, da det ikke i Deres skrivelse af  

 5.  

 ds. er angivet, at manglende betaling inden en nærmere angiven frist vil  

 påføre  

 sagen yderligere omkostninger. Den 6. december 2001 betalte indklagede den resterende del af  

 det ubestridte beløb.
Den 15. januar 2002 tilbød indklagedes advokat på baggrund af de  

 gældende takster for mødesalærer i fogedretten, at sagen  

 forligsmæssigt kunne  

 afgøres ved, at indklagede til endelig afgørelse betalte 2.000 kr. plus moms,  

 eller i alt 2.500 kr.
Tilbudet blev afvist af klagerne.
 Voldgiftsretten udtaler:
Det takstmæssige inkassosalær, som advokater ifølge  

 retspraksis er berettiget til at opkræve i forbindelse med inkassering af  

 ubestridte fordringer, er anerkendt som en del af de sagsomkostninger, som  

 domstolene tilkender en fordringshaver i forbindelse med afgørelsen af, at  

 fordringen består.
Om en fordringshaver, der er tillagt sagsomkostninger i  

 forbindelse med tilvejebringelsen af en eksigibel afgørelse, kan kræve  

 yderligere beløb af skyldneren i anledning af inddrivelsen af den eksigible  

 fordring, afhænger navnlig af, om skyldnerens forhold har medført, at  

 fordringshaveren har måtte afholde yderligere omkostninger herved, herunder  

 rimelige omkostninger til advokat.
Indklagede kan således ikke i et tilfælde  

 som det foreliggende afkræves det takstmæssige inkassosalær.
Det omkostningsbeløb på 2.000 kr. med tillæg af moms, som  

 indklagede forligsmæssigt tilbød klagerne, hidrører fra de vejledende  

 salærtakster fra 1999, som Dommerforeningen har henstillet anvendes af  

 fogedretterne.
Taksterne er efter deres indhold kun tænkt til  

 anvendelse i  

 typetilfælde og må tilpasses de særlige omstændigheder i mindre sædvanlige  

 sager. Voldgiftsretten finder, at indklagedes indsigelser og vægring  

 ved at betale i hvert fald det ubestridte beløb har medført, at klagerne har  

 været berettiget til at anvende advokatbistand til inddrivelsen af den  

 eksigible fordring.
Klagernes advokat har endvidere som følge af indklagedes  

 forhold måtte udføre arbejde, der kan begrunde, at advokaten  ud over  

 honorar  

 for udførelse af selve voldgiftssagen  afkræver sine klienter et  

 rimeligt  

 vederlag herfor.
 På baggrund af det dokumenterede arbejde med inddrivelsen,  

 finder voldgiftsretten, at de omkostninger, som klagerne kan kræve dækket af  

 indklagede som følge af indsigelserne og betalingsvægringen, skønsmæssigt kan  

 fastsættes til 6.000 kr. med tillæg af moms, i alt 7.500 kr.
 Bestemmelsen i inkassolovens § 10 finder efter bestemmelsens  

 formål ikke anvendelse i et tilfælde som det foreliggende.
 Indklagede har ikke haft indsigelser imod kravet om renter.
 Voldgiftsretten tager herefter indklagedes subsidiære påstand  

 til følge med 7.500 kr. inkl. moms med tillæg af procesrente fra den 25.  

 februar 2002.
 KENDELSE:
 Indklagede skal til klagerne betale 7.500 kr. med tillæg af  

 procesrente fra den 25. februar 2002.
 Ingen af parterne skal betale sagsomkostninger til den anden  

 part.
 De med voldgiftsrettens behandling af sagen forbundne  

 omkostninger betales af klagerne med ¾ og indklagede med ¼ efter opgørelse og  

 påkrav fra Voldgiftsnævnet.
 Kendelsen skal opfyldes inden 14 dage fra dens modtagelse.
