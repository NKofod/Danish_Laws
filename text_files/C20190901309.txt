Cirkulære om ændring af cirkulære om ydelser mv. til frivillige i hjemmeværnet § 1 I cirkulære nr. 10112 af 8. december 2006 om ydelser mv. til frivillige i hjemmeværnet, foretages følgende ændringer:
 1. Indledningen affattes således:
»I medfør af § 10, nr. 1, i lov om hjemmeværnet, jf. lovbekendtgørelse nr. 198 af 9. februar 2007, som ændret ved lov nr. 1552 af 13. december 2016, fastsættes:« 2. I § 2, stk. 3, ændres »4 uger« til: »8 uger«.
 3. Efter § 2 indsættes:
»§ 3. Frivillige, der er omfattet af § 1, stk. 1, nr. 1, kan ydes resultatvederlag.
Størrelsen af resultatvederlaget til den enkelte fastsættes af Hjemmeværnskommandoen eller de af Hjemmeværnskommandoen udpegede myndigheder.
 Stk. 2. Der kan ikke samtidig oppebæres mere end ét resultatvederlag.
 Stk. 3. Resultatvederlaget er omfattet af ferielovens bestemmelser om ydelse af feriegodtgørelse.
Stk. 4. Resultatvederlaget udbetales, når de mål, der er fastsat i resultataftalen med den enkelte frivillige, er opnået.« § 2 Stk. 1. Cirkulæret træder i kraft den 1. januar 2019.
 Stk. 2. Bortfald af rådighedsvederlag som følge af fravær, der er påbegyndt før 1. januar 2019, men som afsluttes efter denne dato, skal behandles efter cirkulærets § 1, nr. 2.
