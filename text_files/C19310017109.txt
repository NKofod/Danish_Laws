 Justitsministeriet skal herved anmode Skifteretterne om at iagttage  

 følgende med Hensyn til Indsendelse til Justitsministeriet af Dødsattester  

 for fremmede Statsborgere.
Naar det til Skifteretten anmeldes, at en Person, der er Statsborger i et  

 fremmed Land, er afgaaet ved Døden, skal Dødsattest for den paagældende,  

 udfærdiget af vedkommende Præst (Forstander for et anerkendt Trossamfund  

 udenfor Folkekirken), - eller i København Udskrift af Københavns  

 Begravelsesvæsens Protokoller - snarest indsendes til Justitsministeriet til  

 Videresendelse til den paagældendes Hjemland.
Indsendelsen foretages af den  

 Skifteret, hvorunder Boet henhører, eller, hvis Boet ikke behandles her i  

 Landet, af den Skifteret, til hvilken Dødsfaldet anmeldes.
Forsaavidt angaar  

 Dødsfald i de sønderjydske Landsdele indsender Skifteretten Duplikat af den  

 fra vedkommende Personregisterfører modtagne Meddelelse om Dødsfaldet,  

 hvorved bemærkes, at Justitsministeriet ved Cirkulære af Dags Dato til  

 Amtmændene i de sønderjydske Landsdele har bestemt, at Meddelelsen til  

 Skifteretten om de for Personregisterførerne anmeldte Dødsfald fremtidig vil  

 være at indsende i to Eksemplarer, naar afdøde var fremmed Statsborger.  

 Indsendelse af Dødsattest skal ske uden Hensyn til, om Boet hører under dansk  

 Skiftemyndighed eller ikke.
 Skifteretten bør derfor altid, naar en anmeldelse om Dødsfald lader  

 formode, at afdøde var fremmed Statsborger, søge tilvejebragt Oplysning i saa  

 Henseende, uden at egentlig Dokumentation af de afgivne Oplysninger dog  

 udfordres.
 Dødsattesten bør indeholde Oplysning om afdødes fulde Navn, Stilling,  

 Bopæl, Alder og Fødested, og forsaavidt disse Oplysninger ikke allerede  

 indeholdes i Attesten, maa de paaføres denne af Skifteretten, der endvidere -  

 ved Paategning paa Attesten - maa tilføje Oplysning om, hvorvidt afdøde  

 efterlader sig Ejendele her i Landet, og om muligt Oplysning om hans  

 Hjemsted, Paarørende og Arvinger.
Dødsattesterne skal af Skifteretten indsendes direkte til  

 Justitsministeriet, efter at de ovnnævnte Oplysninger er paaført, og efter at  

 Skifteretten har legaliseret den paagældende Præsts (Forstanders) eller  

 Personregisterførers Underskrift paa Dødsattesten.
Underskriften paa  

 Københavns Begravelsesvæsens Begravelsesattester legaliseret af Københavns  

 Byrets Skifteafdeling.
Forsaavidt angaar tyske Statsborgere vil der dog kun være at indsende  

 Dødsattest, naar afdøde var anbragt under offentlig Forsorg, saasom i  

 Sygehus, Fængsel eller lignende, eller er død paa et Sted, hvor han ikke  

 havde Slægtninge eller Bekendte.
Dødsattesten, som skal udfærdiges paa samme  

 Maade som foran for andre fremmede Statsborgere fastsat, skal tilstilles  

 vedkommende tyske Konsul; omfattes Retskredsen ikke af nogen tysk Konsuls  

 Embedsomraade, skal Attesten indsendes til Justitsministeriet.
De i Kancellicirkulære af 14. Juli 1842, jfr.
Kancellicirkulære af 9.  

 Marts 1843 og Justitsministeriets Cirkulærer af 18. September 1867 og 6. Maj  

 1904 samt med Hensyn til tyske Statsborgere Justitsministeriets Cirkulære Nr.  

 170 af 5. Oktober 1894, jfr.
Justitsministeriets Cirkulære Nr. 150 af 22. Maj  

 1913, givne Bestemmelser om Indsendelse af Dødsattester er hermed bortfaldet.
 Justitsministeriet, den 3. December  

 1931.
 Zahle.
