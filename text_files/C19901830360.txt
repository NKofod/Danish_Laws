 Vejledningen indeholder de vigtigste af de regler, der gælder i  

 forbindelse med servering af spise- og drikkevarer mv i restaurationer,  

 hoteller, forsamlingshuse, idrætshaller o lign samt selskabslokaler mv.
 Denne vejledning erstatter vejledningen fra marts 1985.
 De almindeligt gældende regler for virksomheder, der registreres i henhold  

 til momsloven, findes i vejledningen »Moms« (Y 94).
 Der findes endvidere en vejledning - oktober 1983 - om moms i forbindelse  

 med drift af marketenderier/kantiner (Y95).
Hvem skal registreres og betale moms? Efter momsloven skal enhver, der driver selvstændig erhvervsvirksomhed med  

 salg af varer og momspligtige ydelser, anmelde sig til registrering hos  

 toldvæsenet senest 8 dage, før virksomheden påbegyndes.
Det gælder også  

 andelsforeninger og andre foreninger, selv om foreningen kun sælger til  

 medlemmer.
 Ved erhvervsmæssigt drevne virksomheder forstås i momsmæssig henseende bl  

 a virksomheder, til hvis drift der kræves næringsbrev efter  

 restaurationslovgivningen.
Der skal dog i visse tilfælde betales moms af arrangementer, selv om der  

 efter restaurationslovgivningen ikke kræves næringsbrev.
Det gælder, hvis der  

 i forbindelse med sådanne arrangementer drives selvstændig erhvervsmæssig  

 virksomhed af fx en vært, bestyrer, direktør, tjener eller kogekone.
Ved erhvervsmæssig virksomhed i den forbindelse forstås som hovedregel  

 selvstændig virksomhed ved salg af varer og momspligtige ydelser.
I disse  

 tilfælde er det den, der forestår arrangementet (fx vært, bestyrer, direktør,  

 tjener eller kogekone), som skal registreres og betale moms af de varer og  

 ydelser, der indgår i arrangementet.
 Endvidere skal enkeltpersoner, der medvirker i arrangementer i  

 virksomheder og private hjem mv, hver for sig momsregistreres, medmindre de  

 er lønmodtagere, se nedenfor.
 Det vil dog være muligt at afholde momsfri arrangementer i  

 forsamlingshuse, idrætshaller o lign samt selskabslokaler mv i tilknytning  

 til boligbyggeri, når den, der afholder arrangementet, har lejet lokalerne  

 (eventuelt incl køkken), og når virksomhedens eventuelle vært, anden  

 ansvarlig eller virksomhedens personale ikke under nogen form - hverken ved  

 indkøb, tilrettelæggelse; tilberedning, servering, afrydning eller opvask -  

 medvirker i arrangementet.
Momsfriheden er for så vidt angår forsamlingshuse mv, til hvis drift der  

 kræves næringsbrev efter restaurationslovgivningen, yderligere betinget af,  

 at der forud for arrangementets afholdelse er indsendt en ansøgning til  

 toldkamret om momsfritagelse for det pågældende arrangement.
De personer, der  

 medvirker i arrangementet (fx tjener eller kogekone), skal dog betale moms  

 efter de almindelige regler.
Der kan ikke gives momsfrihed for arrangementer, som forestås af en  

 kogekone med egen lejlighedstilladelse efter restaurationslovgivningen.
Der  

 kan heller ikke gives momsfrihed, hvis der i forbindelse med arrangementet  

 sælges spise- og drikkevarer til deltagerne.
 Hvis en virksomhed eller en person (fx vært, bestyrer, tjener eller  

 kogekone) har en omsætning ved selvstændig erhvervsvirksomhed med salg af  

 varer og momspligtige ydelser, som ikke overstiger 10 000 kr. årligt, skal  

 den pågældende ikke momsregistreres.
Indtægter, der er modtaget som A-indkomst eller afskrevet på frikort, skal  

 ikke medregnes ved afgørelsen af, om omsætningen overstiger 10 000 kr.
Hvis  

 fx en kogekone i et år har modtaget 28 000 kr, fordelt med 20 000 kr som  

 A-indkomst og 8 000 kr som B-indkomst ved selvstændig erhvervsvirksomhed,  

 skal kogekonen ikke registreres.
Selv om B-indkomsten er over 10 000 kr og  

 dermed momspligtig, skal der alligevel ikke betales moms af A-indkomsten.
 Der skal således kun betales moms af indtægter, der ikke er A-indkomst  

 eller afskrevet på frikort, hvis den årlige omsætning overstiger 10 000 kr.
Hvad er momspligtigt? Salg af varer er altid momspligtigt.
Endvidere er alle ydelser i forbindelse med sammenkomster mv, såsom  

 indkøb, tilretttelæggelse, tilberedning, servering, afrydning, opvask og  

 udlejning af inventar, momspligtige.
Entreindtægter fra dansearrangementer og  

 andre forlystelser samt indtægter fra spille- og underholdningsautomater er  

 også momspligtige.
 Indtægter ved bankospil, lotterier o lign er derimod ikke momspligtige.  

 Der skal heller ikke betales moms af udlejning af inventar og service, når  

 lejen indgår i den momsfri betaling for leje af lokaler.
Lokaler Betaling for udlejning af lokaler er principielt ikke momspligtig.  

 Momspligtig er dog udlejning af værelser i hoteller, gæstgiverier, moteller o  

 lign, udlejning af værelser i virksomheder, der udlejer for korterer tidsrum  

 end 1 måned, samt bl a udlejning af campingplads.
 Hvis udlejningen af lokalerne indgår i et arrangement med momspligtig  

 servering af spise- og drikkevarer, skal den virksomhed, der forestår  

 arrangementet, betale moms af hele det opkrævede beløb, incl lokalelejen.
Der skal således eksempelvis betales moms af lokalelejen ved bankospil,  

 hvis der under medvirken af personale serveres forfriskninger mv i de  

 udlejede lokaler under spillet.
Der skal derimod ikke betales moms af  

 lokalelejen, hvis publikum selv skal hente forfriskninger mv uden for de  

 udlejede lokaler.
Ved møde- og kursusarrangementer, hvor lokalelejen indgår som en del af  

 den samlede betaling for arrangementet, kan 5 % af den samlede betaling, excl  

 moms, for forplejning, overnatning og lolaleleje uden nærmere dokumentation  

 anses som momsfri lokaleleje.
Hvis den regel anvendes, udgør momsen (ved en  

 momssats på 22 %) 17,29 % af den samlede betaling, incl moms.
Hvis virksomheden over for toldvæsenet kan dokumenterer, at værdien af  

 lokaleleje indgår i det samlede arrangement med mere end 5 %, kan en større  

 andel af den samlede betaling holdes uden for momsberegningen, men i så fald  

 skal virksomhedens fradragsret for indgående moms (købsmoms) begrænses.
Se i  

 øvrigt afsnittet, »Købsmoms (indgående moms)».
 Det er en betingelse for at anvende disse regler, at der i de lokaler,  

 hvor der afholdes møde/kursus, kun indtages kaffe, te, øl, vand og brød mv  

 (forfriskninger), som stilles frem i kursuslokalet eller uden for dette,  

 således at der ikke under selve mødet/kurset medvirker personale ved  

 servering i lokalerne.
 Hvis der i tilknytning til momsfri udlejning af lokaler tillige præsteres  

 en momspligtig leverance til den pågældende lejer, skal lokalelejen  

 faktureres særskilt.
 Der kan opnås tilladelse til at betale moms af lokaleleje (frivillig  

 registrering for udlejning af fast ejendom). Ansøgning herom indsendes i  

 givet fald til det lokale distriktstoldkammer.
Af hvilken værdi skal momsen beregnes? Momsen skal beregnes af det samlede vederlag, som kunden skal betale for  

 leverancen af varer og momspligtige ydelser.
 Når der skal betales moms af arrangementet, se afsnittet »Hvem skal  

 registreres og betale moms?», er det som hovedregel virksomheden  

 (næringsbrevsindehaveren/den, der forestår arrangementet), der skal betale  

 moms af hele det beløb, som kunden (den, der afholder sammenkomsten) skal  

 betale for arrangementet.
Virksomheden (kogekone mv) skal dog ikke betale moms af varer og ydelser,  

 som kunden har købt hos andre momsregistrerede virksomheder, og som dermed er  

 momset ved købet, fx spise- og drikkevarer og betaling til momsregistreret  

 tjener eller kogekone.
Virksomheden skal heller ikke betale moms af varer,  

 som kunden selv har fremstillet.
Det samme gælder betaling for leje af lokale og betaling til  

 serveringspersonale m fl, når kunden (festholderen mv) betaler direkte til  

 lokaleudlejeren eller serveringspersonalet.
Disse beløb skal altså ikke  

 medregnes i den værdi, som kogekonen m fl skal betale moms af.
Virksomheden skal betale moms af beløb, som fx en momsregistreret kogekone  

 fakturerer med moms til selve virksomheden.
Virksomheden har fradragsret for  

 moms ifølge sådanne fakturaer - men naturligvis ikke for regninger direkte  

 til kunden.
Købsmoms (indgående moms) De almindeligt gældende regler for momsregistrerede virksomheder  

 vedrørende købsmoms er følgende:
Moms af omkostninger, der udelukkende vedrører den momspligtige omsætning,  

 kan fuldt ud medregnes til købsmomsen.
Det gælder fx indkøb af spise- og  

 drikkevarer til videresalg og i øvrigt indkøb fra momsregistrerede  

 »underleverandører«, fx kogekoner og serveringspersonale.
Moms af omkostninger, der ikke vedrører den momspligtige omsæting, kan  

 ikke medregnes til købsmomsen.
Det samme gælder momsen af indkøb, som er  

 specielt nævnt i momslovens § 16, stk 3 (kost og logi til indehaver og  

 personale, repræsentation og gaver mv).
Moms af omkostninger, der vedrører både den momspligtige og den momsfri  

 omsætning, kan medregnes til købsmomsen efter forholdet mellem den  

 momspligtige omsætning og den samlede omsætning.
Hvis et indkøb tillige  

 anvendes til et formål, som er virksomheden uvedkommende, kan momsen kun  

 medregnes til købsmomsen i samme omfang, som den pågældende udgift skønnes at  

 vedrøre den momspligtige omsætning.
Dette vil specielt med hensyn til drift  

 af lokaler sige, at der må laves en skønsmæssig opgørelse af den faktiske  

 anvendelse af lokalerne.
Det er altid en betingelse for at kunne medregne et momsbeløb til  

 købsmomsen, at der foreligger en forskriftsmæssig faktura stilet til  

 virksomheden.
Selv om der ikke foreligger en sådan faktura, har virksomheden  

 alligevel pligt til at medregne videresalget af de indkøbte varer/ydelser til  

 salgsmomsen.
 Virksomheder og personer, fx ejere af lokaler og kogekoner med under 10  

 000 kr i årlig omsætning, der ikke er momsregistrerede, må ikke anføre  

 momsbeløb på regninger mv.
 For restaurationer, hoteller, forsamlingshuse, idrætshaller o lign samt  

 selskabslokaler mv gælder herudover følgende særlige regler:
 Hvis virksomhedens momsfri omsætning ved udlejning af lokaler højst udgør  

 2 % af virksomhedens samlede årlige omsætnig, excl moms, og hvis den momsfri  

 lokaleleje ved eventuel udlejning af møde og/eller kursusfaciliteter højst  

 har udgjort 5 % af den samlede betaling, excl moms, for det enkelte  

 arrangement, skal der ikke ske reduktion af virksomhedens (fulde) fradragsret  

 for købsmoms.
Hvis den momsfri omsætning ved regnskabsårets udløb viser sig at have  

 oversteget 2 % af den samlede omsætning, kan virksomheden vælge enten at  

 betale salgsmoms af den overskydende del af den momsfri omsætning eller at  

 reducere købsmomsen efter de almindelige regler.
Hvis virksomheden vælger at  

 reducere købsmomsen, skal der også ske reduktion vedrørende de  

 »første« 2 %.
Regulering af købsmoms Hvis virksomhedens fradragsret vedrørende lokaler inden for de første ti  

 år efter opførelse, ombygning mv ændrer sig med mere end 10 % i forhold til  

 opførelses/ombygningsåret, kan der blive tale om reguleing af den fradragne  

 moms.
 Virksomheden bør i sådanne tilfælde rettte henvendelse til  

 distriktstoldkamret.
Hvad skal der ikke betales moms af? Virksomheden skal som nævnt foran ikke betale moms af følgende:
 1. Udgifter, som kunden har betalt moms af ved køb hos  

 andre momsregistrerede virksomheder, fx spise- og drikkevarer og betaling til  

 momsregistrerede tjener eller kogekone.
 2. Beløb, som kunden afholder direkte til  

 serveringspersonalet eller til lokaludlejeren for leje af lokalet.
 3. Arrangementer i forsamlingshuse mv, hvor arrangøren  

 blot har lånt eller lejet lokalerne, men hvor virksomhedens eventuelle vært,  

 anden ansvarlig eller virksomhedens personale ikke under nogen form  

 medvirker.
 4. Arrangementer som nævnt under punkt 3 i  

 forsamlingshuse mv med næringsbrev, hvis der er givet momsfritagelse til det  

 pågældende arrangement.
Ubanderoleret vin og spiritus Ubanderoleret vin og spiritus må ikke medtages i restaurationer, hoteller,  

 forsamlingshuse, idrætshaller o lign samt selskabslokaler mv, hvortil der er  

 knyttet alkoholbevilling eller lejlighedsbevilling.
 Ved private sammenkomster i forsamlingshuse, idrætshaller o lign samt  

 selskabslokaler mv, hvortil der ikke er knyttet alkoholbevilling eller  

 lejlighedsbevilling, må der kun medtages ubanderoleret spiritus og vin af  

 den, der afholder arrangementet, eller dennes gæster, når virksomhedens  

 eventuelle vært, anden ansvarlig eller virksomhedens personale ikke under  

 nogen form medvirker ved serveringen af spise- eller drikkevarer.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
Toldkamrets adresse og telefonnummer findes bag i  

 vejledningen »Moms« Y 94.
