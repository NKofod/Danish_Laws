 Studieplanen har virkning fra den 1. januar 1986.
 P.d.v.
 e.b.
Erik Nexelmann underv.insp.
MODULBESKRIVELSE Simuleret intelligens (AI) beskæftiger sig med problemløsning og  

 problemløsningsparadigmer implementeret på datamater.
Den praktiske  

 anvendelse af AI har indtil videre koncentreret sig om videnbaserede  

 systemer, de såkaldte ekspertsystemer .
For at opbygge sådanne systemer er det praktisk at anvende højniveausprog  

 og redskaber, der specielt gør viden- og regelrepræsentation nemt.
Disse  

 sprog afviger væsentligt fra de gængse imperative sprog, bl.a. fordi de har  

 specielle faciliteter til håndtering af symbolske udtryk.
 Inden for AI har programellet derfor en speciel struktur, idet videnbasen  

 i modsætning til en traditionel database indeholder procedural viden, så at  

 ikke kun programmets data, men også dets procedurer og algoritmer kan ændres  

 dynamisk.
 Kurset beskæftiger sig med den teoretiske baggrund for AI, specielt  

 metoder til videnrepræsentation, samt redskaber til implementering af  

 AI-baserede systemer.
 1. Kursets formål.
Kurset skal sætte den studerende i stand til at vurdere mindre  

 ekspertsystemer, være med til implementering af ekspertsystemer samt kunne  

 anvende f.eks.
PROLOG.
Herudover skal den studerende i hovedtræk kunne  

 redegøre for de væsentligste AI-områder.
 2. Formelle adgangsbetingelser.
 Kurset er avanceret, hvorfor den studerende som baggrund minimum skal have  

 en baggrund svarende til EDB-assistentuddannelsens niveau for alle fag  

 undtagen ASSEMBLER.
 3. Anbefalede forudsætninger.
Det anbefales, at den studerende har datanomuddannelsens moduler  

 Sproglære, Programkonstruktion I, Materiellære og evt.
Operationsanalyse.
 4. Hovedemner.
 4.1 Videnrepræsentation:
Videnrepræsentation omfatter metoder til at repræsentere viden, dvs.  

 regler, relationer og procedural viden i datamaten.
Metoder, der kan  

 diskuteres, er - fuzzy logic - formel logik, prædikatkalkyle - rammer - semantiske net - produktionssystemer Den studerende skal have et overblik over hele området, et mere detaljeret  

 kendskab til en enkelt af metoderne, f.eks. semantiske net.
4.2 Sprogforståelse (naturligt og formelt sprog) Emnet omfatter metoder til beskrivelse, analyse og syntese af naturligt og  

 formelt sprog.
Herunder diskuteres bl.a. grammatikker, scanners og parsers.
 Den studerende skal kunne redegøre for forskellige typer af grammatikker  

 samt for enkelte metoder til parsers.
 4.2 Billedforståelse (datamatsyn og mønstergenkendelse). Herunder kan  

 behandles metoder til at forbehandle, segmentere og fortolke billeder/scener.
 Den studerende skal kunne redegøre for hovedelementerne i et  

 billedanalyse-system.
 4.3 Robotik.
I robotikken behandles de tre robot-subsystemer, dvs. det mekaniske, det  

 sensoriske og kontrolsubsystemet.
Den studerende skal kunne diskutere de tre  

 subsystemer, specielt kontrolsystemet, dvs, hvordan robotten lærer  

 (programmeres), og hvordan andre AI-discipliner kommer ind i billedet.
 4.4 Problemløsning.
Herunder diskuteres formelle og pragmatiske metoder til maskinløsning af  

 problemer, bl.a. hvordan en stor mængde af problemer kan vises at være  

 søgninger i tilstandsrum.
Den studerende skal kunne redegøre nogle  

 heuristiske søgealgoritmer samt nogle andre problemløsningsparadigmer.
4.5 Videnbaserede systemer (ekspertsystemer) Herunder behandles generelt arkitekturen i et videnbaseret system samt  

 eksempler på redskaber til udvikling af regelbaserede systemer.
Endvidere  

 diskuteres nogle få vigtige eksempler på ekspertsystemer, som f.eks.
Mycin,  

 Emycin, Dipmeter, Dendral og Hearsay II.
 Den studerende skal kunne redegøre for den principielle opbygning af  

 ekspertsystemer.
4.6 Logik Den formelle logik skal her bruges dels til videnrepræsentation, dels som  

 grundlag for PROLOG.
Herunder behandles prædikatkalkylen, resolution og modus  

 ponens samt den almindelige propositionsalgebra.
Den studerende skal kunne redegøre for de almindelig-logik-termer samt f.eks. resolution.
4.7 PROLOG eller LISP Gennemgangen af et af de meget anvendte AI-sprog bør understøttes så meget  

 af øvelser, at den studerende kan anvende sproget til mindre opgaver.
