 Resumé  



  

 I december måned 1993 aflagde ombudsmanden inspektionsbesøg i Københavns  

 Fængsler.
 Ombudsmanden kritiserede på nogle punkter de bygningsmæssige  

 forhold i Blegdamsvejens Fængsel (cellevinduer og besøgsafsnit).
 Foranlediget af samtaler med de indsatte rejste ombudsmanden  

 nogle generelle spørgsmål, herunder om anvendelse af håndjern under  

 transport.
I forbindelse med inspektionen modtog ombudsmanden  

 rapportmateriale fra repræsentative perioder vedrørende anvendelse af  

 håndjern,  

 enrumsanbringelse, sikringscelleanbringelse, magtanvendelse og vedrørende  

 disciplinærsager.
Gennemgangen af rapportmaterialet gav anledning til såvel  

 henstilling som kritik. (J. nr. 1993-1793-629).
 Inspektion af Københavns Fængsler.
 Den 21. april 1995 afgav jeg  

 følgende redegørelse til Direktoratet for Kriminalforsorgen og Københavns  

 Fængsler:
 "Den 6. og 15. december  

 1993 aflagde jeg inspektionsbesøg i Københavns Fængsler (Vestre Fængsel,  

 Nytorv Fængsel, Blegdamsvejens Fængsel og institutionen for frihedsberøvede  

 asylansøgere i Sandholm). I tilslutning hertil modtog jeg supplerende  

 oplysninger af 8. og 28. december 1993 samt af 11. januar, 26. maj, 22. juli  

 og  

 30. september 1994 fra Københavns Fængsler i anledning af nogle spørgsmål,  

 som  

 jeg under og efter inspektionsbesøget havde stillet til anstalten.
 Fra Direktoratet for  

 Kriminalforsorgen modtog jeg supplerende oplysninger i skrivelse af 7.  

 oktober  

 1994, ligesom jeg fra Direktoratet for Udlændinge modtog oplysninger ved  

 direktoratets skrivelse af 25. juli 1994.
I.
Indledning.
 Ombudsmanden har ikke  

 tidligere aflagt inspektionsbesøg i Københavns Fængsler.
 Inspektionsbesøget den 6.  

 december 1993 i Vestre Fængsel fulgte følgende program:
 - Samtale med fængselsinspektøren og vicefængselsinspektørerne.
 - Møde med samarbejdsudvalget.
 - Møde med talsmændene.
 - Rundgang i fængslet.
 Programmet for  

 inspektionsbesøget den 15. december 1993 i Nytorv Fængsel omfattede alene en  

 rundgang.
 Inspektionsbesøget i  

 Blegdamsvejens Fængsel den 15. december 1993 havde følgende programpunkter:
 - Møde med talsmændene.
 - Rundgang.
 I institutionen i Sandholm,  

 hvor inspektionsbesøget blev aflagt senere den 15. december 1993, omfattede  

 programmet disse punkter:
 - Møde med talsmændene.
 - Rundgang.
 Under inspektionsbesøgene  

 blev der afholdt en afsluttende samtale med fængselsinspektøren, og for så  

 vidt angår besøget i Vestre Fængsel tillige med vicefængselsinspektørerne.
 I forbindelse med  

 inspektionen modtog jeg et omfattende rapportmateriale, jf. nærmere nedenfor  

 under afsnit IV.
II.
Bygningsmæssige forhold m.v.
A.
Vestre Fængsel.
Vestre Fængsel er opført i  

 1895 og udvidet i 1918. Fængslet, der er et korsformet panoptisk opbygget  

 cellefængsel i fire etager, har en kapacitet på 448 pladser incl.
Vestre  

 Hospital med 37 pladser.
Fængslet har en kvinde- og familieafdeling med plads  

 til ca. 30 indsatte.
I maj 1992 blev der oprettet en barak på Vestre Fængsel  

 med plads til 21 personer, der er frihedsberøvet efter udlændingeloven.
 I Vestre Fængsel er der  

 etableret en modtagelsesafdeling til anholdte, frihedsberøvede og personer,  

 der  

 skal udstå straf i Københavns Fængsler.
 Den samlede administration  

 for Københavns Fængsler er i Vestre Fængsel.
Belægget i Københavns  

 Fængsler er hovedsagelig varetægtsarrestanter fra københavnsområdet.
Den  

 øvrige  

 del af belægget er navnlig personer, der udstår kortere frihedsstraffe.
På det møde, der under  

 inspektionen fandt sted i Vestre Fængsel med samarbejdsudvalget, blev det  

 oplyst, at der i 10 år har eksisteret et byggeudvalg.
Udvalget har planlagt  

 en  

 gennemgribende modernisering af Københavns Fængsler.
I Vestre Fængsel er  

 moderniseringen påbegyndt.
I fængslets nordfløj er der foretaget ændringer af  

 de elektriske installationer, indlagt varmt vand og installeret  

 tilstrækkelige  

 bade- og toiletfaciliteter.
Også Østfløjen er moderniseret.
Herefter resterer  

 modernisering af Syd- og Vestfløjen, hospitalsafsnittet og besøgsafsnittet.  

 En  

 istandsættelse af Blegdamsvejens Fængsel har tidligere været nedprioriteret  

 på  

 grund af uafklarethed om fængslets fortsatte beståen.
Forholdet er nu  

 afklaret,  

 og der skal også udarbejdes et projekt omfattende Blegdamsvejens Fængsel.
 Om indholdet af planen for  

 forbedringer og istandsættelser af Københavns Fængsler har  

 fængselsinspektøren  

 i skrivelse af 26. maj 1994 i øvrigt oplyst:
 "...
 I den anledning skal jeg  

 oplyse, at Københavns Fængsler efter afslutning af renovering ved egen  

 arbejdskraft af Vestre Fængsels nordre fløj i 1989 på et møde i  

 samarbejdsudvalget den 2. april 1990 fastlagde følgende byggeprogram:
 Udvidelse af snedkeri.
 Indretning af mødelokale.
 Flytning af tandlægeklinik.
 Renovering af Østfløjen.
 Ny portbygning.
 Renovering af Blegdamsvejens Fængsel.
 Renovering af Sydfløjen.
 Opførelse af produktionsbygning.
 Renovering af Vestfløjen.
 Opførelse  

 af sportshal.
 Der er foretaget følgende:
 Ad 1. Udvidelse af snedkeri:
 Ændringerne i snedkeriet  

 herunder nedlæggelse af sprøjteriet er udført.
 Ad 2.  

  

 Indretning af mødelokale:
 Mødelokalet er indrettet og  

 taget i brug i 1991.
 Ad 3.  

  

 Flytning af tandlægeklinik:
 Evt. flytning af  

 tandlægeklinik afventer Københavns Fængslers indstilling om anskaffelse af en  

 mobil tandlægebus til brug for anstalterne i Københavnsområdet.
 Ad 4.  

  

 Renovering af Østfløjen:
 Renovering af Østfløjen er  

 påbegyndt i 1990 og er stort set afsluttet i 1993.
 Ad 5.  

  

 Ny portbygning.:
 Delprojekt med opførelse af  

 en sluseport for gående trafik er etableret og taget i brug i 1993.  

 Etablering  

 af en sluseport for kørende trafik pågår.
 Ad 6.  

  

 Renovering af Blegdamsvejens Fængsel:
På Blegdamsvejens Fængsel er  

 der løbende sket forbedringer via projektarbejde.
Senest ved indretning af  

 fællesskabsarbejdspladser og fritidsrum i kælderen.
 Derudover er der indrettet  

 badefaciliteter på etagerne for de indsatte samt foretaget en løbende  

 malervedligeholdelse.
 Cellevinduerne vil løbende  

 over de næste 4-6 år via projektarbejde blive udskiftet.
 Ad 7.  

  

 Renovering af Sydfløjen:
 Arbejdet med renovering af  

 Sydfløjen pågår og forventes afsluttet medio 1995.
 Ad 8.  

  

 Opførelse af produktionsbygning:
 For at kunne imødekomme de  

 indsattes behov for beskæftigelse på fællesskabsværksteder, har Københavns  

 Fængsler indstillet til Direktoratet for Kriminalforsorgen, at der opføres en  

 stor værkstedsbygning.
 Der vil ad denne vej  

 formentlig kunne skabes fællesskabsarbejdspladser til yderligere ca. 40-50  

 indsatte.
 Sagen beror på svar fra  

 Direktoratet for Kriminalforsorgen.
 Ad 9.  

  

 Renovering af Vestfløjen:
 Renovering af Vestfløjen vil  

 formentlig blive påbegyndt i finansåret 1996.
Københavns Fængsler har  

 koncentreret sin indsats om renovering af de store fløje på Vestre Fængsel,  

 men  

 derudover vil der løbende, via projektarbejder og almindelig vedligeholdelse  

 ske mindre forbedringer (af) såvel de indvendige faciliteter for ind- og  

 ansatte samt de udvendige faciliteter med videre for indsatte." Rundgangen i Vestre Fængsel  

 startede i  

  

 modtagelsesafdelingen  

  

 ,  

 der fremstod som meget lys og venlig.
Lokalet, der er udstyret med grønne  

 planter, er opdelt i en sektion for egentlig modtagelse med en lang åben  

 skranke og et mindre modtagelsesafsnit med bord og stole.
På bordet er  

 stillet  

 kaffe og te frem.
Fra selve afdelingen er der adgang til toilet og 3 venterum  

 med bord og stole.
Til modtagelsesafdelingen  

 hører et visitationslokale med baderum.
Begge lokaler virkede rene og meget  

 fint vedligeholdte.
I visitationslokalet forefindes bånd, der er oversat til  

 21  

 sprog, og som indeholder praktiske oplysninger, herunder oplysninger om  

 regler,  

 der finder anvendelse i fængslet.
I  

  

 Nordfløjen  

  

 blev underetagen besigtiget.
Fløjen er panoptisk  

 opbygget med 4 etager med 25-28 celler på hver etage.
Cellerne er ca.  

 8,4 m2.
En celle, der blev fremvist,  

 var udstyret med en seng, et skab, et bord, en stol, en reol og et  

 højtsiddende  

 vindue med tremmer.
Cellen fremtrådte som lidt mørk, men velholdt.
 Gangarealet er malet lysegul  

 med forskellige farver på lågerne på de skabe, der er indbygget på gangen.
På hver afdeling er der 2  

 fællesrum.
Den fremviste afdelings ene fællesrum, der er ca.  

 16,8 m2, er udstyret med 2  

 store borde med stole, et sofabord med bløde stole, en reol og et fjernsyn.  

 Gulvet er et terrazzogulv.
Lokalet virkede lidt mørkt.
I  

  

 Østfløjen  

  

 var påbegyndt et overdækningsarbejde, således at etagerne  

 adskilles fra midten.
Også her er vægge og skabe på gangarealet malet i klare  

 farver.
Vestfløjen  

  

 har plads til 58 personer.
Fløjen er indrettet således,  

 at mænd indsættes på den nederste etage.
På anden og tredie etage indsættes  

 kvinder og enkelte mænd.
 På fjerde etage, der er en  

 familieafdeling, indsættes både kvinder og mænd.
 Afdelingen, der endnu ikke er  

 moderniseret, fremstod som lys og venlig på grund af de malede vægge og  

 skabslåger.
 Cellen, der blev vist frem på  

 denne afdeling, var udstyret med en briks med skumgummimadras, et skab, en  

 vask  

 (med koldt og varmt vand), spejl, et bord med hylde over, en stol og en  

 radiator.  

 Ud over vinduet med tremmer er belysningsmulighederne af cellen en  

 loftslampe,  

 en lampe ved vasken og en arkitektlampe.
I  

  

 barak C  

  

 er der som anført ovenfor plads til 21 personer, der er  

 frihedsberøvet efter udlændingelovgivningen.
Afdelingen består af 3-sengs  

 stuer, hvor kvinder og mænd indsættes hver for sig.
Stuerne var indrettet med en  

 køjeseng og en briks med skumgummimadras, en vask med spejl, stole og skabe  

 med adskilte døre med lås.
Store lamper med lysstofrør er udover vinduerne  

 den  

 eneste lyskilde i lokalet.
Den fremviste stue virkede noget upersonlig.
 Afdelingen har dels et  

 fællesrum, der er udstyret med fjernsyn og 3 store borde med stole, dels et  

 køkken med sædvanligt inventar.
Midt i afdelingen er  

 afdelingens kontor og butik.
Uden for kontoret er der en opslagstavle med  

 notits om arbejds- og spisetider, lønningstidspunkter og forretningens  

 åbningstid.
Notitsen er oversat til flere forskellige sprog.
 Gangarealet er udsmykket.
Afdelingen har sit eget,  

 mindre gårdtursareal, der er indhegnet.
Arealet er indrettet som en lille  

 have, der er frit tilgængelig mellem kl. 7.00 og kl. 17.00.
Det generelle indtryk af  

 afdelingen er, at den er præget af upersonlighed, hvilket nok må ses på  

 baggrund af en formentlig hurtig udskiftning.
Afdelingen bar i øvrigt præg af  

 at være lidt rodet og nusset, hvilket næppe kan forklares på tilsvarende  

 måde.
Sygehusafdelingen  

  

 har som anført ovenfor en kapacitet på 37  

 pladser.
Belægningsprocenten var på inspektionstidspunktet 85%. Afdelingen,  

 der er landsdækkende for kriminalforsorgen, er en selvstændig AUF enhed  

 (Arbejde-Undervisning-Fritid).
På hver af de 2 etager er der  

 en fællesstue.
Stuerne er indrettet med sofabrikse, sofaborde, en vask, borde  

 med stole og reoler med bøger og spil.
På afdelingens 1. sal, hvor de psykisk  

 syge er indsat, er der i fællesstuen opsat værktøjsborde, som de indsatte kan  

 benytte i forbindelse med aktiviteter, der styres af personalet.
 På afdelingen er der  

 endvidere et mindre fællesskabskøkken med sædvanligt inventar.
Gangarealet er udstyret med  

 en opslagstavle med bl.a. et opslag om Københavns Retshjælp, der aflægger  

 besøg  

 i fængslet et par timer en dag om ugen.
På tavlen var endvidere en notits om,  

 hvem Københavns Borgerrepræsentation har valgt til at føre tilsyn med  

 varetægtsarrestanters behandling og forhold i varetægtsfængslet.
Til afdelingen hører et  

 mindre gårdtursareal med græsplæne, guldfiskebasin, små blomsterbede,  

 overdækket bord med bænk samt en voliere.
Det blev oplyst, at der om sommeren  

 er indrettet en minigolfbane på arealet, og at der arrangeres  

 minigolfturnering.
Aktiviteterne på området finder sted under ledelse af en  

 enhedsfunktionær.
 Sygehusafdelingen gjorde et  

 generelt udmærket indtryk.
I Nordfløjen er indrettet et  

  

 visitationsrum  

  

 , der anvendes ved  

 visitation af den indsatte i forbindelse med besøg.
Lokalet er indrettet med  

 en  

 stol, et bord, en vask og et forhæng.
Ved indgangen til  

  

 besøgsafdelingen  

  

 er placeret æsker med  

 gummihandsker, der anvendes ved visitation.
Det kunne konstateres, at der er  

 handsker både med og uden talkum.
De sidstnævnte forefandtes dog kun i en  

 lille  

 størrelse. (Spørgsmålet om anvendelse af handsker med talkum ved visitation  

 blev rejst af talsmændene under min samtale med dem, se nedenfor under afsnit  

 III, A, 7.) I gangen mellem Nordfløjen og  

 besøgsafdelingen er opstillet aflåselige stålbokse, hvor den indsatte kan  

 indlægge personlige genstande.
Der er desuden et bord med termokander, som  

 den  

 indsatte kan benytte under besøget.
Den indsatte omhælder egen kaffe til  

 disse  

 kander.
Endvidere er der et skab med viskestykker, lagner og kondomer, som  

 den  

 indsatte ikke skal have udleveret, men selv kan tage.
Umiddelbart indenfor på  

 gangen i besøgsafdelingen er opstillet to automater med varme og kolde  

 drikke.  

 Automaterne drives af butiksoverskuddet.
Der er endvidere stillet  

 plastickaffekrus frem.
 På tidspunktet for  

 inspektionsbesøget var der ved at blive etableret et mindre køkken med  

 mikrobølgeovn og vask.
Selve besøgsafsnittet er  

 opdelt i mindre besøgsrum.
Der er 7 besøgslokaler, der er udstyret med bord  

 og  

 stole.
Herudover er der 8 besøgslokaler, der er udstyret med en briks.  

 Endelig  

 er der 6 samtalerum, hvor den indsatte kan tale med sin forsvarer og andre.
Der blev fremvist et  

 besøgsrum, der var udstyret med en briks med madras og ryghynder, et  

 sofabord,  

 3 stole, en håndvask med spejl, en radiator og et stort vindue med gardin.  

 Der  

 var ingen udsmykning i rummet ud over opsatte forskrifter for besøg.
Over  

 vinduet er isat en ventilationsrist.
Der blev endvidere fremvist  

 et besøgsrum med bord, 3 stole, vindue uden gardin, vask med spejl, radiator,  

 et billede og et vindue i døren med rullegardin.
Det blev konstateret, at det  

 trak lidt fra vinduet.
 Det blev under rundgangen  

 oplyst, at besøgsafdelingen forventes istandsat med maling og bedre inventar  

 i  

 1994-95.
 Spørgsmålet om kulde fra  

 vinduer og/eller ventilationsanlægget blev rejst over for mig af talsmændene  

 med mit møde med dem, se nedenfor under afsnit III, A, 2.
Jeg kunne ikke konstatere  

 stærk kulde fra vinduer og/eller ventilationsanlæg, men alene mindre træk  

 fra vinduet.
Jeg kan dog ikke afvise, at der kan være egentlige  

 kuldeproblemer  

 i besøgsrummene.
Eventuelle kuldeproblemer, der skyldes træk fra vinduerne  

 og/eller ventilationsanlægget, går jeg ud fra, vil blive søgt løst senest ved  

 istandsættelsen af afdelingen.
Herefter og under hensyntagen til  

 oplysningerne  

 om en snarlig istandsættelse af afdelingen og dens inventar - hvilket også  

 efter min opfattelse er tiltrængt - foretager jeg mig ikke videre vedrørende  

 spørgsmål i relation til besøgsafdelingen.
 Jeg anmoder om underretning,  

 når istandsættelsen/moderniseringen er udført.
Inspektionsbesøget omfattede  

 en besigtigelse af  

  

 observationscellen  

  

 ,  

 der er indrettet med en seng med jernramme, en bænk og et bord.
Inventaret er  

 fastgjort.
En af de 2  

  

 sikringsceller  

  

 blev ligeledes fremvist.  

 Cellen er indrettet med en briks med remme til bæltefiksering og med en  

 alarmknap monteret på briksen. (Det blev oplyst, at den anden sikringscelle  

 ikke har påmonterede remme.) Madrassen er blød og har en skråpude, således at  

 hovedlejet kan hæves.
Belysningen af lokalet virkede ikke blændende.
Det blev  

 oplyst, at der er konstant fast tilsyn.
Tilsynet føres fra en stol, der er  

 placeret umiddelbart uden for cellen, og således at det er muligt derfra at  

 se  

 direkte ind i cellen.
Celledøren står åben under benyttelse af cellen.
 Indretningen af de fremviste  

 observations- og sikringsceller giver mig ikke anledning til bemærkninger.
En af de ialt 3  

  

 særligt sikrede celler  

  

 blev fremvist.  

 Cellen er placeret i Sydfløjen og har en størrelse svarende til 2 celler.
Den  

 er udstyret med en briks med mulighed for at hæve hovedlejet, sofabord og  

 stol,  

 reol, skab og en vask uden spejl.
I den fremviste celle var der opstillet en  

 værktøjsmaskine.
 Heller ikke indretningen af  

 denne celle giver mig anledning til bemærkninger.
En  

  

 værkstedsafdeling  

  

 , der er beliggende i forlængelse af barak C, blev  

 fremvist.
Afdelingen er opdelt i et tøjværksted med 8 arbejdspladser og et  

 emballerings- og monteringsværksted med 13 arbejdspladser.
 I tøjværkstedet kan en indsat  

 efter det oplyste tjene mellem 400-700 kr. om ugen og i det andet værksted  

 ca.  

 500 kr. om ugen.
 Begge værksteder er udstyret  

 med højtsiddende vinduer og sprinkler- og udsugningsanlæg.
Det blev oplyst, at ca. 150  

 indsatte har mulighed for beskæftigelse i fællesskab.
Arbejdspladserne  

 omfatter  

 6 værksteder (snedkeri og småfag), køkkenet, depotet, biblioteket,  

 bygningsvedligeholdelse, maskinreparation og rengørings- og transportarbejde.  

 Øvrige indsatte tilbydes beskæftigelse ved småfagsarbejde, der udføres i  

 cellerne.
I hver fløj er der indrettet  

 en butik.
Under inspektionen blev  

  

 butikken  

 i Østfløjen  

  

 vist frem.
Det blev oplyst, at den er åben 2 -3 gange om ugen.  

 De indsatte har her mulighed for at købe bl.a. cigaretter, kaffe, frugt,  

 brød,  

 kødpålæg, pålægssalater og lignende.
Der er ikke indført selvforplejning i  

 fængslet.
De indsatte kan ikke gå ind og rundt i butikken, men er henvist til  

 at orientere sig og foretage indkøb fra døren.
I fritiden har de indsatte  

 mulighed for at benytte kondirum.
Under inspektionen blev  

  

 kondirummet i Sydfløjen  

  

 besigtiget.
Rummet, der ikke er særligt  

 stort, er indrettet med kondicykel, udstyr til vægtløftning, håndvægte,  

 spejl,  

 ribbe, sjippetov og en madras.
Det blev oplyst, at opsynspersonalet herudover  

 af  

 og til følger nogle af de indsatte til en gymnastiksal i fængslet.
I sommerhalvåret har de  

 indsatte endvidere mulighed for at deltage i udendørs sport på  

  

 sportspladsen  

  

 , der er beliggende mellem  

 Øst- og Sydfløjen.
Arealet er drænet og grusbelagt.
På det omkringliggende  

 areal er opstillet bænke.
 Gårdture afvikles for de  

 indsatte på  

  

 græsplæner  

  

 mellem  

 fængslets fløje og for de, der er indsat i isolation, i en  

  

 stjernegård  

  

 med plads til 23.
De indsatte har adgang til at  

 låne bøger fra fængslets  

  

 bibliotek  

  

 ,  

 og ordningen praktiseres på den måde, at en biblioteksvogn kommer rundt i  

 fængslet en gang om ugen.
I forbindelse med indsættelse er det dog muligt for  

 den enkelte at få udleveret bøger på afdelingen.
Lånemuligheden omfatter  

 såvel  

 skønlitterære bøger, som tidsskrifter, herunder udenlandske.
Fængslet råder over en  

  

 skole.
Det blev oplyst, at ca. 85  

 indsatte deltager i skolens virksomhed - nogle fuldtids og andre i  

 enkeltkurser.
Skolen tilbyder også aftenundervisning.
I fængslets  

  

 kirke  

  

 afholdes gudstjeneste og katolsk  

 messe.
Det blev oplyst, at ca. 40 indsatte deltager i gudstjenesterne.
Det  

 meget smukke kirkerum fremstod i indretningen som et traditionelt kirkerum.
 Der er endvidere mulighed for  

 afholdelse af muslimsk bøn i fængslet, se nærmere herom nedenfor i afsnit  

 III,  

 A, 6.
B.
Nytorv Fængsel.
Nytorv Fængsel, der er  

 panoptisk opbygget med 4 etager, er opført i perioden fra 1805 til 1815.  

 Afdelingen bruges nu alene til varetægtsarrestanter, der skal fremstilles i  

 Københavns Byret.
Det er således en venteafdeling, hvor overnatning ikke  

 finder sted.
 Gangarealerne  

  

 er malet i lyse farver og dekoreret med striber og  

 geometriske figurer i klare farver.
En celle, der anvendes som  

  

 samtaleværelse  

  

 for arrestanten og hans  

 forsvarer, blev vist frem.
Cellen er udstyret med bord, stole, og en  

 håndvask.  

 Væggene er ikke udsmykket.
Af hensyn til akustikken er der lagt tæppe på  

 gulvet.
Der blev også fremvist en  

 større  

  

 ventecelle  

  

 med stengulv.  

 Inventaret, der virkede noget ramponeret, omfattede 3 borde, 10 stole, en  

 håndvask med koldt vand, en radiator og et vindue med tremmer.
På et bord var  

 der lagt nogle ugeblade frem.
Der var tegnet på væggene og døren.
Det blev oplyst, at der  

 årligt foretages ca. 3.000 fremstillinger.
Ventecellerne er derfor af  

 forståelige grunde udsat for særligt stort slid.
Selv dette forhold taget i  

 betragtning forekom cellernes indretning og inventaret mig noget ringe.
 På hver etage er der 2  

  

 toiletter  

  

 , der rengøres hver dag.
 Når en arrestant skal  

 fremstilles i retten, føres han ad en gang fra fængslet til retsbygningen.  

 Gangen benævnes "Rævegangen" og består af trævægge og -loft.  

 Væggene  

 er dekoreret.
C.
Blegdamsvejens Fængsel.
 Blegdamsvejens Fængsel er  

 opført i 1848 og udvidet i 1880 og 1908. Fængslet er panoptisk opbygget med 3  

 etager og har en kapacitet på 92 pladser.
I 1990 blev AUF-strukturen  

 indført i fængslet.
Udover almindelige opsynsopgaver forestår personalet som  

 enhedsfunktionærer rådgivning og vejledning af de indsatte i dagligdagen.  

 Enhedsfunktionærerne deltager også i fritidsaktiviteter for de indsatte og  

 har  

 det daglige ansvar for beskæftigelse og projektarbejde på afdelingerne.  

 Herudover varetager de opgaver i den forsorgsmæssige sagsbehandling i  

 konkrete  

 sager vedrørende den indsatte.
Væggene på  

  

 gangarealerne  

  

 på belægningsafdelingerne  

 er malet for ca. 1 år siden.
Der er nu iværksat malerarbejde af de mange  

 udvendige rørinstallationer.
Installationerne males i klare farver, der  

 adskiller sig fra etage til etage og fra side til side.
Væggene og nogle af  

 dørene til baderum er desuden udsmykket.
 Belysningen af gangarealerne  

 er neonlys og dermed noget kold.
På den nederste  

 belægningsafdeling blev to  

  

 celler  

  

 vist frem.
Den ene var udstyret med en briks med skumgummimadras, et  

 skrivebord, et lille bord, en hylde med tilhørende overskab, en håndvask  

 (koldt  

 vand) med spejl over og et toilet.
 Inventaret i den anden celle  

 var tilsvarende, dog havde den indsatte her indrettet sig noget mere  

 personligt.
Begge celler er udstyret med  

 et meget lille vindue helt oppe ved loftet.
Uden elektrisk lys var cellerne  

 meget mørke.
Under inspektionen blev det  

 oplyst, at der enkelte steder er isat nye og større vinduer.
Til cellerne er  

 der bestilt nye vinduer med en størrelse på ca. 1 x  

 1 m.
Der forventes at være  

 ressourcemæssig mulighed for indkøb af de nye vinduer i 1994, men ikke til  

 selve isætningsarbejdet.
 Ud over til vinduernes  

 størrelse og placering og dermed de dårlige lysforhold har jeg ingen  

 bemærkninger til cellernes indretning.
 Som anført ovenfor, oplyste  

 Københavns Fængsler i skrivelsen af 26. maj 1994, at cellevinduerne løbende  

 vil  

 blive udskiftet via projektarbejde over de næste 4-6 år.
Det er efter min opfattelse  

 påtrængende, at den planlagte udskiftning af vinduer opprioriteres og søges  

 fremskyndet, så vidt det er muligt.
Jeg udbeder mig underretning, når  

 vinduesudskiftningen påbegyndes.
På hver etage er der  

 indrettet 4  

  

 baderum.
De fremviste  

 baderum på den nederste etage er opdelt i et forrum og 2 bruseafsnit med  

 mulighed for omklædning.
Baderummet fremtrådte istandsat og vedligeholdt.
På hver etage er endvidere  

 indrettet  

  

 fællesstuer  

  

 , der i  

 størrelsen svarer til 2 celler.
Den stue, der blev vist frem, var indrettet  

 med  

 2 vinduer, bløde stole, sofabord, borde med spil malet på bordpladen, stole,  

 håndvask, reol, radiator og et fjernsyn.
Væggene var malet i farver.
Det generelle indtryk af  

 fællesstuen var, at den virkede meget slidt.
Det blev dog oplyst, at  

 fællestuerne ikke bruges meget.
På den nederste etage er der  

 endvidere indrettet et  

  

 samtaleværelse  

  

 ,  

 hvor den indsatte og hans forsvarer kan mødes.
Rummet var udstyret med et  

 bord  

 og stole, en lampe, en håndvask og et billede på væggen.
Af hensyn til  

 akustikken er loftet sænket, og der er lagt tæppe på gulvet.
Besøgende til indsatte melder  

 deres ankomst i et kælderlokale umiddelbart inden for indgangsporten til  

 fængslet.
Herefter går den pågældende ud i indgangsgården igen og først da  

 ind  

 i besøgsafdelingen.
Den besøgende må vente i et  

  

 venteværelse  

  

 , der ikke er særligt stort.
Venteværelset er udstyret  

 med aflåselige skabe, som den besøgende kan benytte.
Fra venteværelset er der  

 adgang til et meget lille toilet.
Selve  

  

 besøgsafsnittet  

  

 er opdelt i et forværelse og 3 besøgsrum.  

 Forværelset er indrettet med en håndvask og bord, hvor der stillet  

 plastickrus,  

 tebreve og sukker.
Af besøgsrummene er ét indrettet med briks.
Rummet blev  

 benyttet på tidspunktet for inspektionsbesøget, og jeg havde derfor ikke  

 lejlighed til at besigtige det.
De to andre besøgsrum blev  

 vist frem, og det blev oplyst, at de er sat i stand for ca. 1 år siden.  

 Rummene  

 er ca. 2,5 x  

 1,6 m.  

 I døren er der for oven et vindue med gardin og for neden en større åbning  

 med  

 trådnet/rist.
Værelserne er indrettet med et meget lavt og lille bord, 4  

 hårde  

 stole, radiator, tæppe på gulvet, loftslampe og vindue med tremmer for.  

 Inventaret virkede meget ringe, ligesom malingen på vinduesrammerne var meget  

 afskallet, og vinduerne formentlig utætte.
 Rummene og inventaret gjorde  

 et meget nedslående indtryk.
Det blev oplyst, at der er  

 ønske om at udbygge besøgsafdelingen med en nybygning, således at der  

 etableres  

 toiletfaciliteter i besøgsafdelingen, som også den indsatte kan benytte under  

 besøget.
Under de nuværende bygningsmæssige forhold er det imidlertid ikke  

 muligt at indrette et toilet i selve besøgsafsnittet.
 Det blev endvidere oplyst, at  

 der er bestilt nye vinduer til besøgsafdelingen.
 Både af hensyn til de  

 indsatte og de besøgende er der efter min opfattelse behov for, at  

 besøgsforholdene forbedres væsentligt.
Jeg udbeder mig oplysning om  

 eventuelle planer for en ændring af besøgsafdelingen, herunder om eventuelle  

 planer for en udskiftning af inventaret.
Som anført nedenfor under afsnit  

 III,  

 B, 3, udbeder jeg mig underretning, når der er monteret nye vinduer i  

 besøgsafdelingen.
Gårdtursarealet  

  

 er et rektangulært område, der er belagt med fliser  

 og beton.
I den ene ende er der lavet en større blomsterkumme; i øvrigt er  

 der  

 ikke grønt i gården.
Forskellige spil, f.eks. skak, er i forstørret format  

 optegnet på jorden.
Den ene langside af gårdtursarealet er overdækket, og her  

 er der opstillet 3 bænke/borde arrangementer.
Butikken  

  

 , der ikke er særlig stor, og som kun har et beskedent  

 vareudbud, har åbent 2-2½ time hver mandag, onsdag og fredag.
Om fredagen kan  

 der foretages indkøb af grill-mad.
Nogle af de indsatte tilbydes  

 beskæftigelse i fængslets  

  

 vaskeri  

  

 ,  

 der tillige fungerer som vaskeri for Vestre Fængsel.
Arbejdet udføres i  

 2-hold  

 skifte med 2 indsatte på hvert hold.
Der er til brug for arbejdets udførelse  

 installeret 2 industrivaskemaskiner med automatisk indtag af sæbe og  

 skyllemiddel og 2 tørretumblere.
 Indtrykket af vaskeriet var  

 godt.
Andre indsatte tilbydes  

 beskæftigelse som gangmænd og har som sådan ansvaret for  

  

 depotet.
I depotet er der opstillet køleskabe til opbevaring af  

 kolde drikke og frokostpakkerne.
De indsatte har endvidere mulighed for  

 herfra  

 at få udleveret sæbe, tandbørste, toiletpapir m.v.
Depotet, der blev vist  

 frem,  

 omfattede endvidere 2 skrivemaskiner til udlån for de indsatte.
De indsatte tilbydes  

 undervisning.
Det blev oplyst, at 8 - 10 indsatte på tidspunktet for  

 inspektionen  

 deltog i undervisning på hold, hvor dansk, matematik og engelsk genopfriskes.  

 Derudover var der 4 - 5 specialhold.
Undervisningen omfatter samfundsfag og  

 idræt.
Endvidere tilbydes udlændinge danskundervisning.
 Indsatte i aldersgruppen 15 -  

 17 år deltager i den almindelige undervisning og på hold med ældre indsatte.  

 Herudover bliver der iværksat projektarbejder med disse unge indsatte.
Undervisningslokalet  

  

 er beliggende på 3. etage.
Det er indrettet  

 med 3 store borde, stole, en tavle og håndvask.
På gulvet er der lagt et  

 tæppe.
I fritiden kan de indsatte  

 benytte  

  

 bordtennisrummet  

  

 , der er  

 indrettet på 3. etage.
Til de unge under 18 år er der afsat specielle tider  

 til  

 brug af rummet.
Etagen rummer også et  

  

 kondirum  

  

 , der på tidspunktet for  

 inspektionen var ved at blive renoveret.
Det blev oplyst, at der er adgang  

 til  

 kondirummet i tidsrummet fra kl. 8 - 20/21. Også til brug af dette rum  

 afsættes  

 der specielle tider til de unge under 18 år.
Biblioteket  

  

 er beliggende på den samme etage.
Det er indrettet med  

 boghylder på væggene.
Biblioteket bestyres af en indsat med hjælp af en  

 bibliotekar fra Vestre Fængsel, der er til stede i Blegdamsvejens Fængsel 1  

 gang om ugen.
De indsatte har mulighed for at henvende sig i biblioteket på  

 alle hverdage - de unge indsatte dog kun i ledsagelse af en enhedsfunktionær.  

 Ved indsættelse i weekender får den pågældende også mulighed for at låne  

 bøger.
I kælderen ved siden af  

 vaskeriet har indsatte og funktionærer i fællesskab indrettet et meget smukt  

 rum.
Det er hensigten, at lokalet skal fungere både som  

  

 kirke  

  

 og som  

  

 samlingssted  

  

 ,  

 hvor de indsatte kan mødes i fritiden til f.eks. gymnastik.
 I tilknytning til dette rum  

 er indrettet et spisekøkken for indsatte, der er beskæftiget i kælderen.
 Sammenfattende var det  

 generelle indtryk godt bortset fra indtrykket af lysforholdene i cellerne og  

 forholdene i besøgsafdelingen, jf. de bemærkninger, som jeg ovenfor har  

 anført  

 hertil.
D.
Institutionen for frihedsberøvede asylansøgere i Sandholm.
Institutionen er indrettet i  

 1989 for asylansøgere, der er frihedsberøvet i henhold til  

 udlændingelovgivningen, og blev i 1990 udvidet til en samlet kapacitet på 60  

 pladser.
I 1994 er der sket en yderligere udvidelse til 150 pladser, heraf en  

 modtagelsesafdeling med 30 pladser.
Institutionen er organiseret efter  

 princippet om AUF og er bemandet med enhedsfunktionærer.
Personalet består af  

 28 funktionærer, 2 lærere, 2 forsorgsmedarbejdere, 1 læge og 1 sygeplejerske.
Institutionen en opdelt i 2  

 parallelle fløje, der er forbundet med en tværbygning, hvor der er indrettet  

  

 butik  

  

 ,  

  

 bibliotek  

  

 og  

  

 kontor.
I  

 tværbygningen er der endvidere ophængt en hylde til tidsskrifter på  

 forskellige  

 sprog og orienterende opslag.
 Den ene fløj indeholder 9  

 3-sengsstuer, den anden fløj 11 3-sengsstuer.
En  

  

 stue  

  

 , der blev vist frem, var indrettet med 1 køjeseng og 2 enkelte  

 senge, et skab til hver indsat og et bord.
Stuen virkede lidt kold og  

 upersonlig.
Toiletrummet  

  

 på gangen er opdelt i 2 separate rum med toilet og  

 håndvask med spejl.
Der er opsat hvide fliser.
For enden af den ene fløj var  

 en  

  

 stue til en familie  

  

 ved at blive  

 indrettet.
Stuen kommer til at bestå af et beboelsesrum og en opholdsstue.
 Begge fløje indeholder et  

  

 fællesrum  

  

 med spiseborde, stole og  

 fjernsyn.
Gårdarealet  

  

 mellem fløjene er asfalteret.
Der er opstillet basketballnet  

 og fodboldnet og opsat en bænk med bord.
Det blev oplyst, at de indsatte kan  

 benytte arealet indtil mørkets frembrud.
De indsatte tilbydes  

  

 beskæftigelse  

  

 på stuerne.
Herudover  

 tilbydes 2 indsatte beskæftigelse i vaskeriet og 8 - 10 indsatte i  

 værkstedet.  

 I forbindelse med udvidelsen af institutionen vil værkstedsmulighederne blive  

 forbedret.
 I institutionen finder et  

 4-ugers  

  

 undervisning  

  

 sforløb sted.  

 Der undervises i helt elementære ting, såsom at kunne spørge, hvad klokken  

 er.  

 Der er desuden planer om at gennemføre et 10 timers orienterende kursus om  

 danske forhold.
 Der afholdes ugentligt 1 - 2  

 informationsmøder om begivenheder uden for Danmark.
 Afdelingen har desuden  

 kontakt til en lokal  

  

 præst  

  

 , der  

 ligesom repræsentanter fra den katolske kirke, aflægger besøg i  

 institutionen.
Der er i institutionen  

 indrettet steder, så  

  

 ramadanen  

  

 kan  

 respekteres, og køkkenet yder i forbindelse med ramadanen speciel service.  

 Afdelingen har en kalender for de forskellige religioners og nationers  

 højtider  

 og mærkedage.
Desuden har afdelingen koraner, der kan stilles til rådighed  

 for  

 de indsatte.
Det generelle indtryk af  

 institutionen var stærkt præget af den store ombygning, der foregik på  

 tidspunktet for inspektionen.
Der var overalt noget rodet og stærkt støvet,  

 ligesom larmen fra byggeriet var høj.
Forholdene må siges at være atypiske,  

 og  

 jeg har derfor ikke grundlag for at foretage en vurdering af forholdene, som  

 de  

 må formodes at være under normale forhold.
Ved udfærdigelsen af denne  

 rapport har jeg ikke medtaget bemærkninger fra min side til  

  

 rengøringsstandarden i Københavns Fængsler.  

 Københavns Fængsler har i november 1993 udarbejdet en statusrapport over  

 renligheden ved fængslerne (dog ikke afdelingen i Sandholmlejren). En  

 gennemlæsning af rapporten efterlader indtryk af en meget grundig, seriøs og  

 kritisk undersøgelse.
Rapporten, der ikke indeholder mange positive  

 tilkendegivelser,  

 konkluderer, at rengøringsstandarden er "alt, alt for lav med en tydelig  

 eftergivenhed mod begrebet: At skulle gøre rent".
 Rapporten er med "Den  

 Rene Plan" fulgt op af et program for hovedrengøring af fængslerne.  

 Ledelsen oplyste under inspektionen, at der efter hovedrengøringen vil blive  

 foretaget en evaluering af projektet.
 Jeg udbeder mig underretning  

 om evalueringen.
III.
Samtale med talsmændene.
A.
Vestre Fængsel.
 Forud for min samtale med  

 talsmændene i Vestre Fængsel oplyste fængselsledelsen, at talsmændene og  

 deres  

 suppleanter afholder møder hver lørdag. (På tidspunktet for inspektionen var  

 der ingen talsmand for Vestre Hospital.) Efter inspektionen modtog jeg  

 notater  

 vedrørende anstaltsmøder med talsmændene fra den 25. februar og 23. september  

 1992 samt den 2. marts, den 4. maj og den 9. september 1993.
 Talsmændene rejste under  

 samtalen følgende spørgsmål:
 1. Udlevering af rengøringsartikler.
 Talsmændene klagede over, at  

 gangmændene ikke kan få udleveret desinficerende rengøringsmidler, herunder  

 WC-rens.
Jeg nævnte spørgsmålet for  

 ledelsen under en senere samtale.
Det blev oplyst, at spørgsmålet har været  

 rejst for ledelsen, der er opmærksom på, at de hygiejniske forhold skal være  

 i  

 orden.
Ledelsen har iværksat en undersøgelse og vil orientere mig om  

 resultatet  

 heraf.
 Om spørgsmålet fremgår  

 følgende af det referat af anstaltsmødet den 9. september 1993, som jeg har  

 modtaget:
"Fængselsforvalteren  

 tilkendegav, at han var enig i, at hygiejnen generelt ikke lever op til det  

 ønskede.
Der er derfor nedsat et hurtigt arbejdende udvalg, der skal  

 udarbejde  

 en status over standarden generelt, undersøge rengøringsmidler mv.
Udvalget  

 skal både lave status over rengøring i fløjene, besøgsafdelingen,  

 gangarealerne,  

 kontor mv. og over de private rengøringsselskabers arbejde.
Når udvalget har  

 udarbejdet denne status vil Københavns Fængsler gå igang med at forbedre  

 forholdene.
På forespørgsel fra ...  

 oplyste fængselsforvalteren, at teknologisk Institut har godkendt de  

 rengøringsmidler, der benyttes nu.
Fængselsforvalteren oplyste iøvrigt, at  

 talsmændene altid selv kan indkalde til møde i hygiejneudvalget i  

 fløjene...." På den baggrund foretager jeg  

 mig på nuværende tidspunkt ikke videre vedrørende spørgsmålet, men afventer  

 den  

 nærmere orientering om resultatet af den iværksatte undersøgelse.
 2. Besøgsafdelingen.
Talsmændene klagede over, at  

 der om vinteren er meget koldt i besøgsrummene.
Efter deres opfattelse  

 skyldes  

 det utætte vinduer og ventilationsanlægget, der blæser kold luft ind i  

 lokalet.
De klagede endvidere over vedligeholdelsen af og inventaret i  

 afdelingen.
Under den senere samtale  

 henviste fængselsinspektøren til, at besøgsafdelingen er indrettet i en  

 gammel  

 barak, hvorfor heller ikke hun kunne afvise, at der kan være kuldeproblemer.  

 Der kan imidlertid næppe gøres noget radikalt ved problemet.  

 Fængselsinspektøren var i øvrigt enig i, at der bør foretages en  

 modernisering  

 af inventaret i afdelingen.
Det blev oplyst, at der ikke er modtaget aktuelle  

 klager over besøgsafdelingen.
 Af referatet af anstaltsmødet  

 den 9. september 1993 fremgår følgende:
 "...
... På forespørgsel fra  

 ...  

 oplyste fængselsforvalteren, at der er bevilget penge til møbler og  

 istandsættelse af besøgsbygningen.
Overvagtmesteren i besøg er ved at lave  

 notat om istandsættelsen - herunder indkøb af møbler - og henviste  

 talsmændene  

 til at rette henvendelse til overvagtmesteren i besøg og få en kopi af  

 notatet  

 og komme med bemærkninger til det.
Det blev aftalt, at talsmændene kan vælge  

 to  

 repræsentanter, der kan afgive udtalelse vedrørende istandsættelse og disse  

 to  

 repræsentanter vil også blive orienteret nærmere om tidsperspektivet for  

 hvornår  

 arbejdet kan forventes påbegyndt. ... oplyste iøvrigt, at rengøringen i de  

 sidste 3 uger er blevet bedre.
..." Jeg går ud fra, at  

 talsmændene har benyttet sig af denne mulighed for at afgive bemærkninger og  

 udtalelse til spørgsmålene om inventar i og istandsættelse af  

 besøgsafdelingen.
 Jeg henviser i øvrigt til  

 mine bemærkninger ovenfor s. ..
 3. Udlevering af håndklæder og linned.
Talsmændene klagede over, at  

 der kun udleveres 2 håndklæder om ugen.
Håndklæderne er små og tynde.
De  

 ønsker  

 en udlevering af 2 håndklæder dagligt eller efter behov.
Talsmændene oplyste, at  

 sengelinned udleveres hver 14. dag, men at der af og til kan gå op til en  

 måned, før det skiftes.
Problemerne skyldes angiveligt vaskeriet i  

 Blegdamsvejens Fængsel, der i de seneste 4 uger før inspektionsbesøget havde  

 været "brudt ned".
Jeg rejste spørgsmålet for  

 fængselsinspektøren under den senere drøftelse.
Hun bekræftede, at der  

 udleveres 2 håndklæder hver uge og sengelinned hver 14. dag.
Til indsatte med  

 særlig beskæftigelse udleveres flere håndklæder.
Det var hendes opfattelse,  

 at  

 der udleveres håndklæder i det omfang, det er muligt.
Hun medgav, at der  

 tidligere havde været problemer med vaskeriet i Blegdamsvejens Fængsel, men  

 ingen nylige problemer.
I det hele taget havde der ikke været tale om  

 driftsforstyrrelse af væsentligt omfang.
Fængselsinspektøren oplyste, at det  

 er  

 hensigten - i det omfang det vil være praktisk muligt - om et par år at  

 installere vaskemaskine og tørretumbler på hver afdeling.
 Om spørgsmålet om  

 vaskemaskiner indeholder et referat af anstaltsmødet den 4. maj 1993  

 følgende:
 "Talsmændene fremsatte  

 ønske om, at der indkøbes et antal vaskemaskiner.
Fængselsforvalter Bitsch  

 Petersen oplyste hertil, at der i nord- og østfløjens arbejdsgrupper vedr.  

 gennemførelse af ny struktur er rejst forslag herom.
Der er i ledelsen  

 enighed  

 om, at der bør etableres et fælles vaskeri for nord- og østfløjen.
Sydfløjens  

 indsatte vil fortsat få vasket på Blegdamsvejens Fængsel." Under inspektionsbesøget fik  

 jeg lejlighed til at vurdere håndklædernes størrelse og tykkelse.
Jeg har  

 ingen  

 bemærkninger hertil.
 Under henvisning til  

 oplysningerne om, at håndklæder udleveres i det omfang, det er muligt - 2  

 håndklæder om ugen og til særligt beskæftigede flere - samt at der ikke har  

 været driftsforstyrrelse af væsentligt omfang i vaskeriet i Blegdamsvejens  

 Fængsel, har jeg ikke grundlag for at foretage mig videre vedrørende  

 spørgsmålet.  

 Jeg må henvise de indsatte, der måtte være utilfredse med forholdene, til  

 konkret at klage herover til fængselsledelsen.
 4. Køkkenpersonalet.
Talsmændene klagede - ikke på  

 baggrund af en konkret sag, men på baggrund af den generelle problemstilling  

 -  

 over, at indsatte, der er HIV-positive, kan beskæftiges i køkkenet.
De fandt  

 endvidere, at der med rette kan og bør stilles krav om aflæggelse af  

 blodprøve  

 for indsatte forud for en sådan beskæftigelse.
Efter deres opfattelse er der  

 krav om, at ansøgere til stillinger i det offentlige, bl.a. inden for  

 hospitals-  

 og plejehjemområdet, skal have foretaget blodprøveundersøgelse.
En sådan  

 undersøgelse finder angiveligt også sted i Statsfængslet i Vridsløselille for  

 indsatte, der beskæftiges i køkkenet.
Som et særskilt problem  

 pegede talsmændene på det uhensigtsmæssige i, at en strafafsoner, der  

 indsættes  

 på familieafdelingen, alene tilbydes beskæftigelse i køkkenet.
En indsat, der  

 er HIV-positiv, og som ønsker at være på familieafdelingen, kan derved efter  

 talsmændenes opfattelse føle sig tvunget til at arbejde i køkkenet, selv om  

 den pågældende helst selv vil undgå en sådan beskæftigelse.
Fængselsinspektøren oplyste  

 under den efterfølgende samtale, at spørgsmålet om foretagelse af  

 blodprøveundersøgelse har været rejst over for ledelsen.
Indholdet af svaret  

 har været, at der ifølge fængslets læge ikke består nogen risiko for smitte,  

 når køkkenpersonalet udviser almindelig renlig adfærd og ikke tager del i den  

 nævnte beskæftigelse, såfremt den pågældende har åbne sår.
Problemstillingen  

 vedrører ikke kun indsatte, der er HIV-positive, men også indsatte med  

 smitsom  

 leverbetændelse.
Ledelsen har ikke kendskab til, om der i andre fængsler er  

 opstillet krav om aflæggelse af blodprøve forud for beskæftigelse i køkkenet.
I en følgeskrivelse til  

 Direktoratet for Kriminalforsorgens cirkulærskrivelse af 13. december 1985  

 (om  

 retningslinier vedr. forholdsregler mod AIDS for så vidt angår indsatte i  

 kriminalforsorgens institutioner) var det angivet, at der ikke var  

 "lægelig begrundelse for, at indsatte, hos hvem der er påvist  

 antistoffer  

 mod AIDS, ikke beskæftiges i institutionens køkken.
Fængselsmæssige hensyn  

 vil  

 imidlertid kunne tale for, at der indtil videre gennemføres en ordning,  

 hvorefter der foretages undersøgelse for antistoffer mod AIDS, før en indsat  

 beskæftiges ved køkkenarbejde i institutionen." Cirkulærskrivelsen af 13.  

 december 1985 er ophævet ved Direktoratet for Kriminalforsorgens  

 cirkulærskrivelse af 22. juni 1992 med en senere ændring (cirkulærskrivelse  

 om  

 retningslinier vedrørende forholdsregler mod HIV-smitte for så vidt angår  

 indsatte i kriminalforsorgens institutioner). Af følgeskrivelsen til den  

 sidstnævnte cirkulærskrivelse fremgår det fortsat, at "der ikke er  

 lægelig begrundelse for, at indsatte, hos hvem der er påvist antistoffer mod  

 AIDS, udelukkes fra beskæftigelse i institutionens køkken eller  

 lignende."  

 En ordning med undersøgelse for antistoffer mod AIDS forud for beskæftigelse  

 ved køkkenarbejde er uomtalt i såvel følgeskrivelsen som cirkulærskrivelsen.
 Cirkulærskrivelsen indeholder  

 derimod bestemmelser dels om lægens tavshedspligt i henhold til lægelovens §  

 9,  

 dels om anonymiseret indberetninger fra fængselslægen til kriminalforsorgens  

 konsulent i almenlægelige og hygiejniske spørgsmål.
 I anledning af det rejste  

 spørgsmål har jeg anmodet Direktoratet for Kriminalforsorgen om en udtalelse,  

 herunder en udtalelse om, hvorvidt der i anstalterne er en ensartet praksis  

 med hensyn til spørgsmålet om foretagelse af sådanne undersøgelser for  

 indsatte med beskæftigelse i køkkenet.
 I skrivelsen af 7. oktober  

 1994 har Direktoratet for Kriminalforsorgen afgivet denne udtalelse:
 "...
Indledningsvis bemærkes det,  

 at Kriminalforsorgens praksis på sundhedsområdet med de begrænsninger, som er  

 nødvendige af hensyn til straffuldbyrdelsen, svarer til den praksis, der er  

 gældende i forhold til landets øvrige borgere.
For så vidt angår spørgsmålet  

 om  

 HIV-smitte holder direktoratet sig løbende orienteret om de initiativer og  

 den  

 informationsvirksomhed, som Sundhedsstyrelsen iværksætter.
 ...
 Da direktoratet i  

 følgeskrivelsen til de oprindelige retningslinier (cirkulæreskrivelse af 13.  

 december 1985) anførte, at der af fængselsmæssige grunde indtil videre kunne  

 gennemføres en ordning, hvorefter indsatte, der blev beskæftiget ved  

 køkkenarbejde blev undersøgt for HIV-antistof, skete det på baggrund af en  

 drøftelse med personaleorganisationerne, sundhedsstyrelsen m.fl., efter at  

 det  

 først havde været under overvejelse at fastlægge en ordning, hvor indsatte  

 forud for beskæftigelse ved køkkenarbejde som udgangspunkt blev HIV-testet.  

 Samtidig med fastlæggelsen af de endelige retningslinier var der enighed om  

 at  

 præcisere, at der ikke var lægelig begrundelse for foretagelse af en sådan  

 undersøgelse.
Da direktoratet i 1992 fandt  

 anledning til at revidere de oprindelige retningslinier fra 1985 orienterede  

 man (på ny) om, at der ikke var lægelig begrundelse for at udelukke personer  

 hos hvem, der er påvist antistoffer mod HIV-smitte, fra beskæftigelse ved  

 køkkenarbejde.
Direktoratet fandt ikke behov for at opretholde bemærkningen  

 om, at fængselsmæssige hensyn kunne begrunde foretagelsen af en HIV-test og  

 direktoratet er fortsat af denne opfattelse.
Til belysning af spørgsmålet  

 om, hvorvidt der er en ensartet praksis med hensyn til blodprøveundersøgelse  

 forud for indsattes beskæftigelse ved køkkenarbejde, har direktoratet  

 indhentet udtalelser fra de enkelte anstalter.
Udtalelserne vedlægges til  

 orientering.
 Som det fremgår stilles der  

 ikke i noget statsfængsel krav om, at indsatte aflægger blodprøve forud for  

 beskæftigelse ved køkkenarbejde.
I Statsfængslet ved Sdr.
Omme  

 bliver indsatte, der ønsker beskæftigelse i anstaltens køkken, godkendt af  

 fængselslægen.
 Direktoratet har ikke  

 modtaget oplysninger, som kan begrunde, at man ændrer de ovennævnte  

 retningslinier fra 1992, ligesom man finder, at anstalternes praksis er i  

 overensstemmelse med disse retningslinier.
Det tilføjes, at indførelsen  

 af den såkaldte AUF-struktur indebærer, at institutionskøkkenerne i de fleste  

 fængsler er blevet nedlagt.
Således er køkkenet i Statsfængslet i  

 Vridsløselille nedlagt pr. 31. marts 1993".
 Jeg har taget det oplyste til  

 efterretning og foretager mig ikke videre vedrørende spørgsmålet.
Af regelsamlingen for  

 Københavns Fængsler, afsnit III, løbenr. 17, fremgår det, at indsatte, der  

 har  

 ophold på familieafdelingen, så vidt muligt vil blive tilbudt beskæftigelse  

 enten i køkkenet, på værksted I eller andet arbejde i fløjen.
Jeg går derfor  

 ud  

 fra, at en indsat, der er HIV-positiv, og som ønsker at være på  

 familieafdelingen, selv kan vælge ikke at arbejde i køkkenet.
Jeg har  

 herefter  

 ikke anledning til at foretage mig videre vedrørende det problem, som  

 talsmændene særskilt pegede på.
 5. Halal-forplejning.
Talsmanden for udlændingene  

 klagede over, at tilberedningen af halal-forplejningen ikke overholder  

 koranens  

 forskrifter om streng adskillelse mellem okse- og svinekød.
Klagen omfattede  

 endvidere det forhold, at slagtningen ikke foregår forskriftsmæssigt.
Under den senere samtale med  

 ledelsen blev det oplyst, at spørgsmålet var rejst over for ledelsen, der  

 havde  

 iværksat en undersøgelse.
Ledelsen oplyste at ville orientere mig om  

 resultatet af undersøgelsen.
Med en skrivelse af 11.  

 januar 1994 fra Københavns Fængsler modtog jeg et notat af 23. december 1993  

 fra fængselsforvalteren.
Det fremgår af notatet, at Københavns Fængsler  

 foretager indkøb af specielt fremstillet halalslagtet pålæg hos Quality i  

 Herning.
I køkkenet anvendes pålægsmaskinen først til afskæring af alt  

 halalpålæg  

 og derefter til almindeligt pålæg.
Maskinen rengøres herefter og anvendes  

 næste  

 dag i overensstemmelse med den angivne procedure.
Frituren og dermed olien  

 anvendes udelukkende ved fremstillingen af fisk og fjerkræ, der anvendes som  

 en  

 del af halalkosten.
Fængselsforvalteren foreslog i øvrigt, at spørgsmålet om  

 specialkost til indsatte medtages af en arbejdsgruppe, som Direktoratet for  

 Kriminalforsorgen har nedsat, vedrørende forplejningen af indsatte.
 Den pågældende talsmand, der  

 rejste spørgsmålet om halal-forplejningen over for mig, har herefter under en  

 samtale den 3. januar 1994 over for fængslets ledelse erklæret sig tilfreds  

 med besvarelsen af de rejste spørgsmål.
 Jeg har herefter ikke  

 grundlag for at foretage mig videre vedrørende spørgsmålet.
 Jeg har noteret mig  

 oplysningen om, at spørgsmålet om specialkost til indsatte medtages på et  

 møde  

 i den nævnte arbejdsgruppe.
 6. Muslimsk fredagsbøn.
Talsmanden for de udenlandske  

 indsatte klagede over, at det lokale, der er stillet til rådighed for  

 afholdelse af muslimsk fredagsbøn, ikke er egnet hertil på grund af lokalets  

 udsmykning og urene tæpper.
Spørgsmålet var rejst over for ledelsen.
Hun  

 efterlyste endvidere en støtte til de indsatte fra det islamiske trossamfund  

 og  

 oplyste, at en imam tidligere besøgte fængslet i forbindelse med  

 fredagsbønnen,  

 men at sådanne besøg nu er ophørt.
Under den senere samtale med  

 ledelsen blev det oplyst, at fredagsbønnen finder sted i en TV-stue, som de  

 indsatte selv har dekoreret.
Ledelsen oplyste endvidere, at den ikke har  

 indvendinger mod, at de indsatte retter henvendelse til Islamisk Kultur  

 Center  

 om spørgsmålet om en imams tilstedeværelse ved fredagsbønnen.
Af et referat fra  

 anstaltsmødet den 4. maj 1993 fremgår det, at der var fremsat forespørgsel  

 om,  

 hvorvidt der ville være mulighed for, at en imam kan få tilladelse til at  

 komme  

 i fængslet og forestå bønnen.
Fængselsinspektøren udtalte, at der intet er  

 til  

 hinder herfor og henviste den pågældende til at rette skriftlig henvendelse  

 til  

 fængslet.
Med skrivelsen af 11. januar  

 1994 fra Københavns Fængsler blev jeg orienteret om, at lokaleproblemet var  

 løst ved at lade fredagsbønnen foregå i et andet, nyrenoveret og egnet  

 lokalet  

 i den samme fløj som tidligere.
Talsmanden havde tilsluttet sig brugen af  

 dette  

 andet lokale.
 Jeg har herefter ikke  

 anledning til at foretage mig videre vedrørende spørgsmålet om lokalet til  

 afholdelse af fredagsbøn.
I et brev af 18. maj 1994 har  

 jeg gjort Islamisk Kultur Center opmærksom på de indsattes ønske om støtte  

 fra  

 centret og om en imams tilstedeværelse ved fredagsbønnen.
Jeg henviste i den  

 forbindelse centret til at rette skriftlig henvendelse til Københavns  

 Fængsler.
 7. Visitation efter besøg.
 Talsmændene klagede over, at  

 personalet i forbindelse med den visitation, der finder sted af de indsattes  

 tøj efter besøg, anvender gummihandsker med talkum, der er meget svært at  

 vaske  

 af tøjet.
 Under den efterfølgende  

 drøftelse nævnte jeg spørgsmålet for fængselsledelsen med henblik på  

 ledelsens overvejelse af, hvorvidt det vil være muligt at foretage visitation  

 ved anvendelse af handsker af gummi eller plastic og uden talkum.
Under rundgangen i fængslet  

 konstaterede jeg som anført ovenfor under afsnit II, A, visitationshandsker  

 både med og uden talkum.
De sidstnævnte dog kun i en lille størrelse.
På den  

 baggrund må jeg forstå det således, at det er muligt at foretage visitation  

 ved  

 anvendelse af handsker uden talkum.
Jeg kan forestille mig, at det rejste  

 problem kan løses ved indkøb alene af handsker uden talkum og i forskellige  

 størrelser.
 Jeg anmoder om underretning  

 om resultatet af ledelsens overvejelser vedrørende dette spørgsmål.
 8. Støjniveau i Sydfløjen.
Talsmændene klagede over, at  

 der i Sydfløjen, der indeholder isolationsafdelingen, er et for højt  

 støjniveau. Årsagen hertil er formentligt, at modtagelsesafdelingen er  

 placeret i forbindelse med denne fløj.
Talsmændene oplyste i den forbindelse,  

 at der ikke er et tilstrækkeligt antal celler til rådighed for  

 modtagelsesafdelingen,  

 hvorfor anholdte indsættes i celler ude på afdelingen med det samme.
Til dette spørgsmål oplyste  

 ledelsen under den senere drøftelse, at der blev modtaget klager over  

 støjniveauet i tiden lige efter udlægningen af modtagelsesafdelingen på  

 Københavns Politigård til Vestre Fængsel.
Der er ikke siden modtaget klager  

 over støjen.
 Det blev endvidere oplyst, at  

 der kun har været 2 sager med indsættelse om natten.
Til spørgsmålet om direkte  

 indsættelse af en anholdt i en celle ude på belægningsafdelingerne oplyste  

 ledelsen, at en sådan indsættelse ikke skyldes pladsproblemer.
Ledelsen  

 skønner  

 derimod, at der ved umiddelbar indsættelse på belægningsafdelingerne tages  

 mere hensyn til den pågældende, der  

 derved undgår et kontaktbrud og desuden kommer i fællesskab.
 Jeg har herefter ikke fundet  

 grundlag for at foretage mig videre vedrørende spørgsmålet.
 9. Udlevering af regelsamling ved indsættelse.
 Talsmændene klagede over, at  

 regelsamlingen (den røde) for Københavns Fængsler kun udleveres på begæring.  

 Det blev oplyst, at den tidligere lå i cellerne.
Til dette spørgsmål oplyste  

 ledelsen under den efterfølgende drøftelse, at den røde regelsamling  

 udleveres  

 til de indsatte ved modtagelsen.
Kriminalforsorgens cirkulæresamling (den  

 blå)  

 udleveres derimod alene til talsmændene.
 Spørgsmålet har særligt i  

 relation til de udenlandske indsatte været berørt på anstaltsmødet den 9.  

 september 1993. Af referatet fremgår følgende:
"... pegede på, at udlændinge  

 der ikke taler/forstår dansk heller ikke kender de muligheder, de har i  

 fængslet.
Ilse Cohn oplyste, at det netop var derfor, at der var lavet  

 informationsmateriale på 21 sprog og bånd der udleveres til nyindsatte i  

 modtagelsen.  

 Den gule regelsamling er oversat til engelsk, ligesom KF-regelsamling, der  

 udleveres til indsatte." På baggrund af oplysningen  

 om, at regelsamlingen (den røde) udleveres til de indsatte, har jeg ikke  

 grundlag for at foretage mig mere vedrørende spørgsmålet.
B.
Blegdamsvejens Fængsel.
 Efter inspektionsbesøget  

 modtog jeg notater vedrørende afholdelse af møder med talsmændene den 28.  

 oktober og 8. december 1992 samt den 7. december 1993.
 Jeg modtog endvidere et notat  

 af 19. juni 1991 vedrørende retningslinier for indsatte under 18 år i  

 forbindelse med fællesskabs- og fritidsaktiviteter, en skrivelse af 20. juni  

 1991 til Direktoratet for Kriminalforsorgen, et notat af 30. marts 1993  

 vedrørende unge indsatte under 18 år, et mødereferat af 26. oktober 1993  

 vedrørende et møde mellem personale fra Observationshjemmet  

 "Sønderbro", Københavns Kommunes Socialdirektorat og Københavns  

 Fængsler samt et notat af 27. december 1993 vedrørende unge indsatte.
I mødet med talsmændene  

 deltog 3 talsmænd.
Den fjerde talsmand var ikke til stede på grund af udgang.
 1. Håndvåben.
Talsmændene klagede over, at  

 politiet medbringer håndvåben i fængslet.
Våbnene er synlige, hvilket  

 talsmændene ikke finder sikkerhedsmæssigt forsvarligt.
Fængselsinspektøren oplyste  

 under den efterfølgende drøftelse, at hun havde forståelse for problemet, der  

 i  

 Vestre Fængsel er blevet løst efter et samarbejdsmøde med Københavns Politi.  

 I  

 Vestre Fængsel afleverer politiet ved ankomsten deres håndvåben til fængslet,  

 der opbevarer dem forsvarligt.
Fængselsinspektøren vil kontakte Københavns  

 Politi og søge at indgå en tilsvarende aftale.
 Jeg anmoder om underretning  

 om resultatet af drøftelserne mellem Københavns Fængsler og Københavns  

 Politi.
 2. Rengøring.
Talsmændene oplyste, at  

 rengøringsstandarden på tidspunktet for inspektionsbesøget var langt bedre  

 end  

 sædvanligt.
En talsmand efterlyste dannelse af egentlige rengøringshold og  

 indkøb af tilstrækkelige rengøringsmidler.
Han oplyste i den forbindelse, at  

 fængslet var udgået for rengøringsmidler midt i det hovedrengøringsprojekt,  

 der var i gang.
 Under den senere samtale med  

 ledelsen blev det oplyst, at der var bestilt, men desværre endnu ikke  

 modtaget  

 nye rengøringsmidler.
 For så vidt angår det  

 generelle problem om rengøringsstandarden blev der henvist til det  

 igangværende  

 rengøringsprojekt og den evaluering, der efterfølgende skal finde sted.
 Jeg anmoder om underretning  

 om resultatet af evalueringen.
 3. Besøgsafdelingen.
Talsmændene klagede over  

 størrelsen af besøgsrummene i besøgsafdelingen og over, at der ikke er  

 toiletadgang  

 under besøget.
De klagede endvidere over, at vinduerne i afdelingen er  

 utætte.
Af notatet fra mødet med  

 talsmændene den 7. december 1993 fremgår det, at det blev oplyst, at der er  

 bestilt nye vinduer til besøgsafdelingen, men at de af økonomiske årsager  

 ikke  

 er blevet leveret.
Det fremgår endvidere af notatet, at behovet for  

 tætningslister  

 ved vinduerne vil blive undersøgt i forbindelse med hovedrengøringen.
Under rundgangen konstaterede  

 jeg, at der er toiletadgang for de besøgende, der kan benytte et toilet i  

 venteværelset.
Under de nuværende bygningsmæssige forhold er det imidlertid  

 ikke muligt i selve besøgsafsnittet at etablere et toilet for de indsatte,  

 der  

 må henvises til at kontakte opsynspersonalet.
Under min samtale med  

 fængselsinspektøren blev det bekræftet, at der er bestilt nye vinduer til  

 besøgsafdelingen, men at der ikke er midler til en isættelse heraf.
I  

 forbindelse med isættelsesarbejdet skal der dannes et projekthold.
Det blev  

 endvidere bekræftet, at vinduerne - såvel i besøgsafdelingen som i fængslet i  

 almindelighed - kan tætnes med tætningslister, der vil blive indkøbt, såfremt  

 beholdningen heraf er brugt op.
 Jeg anmoder om underretning,  

 når der er monteret nye vinduer i besøgsafdelingen.
 På grundlag af oplysningen  

 om, at eventuelle utætheder ved vinduerne kan tætnes - og, går jeg ud fra, i  

 den mellemliggende periode vil blive tætnet - med tætningslister, har jeg  

 ikke  

 anledning til at foretage mig videre vedrørende spørgsmålet.
 4. Talsmandsordning.
 Talsmændene oplyste, at der i  

 Blegdamsvejens Fængsel ikke er en kontinuerlig talsmandsordning, hvilket  

 efter  

 deres opfattelse dels skyldes de indsattes manglende lyst til at påtage sig  

 hvervet, dels det forhold at overvagtmesterens dør "altid står  

 åben",  

 således at behovet for en talsmandsordning synes mindre.
 De klagede over, at der ikke  

 udleveres et regelsæt til talsmændene, der således ikke er klar over deres  

 rettigheder som talsmænd.
 Under den efterfølgende  

 drøftelse med ledelsen indskærpede jeg, at en regelsamling skal være  

 tilgængelig  

 for talsmændene.
Til spørgsmålet om en  

 kontinuerlig talsmandsordning oplyste overvagtmesteren, at personalet som  

 regel  

 opfordrer de indsatte til at vælge talsmænd.
På grund af den hurtige  

 udskiftning i fængslet kan der være sket en forglemmelse af en sådan  

 opfordring.
 Overvagtmesteren besvarede et  

 spørgsmål om, hvorvidt det vil være muligt for personalet at indarbejde  

 særlige  

 erindringsrutiner med henblik på de nævnte opfordringer, bekræftende.
 Jeg anmoder om at modtage  

 underretning om det erindringssystem, der vil blive indført, for bedre fra  

 personalets side at sikre en kontinuerlig talsmandsordning.
 5. Ventetid i forbindelse med overførsel til  

  

 fuldbyrdelsesanstalt.
En talsmand oplyste, at han  

 havde været indsat i Blegdamsvejens Fængsel i 10 måneder.
På tidspunktet for  

 inspektionsbesøget var der forløbet 3 måneder efter, at der var afsagt dom i  

 hans sag (ankedom). Han ventede på at blive overført til Statsfængslet ved  

 Nr.  

 Snede.
Han skulle afsone ialt 21 måneder regnet til datoen for en  

 prøveløsladelse.
Under den senere samtale med  

 ledelsen blev det oplyst, at der sædvanligvis ikke sker overførsel fra  

 Blegdamsvejens Fængsel til Statsfængslet ved Nr.
Snede.
Den pågældende havde  

 dog ansøgt om overførsel dertil, fordi et familiemedlem afsoner der.
 Det blev oplyst, at der i  

 perioder kan være lange ventetider.
Med udgangspunkt i  

 talsmandens sag har jeg den 18. maj 1994 gjort Direktoratet for  

 Kriminalforsorgen  

 opmærksom på problemet med lang ventetid i forbindelse med overførsel til  

 fuldbyrdelsesanstalt.
Jeg har i den forbindelse anmodet om direktoratets  

 bemærkninger til det generelle spørgsmål om ventetidens længde.
Jeg har  

 endvidere anmodet om at modtage en oversigt over ventetider, såfremt det er  

 umiddelbart muligt at udarbejde en sådan.
 I udtalelsen af 7. oktober  

 1994 har Direktoratet for Kriminalforsorgen om dette spørgsmål oplyst:
 "...
Københavns Fængsler har i  

 udtalelsen oplyst, at den konkrete sag drejer sig om en person, der den 17.  

 januar 1993 blev indsat i Blegdamsvejens Fængsel.
Ved Østre Landsrets ankedom  

 af 17. september 1993 blev han idømt fængsel i 4 år.
Den 11. oktober 1993  

 blev  

 der truffet afgørelse om afsoning i Statsfængslet i Nr.
Snede.
Først den 21.  

 december 1993 skete der overførsel til afsoningsstedet.
 Københavns Fængsler har  

 oplyst, at man ikke har mulighed for at udarbejde en oversigt over ventetiden  

 for overførsel til afsoningsanstalt.
 Direktoratet er enig i, at  

 ventetiden i den konkrete sag er problematisk.
Den lange ventetid skyldes,  

 at der i efteråret 1993 var et meget højt belæg i Statsfængslet ved Nr.  

 Snede.  

 I forbindelse med en inspektion, som direktoratet foretog i Statsfængslet ved  

 Nr.
Snede i foråret 1994, blev statsfængslet blandt andet anmodet om at  

 kommentere baggrunden for den høje udnyttelse af pladserne i  

 efterårsmånederne  

 i 1993. Statsfængslet oplyste ved skrivelse af 6. juni 1994, at det høje  

 belægstal i efteråret skyldes, at man i perioden hjalp visse arresthuse, der  

 havde pladsproblemer.
Der vedlægges kopi af skrivelse herfra af 11. maj 1994  

 med bilag 1 (side 1 og 2), kopi af Nr.
Snedes skrivelse af 6. juni 1994 s. 1.  

 samt skrivelse herfra af 26. juli 1994.
Det er den 6. september 1994  

 telefonisk oplyst fra statsfængslet, at ventetiden for overførsel fra  

 arresthus  

 for tiden er 2-5 uger.
Da problemerne med ventetid ved overførsel til  

 Statsfængslet ved Nr.
Snede er aftaget, har direktoratet ikke foretaget  

 videre  

 i forhold til Statsfængslet ved Nr.
Snede.
Derimod har direktoratet for  

 at lette presset på arresthusene, og herunder Københavns Fængsler, ved  

 skrivelse af 27. juli d.å. til politiet, arrestinspektørerne og  

 Kriminalforsorgens anstalter indskærpet, at domfældte, der er anbragt i  

 arresthus, som udgangspunkt skal indkaldes forud for domfældte, der er på fri  

 fod, jf.
Justitsministeriet, Direktoratet for Kriminalforsorgens cirkulære af  

 18. maj 1994 om iværksættelse af frihedsstraf eller forvaring mv., § 42. Det  

 må  

 alt andet lige forventes, at denne indskærpelse vil medvirke til, at  

 ventetiden  

 for overførsel fra arresthus til afsoningssted generelt nedbringes".
 Jeg har taget det oplyste til  

 efterretning og foretager mig ikke videre vedrørende spørgsmålet.
 6. Unge under 18 år.
Talsmændene rejste  

 spørgsmålet om anbringelse af unge under 18 år i Blegdamsvejens Fængsel.
De  

 fandt, at afsondringen af de unge fra de ældre indsatte i fængslet er et  

 dårligt alternativ til et egentligt ungdomsfængsel.
Efter deres opfattelse er  

 afsondringen i øvrigt til gene for de øvrige indsatte, der ikke kan benytte  

 f.eks. et kondirum på tidspunkter, når det benyttes af de unge.
Jeg gjorde talsmændene  

 opmærksom på De Europæiske Fængselsregler, hvorefter unge indsatte skal  

 anbringes under forhold, der i videst muligt omfang beskytter dem mod  

 skadelig  

 indflydelse, og som tager hensyn til de behov, der er specielle for deres  

 alder.
De unge indsatte må derfor kun have fællesskab med ældre indsatte,  

 hvis  

 det vurderes, at de unge ikke derved udsættes for uheldig påvirkning. (Under  

 henvisning til artikel 37 c i FNs konvention af 20. november 1989 om barnets  

 rettigheder har Direktoratet for Kriminalforsorgen udstedt cirkulære af 8.  

 oktober 1991 med senere ændring om behandlingen af 15 - 17 årige, der  

 anbringes i kriminalforsorgens anstalter og arresthuse.) Fra Københavns Fængsler har  

 jeg som anført ovenfor modtaget notater om unge indsatte under 18 år.
Fængselsinspektøren oplyste  

 under den efterfølgende samtale, at reglerne om afsondrethed nøje søges  

 overholdt i fængslet.
Hun henviste i den forbindelse til de notater, som jeg  

 efterfølgende modtog fra Københavns Fængsler om behandlingen af unge  

 indsatte.  

 Fængselsinspektøren oplyste endvidere, at Københavns Fængsler har drøftet  

 samarbejdsmuligheder med Observationshjemmet "Sønderbro", hvor der  

 er  

 indrettet en sikret afdeling.
Af mødenotatet fra den 2.  

 november 1993 vedrørende et møde mellem bl.a.
Københavns Fængsler og  

 Observationshjemmet "Sønderbro" fremgår det, at der fra begge  

 institutioners side er et ønske om et samarbejde om unge indsatte - konkret i  

 dagligdagen i forhold til den enkelte unge og generelt ved afholdelse af  

 jævnlige samarbejdsmøder.
 Spørgsmålet om anbringelse af  

 unge mellem 15 - 17 år i Blegdamsvejens Fængsel har givet mig anledning til i  

 skrivelsen af 18. maj 1994 at anmode Direktoratet for Kriminalforsorgen om en  

 udtalelse vedrørende direktoratets stillingtagen hertil og eventuelle  

 overvejelser med hensyn til forbedrede og/eller ændrede  

 anbringelsesmuligheder.
 Om dette spørgsmål har  

 Direktoratet for Kriminalforsorgen oplyst i udtalelsen af 7. oktober 1994:
 "...
Unge indsatte behandles efter  

 retningslinier fastsat i cirkulære af 8. oktober 1991 om behandlingen af  

 15-17  

 årige, der anbringes i Kriminalforsorgens anstalter og arresthuse.
Baggrunden  

 for cirkulæret er, at Folketinget den 31. maj 1991 vedtog, at Danmark skulle  

 ratificere FN-konventionen om barnets rettigheder.
 Af artikel 37 c i  

 konventionen fremgår blandt andet, at ethvert barn, der er berøvet friheden,  

 skal holdes adskilt fra voksne, medmindre en sådan adskillelse ikke anses at  

 tjene barnets tarv.
Før ratifikationen af  

 konventionen blev 15-17 årige varetægtsarrestanter i almindelighed anbragt i  

 arresthuse eller Københavns Fængsler, hvor der - forudsat at der ikke var  

 truffet afgørelse om isolation - var mulighed for fællesskab med ældre  

 indsatte.
Afsoning af frihedsstraf i åbent fængsel skete efter det såkaldte  

 nærhedsprincip,  

 det vil sige så vidt muligt i det nærmeste åbne fængsel, hvor de unge blev  

 anbragt på almindelige afdelinger.
Unge op til ca. 23 år, der skulle afsone i  

 lukket fængsel, blev - og bliver fortsat - anbragt i Statsfængslet i Ringe.
Da det er svært at bevise, at  

 adskillelse fra voksne ikke tjener barnets tarv, er reglerne i cirkulæret  

 fastsat således, at der i almindelighed skal være fysisk adskillelse mellem  

 15-17 årige og ældre indsatte. 15-17 årige mænd, der skal afsone en  

 frihedsstraf i åbent fængsel, anbringes derfor i en særlig afdeling i  

 Statsfængslet på Søbysøgård.
Er anbringelse i åbent fængsel utilrådelig,  

 afsones frihedsstraf i Statsfængslet i Ringe.
Afsoning kan endvidere ske i  

 arresthus eller i Blegdamsvejens Fængsel, hvilket navnlig vil være tilfældet,  

 hvis straffen er kortvarig.
 Efter § 1 i cirkulæret skal  

 15-17 årige varetægtsarrestanter, der ikke kan anbringes i varetægtssurrogat,  

 anbringes i Blegdamsvejens Fængsel under Københavns Fængsler eller i  

 arresthus.  

 15-17 årige må ikke uden direktoratets samtykke placeres i celle med indsatte  

 over 17 år.
Der kan kun gives tilladelse  

 til, at den 15-17 årige har fællesskab med indsatte over 17 år uden  

 personalets  

 tilstedeværelse, hvis det er i overensstemmelse med den unges tarv, og der  

 efter en konkret vurdering ikke antages at foreligge risiko for, at den unge  

 udsættes for uheldig påvirkning.
Der henvises til §§ 2-4 i cirkulæret.  

 Tilsvarende regler finder anvendelse for 15-17 årige afsonere, der har ophold  

 i  

 Blegdamsvejens Fængsel, jf. § 9 i cirkulæret.
 Københavns Fængsler har i  

 udtalelsen af 24. juni 1994 oplyst, at man er enig med talsmændene i, at en  

 skarp afsondring af de unge fra de ældre indsatte er uhensigtsmæssig.
 Direktoratet er opmærksom på  

 de problemer, som er forbundet med anbringelse af unge.
Erfaringerne fra  

 Statsfængslet på Søbysøgård har vist, at de unge på den særlige afdeling ofte  

 har følt sig isolerede.
På den baggrund blev reglerne for ungdomsafdelingen i  

 Statsfængslet på Søbysøgård i januar 1994 ændret således, at der på  

 afdelingen  

 kan anbringes indsatte op til 23 år.
Til orientering vedlægges kopi af en  

 indberetning  

 af 25. november 1993 fra Statsfængslet på Søbysøgård samt skrivelse herfra af  

 10. januar 1994. Med henblik på en vurdering af ordningen er Statsfængslet på  

 Søbysøgård anmodet om ved udgangen af 1994 at afgive en ny indberetning om  

 erfaringerne med afdelingen.
Indberetningen fra statsfængslet vil blive sendt  

 til Retsudvalget.
 Under hensyn til artikel 37 c  

 finder direktoratet ikke, at man i den nuværende situation har mulighed for  

 at  

 ophæve ordingen, hvorefter 15-17 årige indsatte i Blegdamsvejens Fængsel ikke  

 i  

 almindelighed må have fællesskab med ældre indsatte.
Efter direktoratets  

 opfattelse vil det ikke være hensigtsmæssigt at oprette en landsdækkende  

 arrestafdeling, hvor alle 15-17 årige varetægtsfængslede anbringes.
For det  

 første er antallet af unge under 18 år i arresthusene og Københavns Fængsler  

 relativt lavt.
Fra januar og indtil juli 1994 har der således i gennemsnit  

 været anbragt 6 unge varetægtsfængslede i arresthusene og i Københavns  

 Fængsler.
Der vedlægges en tabel, der viser det gennemsnitlige antal unge  

 anbragt i Kriminalforsorgens institutioner.
For det andet ville det af hensyn  

 til politiets mulighed for at kunne foretage afhøring være uhensigtsmæssigt  

 at  

 anbringe de unge uden for den politikreds, der foretager efterforskningen.  

 Endelig ville en sådan anbringelse medføre, at de unge ikke i samme omfang  

 som  

 nu, ville have mulighed for besøg af familie m.v.
Direktoratet finder, at også  

 de unge bør have mulighed for at benytte aktiviteter som f.eks. kondirum i  

 Blegdamsvejens Fængsel.
De ældre indsatte må derfor efter direktoratets  

 opfattelse affinde sig med, at de normalt ikke har mulighed for at gøre brug  

 af  

 disse faciliteter i de perioder, hvor de benyttes af de unge".
 Under hensyntagen til  

 oplysningen fra Direktoratet for Kriminalforsorgen om, at Statsfængslet på  

 Søbysøgård er anmodet om ved udgangen af 1994 at afgive en ny indberetning om  

 erfaringerne med afdelingen for unge, og at indberetningen vil blive sendt  

 til  

 Retsudvalget, foretager jeg mig ikke videre vedrørende det generelle  

 spørgsmål  

 om unge indsatte.
 I en udtalelse af 24. juni  

 1994 fra Københavns Fængsler til Direktoratet for Kriminalforsorgen har  

 Københavns Fængsler erklæret sig enig med talsmændene i, at en skarp  

 afsondring  

 af de unge indsatte fra de øvrige indsatte ofte er uhensigtsmæssig både i  

 relationen de unge indsatte imellem og i relationen de unge og de øvrige  

 indsatte imellem.
Fængslet har samtidig givet  

 udtryk for den opfattelse, "at det bør overvejes, hvorvidt den særlige  

 afdeling på Blegdamsvejens Fængsel med meget få muligheder for de unge for  

 fællesskab med indsatte på 18 år og derover bør tages op til overvejelse.
Der  

 er tale om et klientel af en sådan sværhedsgrad, at der er behov for en  

 flexibel forøgelse af Københavns Fængslers personaleressourcer både på det  

 civile område - navnlig skole og forsorg og på enhedsfunktionærområdet".
 Det er oplyst, at der i  

 september 1994 ville fremkomme en nærmere beskrivelse af behovet på det  

 civile  

 område, og at ledende overvagtmester i forbindelse med forhandling om  

 normativ  

 på Københavns Fængsler ville præcisere Blegdamsvejens Fængslers behov på det  

 uniformerede område.
 Jeg udbeder mig underretning  

 om resultatet af den nævnte forhandling, som jeg har forstået alene vedrører  

 unge indsatte i Blegdamsvejens Fængsel.
 7. Vedligeholdelse.
Talsmændene klagede over  

 vedligeholdelsesstandarden i Blegdamvejens Fængsel.
De mente, at  

 istandsættelse  

 med maling ikke er tilstrækkelig.
De klagede endvidere over, at cellerne er  

 kolde, og at vinduerne er så utætte, at også sne kan trænge ind.
 Under den senere rundgang  

 kunne jeg enkelte steder konstatere vinduer, der tilsyneladende ikke kunne  

 lukke tæt.
 Som det fremgår ovenfor under  

 punkt 3 oplyste ledelsen under inspektionsbesøget, at de indsatte kan få  

 udleveret  

 tætningslister med henblik på at udbedre trækproblemer ved vinduerne.  

 Herefter og da det som anført i afsnit II, A og C, er oplyst, at der er  

 bestilt  

 nye vinduer til cellerne, men at disse først vil blive isat i løbet af de  

 næste  

 år, må jeg henvise de indsatte til i første omgang at kontakte  

 overvagtmesteren  

 vedrørende udlevering af tætningslister.
Som anført ovenfor i afsnit  

 II, C, har jeg udtalt, at det efter min opfattelse er påtrængende, at den  

 planlagte udskiftning af vinduerne opprioriteres og søges fremskyndet, så  

 vidt  

 det er muligt.
Jeg har udbedt mig underretning, når vinduesudskiftningen  

 påbegyndes,  

 og jeg foretager mig herefter ikke videre vedrørende klagepunktet.
 8. Beskæftigelse.
Talsmændene klagede over, at  

 karakteren af det arbejde, der tilbydes i fængslet, ikke er ordentlig.
De  

 oplyste endvidere, at der kan være perioder uden arbejde, der skal udføres.  

 De  

 indsatte modtager i sådanne perioder ventepenge.
 Jeg må henvise de indsatte  

 til konkret at klage over sådanne forhold til Direktoratet for  

 Kriminalforsorgen.
 9. Håndjern.
 Talsmændene rejste spørgsmål  

 vedrørende den generelle brug af håndjern i fængslet, og anførte i den  

 forbindelse, at hænderne - når der anvendes håndjern - bør være placeret  

 foran  

 kroppen og ikke bag ryggen.
 De nævnte endvidere en  

 konkret episode, hvor en indsat med broklidelse blev transporteret til  

 skadestuen  

 liggende på en båre og med hænderne i håndjern bag ryggen.
Om den generelle brug af håndjern  

 henviste jeg til, at fængselsinspektøren under mit inspektionsbesøg i Vestre  

 Fængsel den 6. december 1993 havde oplyst, at omfanget heraf var steget.  

 Københavns Fængsler havde over for personalet indskærpet, at der i  

 forbindelse  

 med transport af en indsat skal foretages en nøje vurdering af  

 undvigelsesrisikoen. Årsagen hertil var en konkret undvigelsessag.
Ledelsen  

 havde endvidere oplyst, at den fandt anvendelsen af håndjern under intern  

 transport mere hensyntagende over for den indsatte end f.eks. anvendelse af  

 halsgreb.
 Under den senere samtale med  

 ledelsen anmodede jeg om at modtage rapporten om anvendelse af håndjern i den  

 konkrete sag, som talsmændene havde nævnt for mig.
Af rapporten, som jeg modtog  

 efterfølgende, fremgår det, at den pågældende indsatte ikke havde klaget over  

 anvendelsen af håndjern.
På den baggrund foretager jeg mig ikke videre i den  

 konkrete sag.
Jeg modtog fra Københavns  

 Fængsler endvidere efterfølgende et notat af 28. december 1993 om anvendelse  

 af  

 håndjern.
Det fremgår heraf, at håndjern anvendes med armene bag på ryggen  

 for  

 at sikre, at en indsat ikke kan bruge håndjernene som slagvåben eller lægge  

 armene ned over en medarbejder og derved eksempelvis foretage  

 tilbageholdelsesgreb.  

 Det er i notatet oplyst, at fremgangsmåden anvendes ved såvel ekstern som  

 intern transport.
Om anvendelse af håndjern  

 over for indsatte indeholder § 1, stk. 2, i Direktoratet for  

 Kriminalforsorgens cirkulære af 22. januar 1987 om en sådan anvendelse blot  

 en  

 bestemmelse om, at håndjern under transport uden for institutionens område så  

 vidt muligt skal være skjult under den pågældendes klæder eller lignende,  

 såfremt diskretionshensyn taler derfor. (Bestemmelsen er uændret og fremgår  

 nu  

 af § 1, stk. 2, i Direktoratet for Kriminalforsorgens cirkulære af 27. maj  

 1994  

 om anvendelse af håndjern over for indsatte.
Dette cirkulære er trådt i kraft  

 den 1. juli 1994, og 1987-cirkulæret er ophævet.) Jeg er bekendt med, at  

 Justitsministeriet, Direktoratet for Kriminalforsorgen, den 13. februar 1992  

 nedsatte en arbejdsgruppe vedrørende uddannelse af det uniformerede personale  

 i, hvordan lovlige tvangs- og sikringsmidler (greb, håndjern, stav,  

 sikringscelle m.v.) anvendes i praksis.
Arbejdsgruppens kommissorium var  

 bl.a.  

 at udarbejde en redegørelse for gældende kutymer og standarder vedrørende den  

 praktiske udførelse af tvangs-og sikringsopgaver og på baggrund af  

 redegørelsen  

 at overveje, hvorvidt der bør ske ændringer i disse kutymer og standarder.
I januar 1994 afgav  

 arbejdsgruppen en indstilling om konfliktforebyggelse og -løsning.
Af  

 rapporten fremgår på side  

 39 f.  

 følgende om anvendelsen af håndjern:
 "...
 3.5.3.2. Sammenfatning af svar.
Det er hovedreglen, at  

 håndjern anbringes med håndfladerne mod hinanden og armene bag ryggen.
Under  

 transport over længere strækninger, dog med armene foran, idet håndjern med  

 armene på ryggen under transport over en længere strækning kan være  

 ødelæggende  

 for den indsattes nakke m.v.. Hvis den indsatte udgør en særlig  

 konfliktrisiko,  

 placeres armene på ryggen, også i transportsituationen.
Et enkelt  

 tjenestested  

 bruger ikke håndjern.
Det er ikke kutyme at bruge  

 håndjern om den indsattes ankler, eller at fastspænde den indsatte ved hjælp  

 af  

 håndjern til en fast genstand.
I almindelighed frarådes det også at lænke den  

 indsatte til sig selv.
Alle de interviewede finder,  

 at det er mere skånsomt at anvende håndjern ved transport fra et sted til et  

 andet fx, hvis en indsat skal føres fra sin celle til sikringscelle, fremfor  

 at  

 føre ham dertil i føregreb.
Den indsatte opgiver hurtigere modstand ved at få  

 håndjern på, fordi modstand ikke er mulig i modsætning til føregreb, hvor den  

 indsatte ofte vil genoptage sin modstand, hvis føregrebet slækkes.
Hvis den indsatte skal  

 flyttes fra et sted til et andet iført håndjern, leder man ham normalt afsted  

 ved at to medarbejdere holder i hver sin overarm.
Vil den indsatte ikke selv  

 gå, løftes han i skulderen og ikke i håndjernene.
 3.5.3.3. Arbejdsgruppens vurdering.
 Arbejdsgruppen er i det  

 væsentlige enige i de beskrevne kutymer.
 Arbejdsgruppen finder, at  

 håndjern generelt må anses for et mere hensigtsmæssigt og skånsomt - i  

 forhold  

 til såvel indsatte som personale - sikringsmiddel end føregreb ved transport  

 af  

 en indsat fra en lokalitet til en anden.
Med hensyn til langvarige  

 transporter af indsatte, der udgør en særlig risiko for vold eller voldsom  

 modstand, foreslår arbejdsgruppen at bruge mavebælte plus håndremme fra  

 sikringscellebriksen.
Denne fremgangsmåde er skånsom overfor den indsatte,  

 samtidig med, at den forhindrer den indsatte i at slå (hvilket han har  

 mulighed  

 for med håndjern foran). Den foreslåede fremgangsmåde er ikke tilladt i  

 henhold  

 til gældende regler, hvorfor der bør tilvejebringes hjemmel hertil.
Denne bør  

 i givet fald indeholde samme stenge regler for anvendelse af mavebælte, som  

 for  

 sikringscelleanbringelse og -fiksering.
 Arbejdsgruppen er enig i, at  

 det ikke bør være tilladt at anvende håndjern på den indsattes ankler, at  

 fastspænde den indsatte til en fast genstand, samt det utilrådelige i, at  

 lænke  

 sig til en indsat.
..." Spørgsmålet om anvendelse af  

 håndjern over for indsatte under transport (såvel uden for som i fængslet) og  

 spørgsmålet om brugen af dem foran kroppen eller bag ryggen er omfattet af  

 arbejdsgruppens indstilling, der for tiden overvejes i Direktoratet for  

 Kriminalforsorgen.  

 Under hensyntagen hertil foretager jeg mig på nuværende tidspunkt ikke  

 videre.
Jeg anmoder Direktoratet for  

 Kriminalforsorgen om underretning om resultatet af direktoratets overvejelser  

 og de eventuelle regelændringer, der måtte blive besluttet på baggrund af  

 indstillingen.
Jeg anmoder i den forbindelse om underretning fra Direktoratet  

 for Kriminalforsorgen om direktoratets stillingtagen til spørgsmålet om  

 anvendelse af håndjern med hænderne bag ryggen under sygetransport på en  

 båre.
 10. Orientering af de indsatte forud for besøg.
 Talsmændene klagede over, at  

 de ikke altid forud for besøg i fængslet orienteres herom.
Under den senere samtale  

 beklagede fængselsinspektøren, hvis der havde været besøg i fængslet, uden at  

 de  

 indsatte var blevet orienteret om et forestående besøg.
Fængselsinspektøren  

 var af den opfattelse, at de indsatte blev orienteret efter gældende regler.
 Jeg har ikke anledning til at  

 foretage mig videre vedrørende spørgsmålet.
 11. Forplejningen.
En talsmand klagede over  

 forarbejdningen af maden.
Det blev oplyst, at maden laves i Vestre Fængsel og  

 transporteres til Blegdamsvejens Fængsel.
Når maden serveres for de indsatte,  

 er den blevet halvkold.
 Jeg må henvise de indsatte  

 til konkret at klage over forplejningen til fængselsledelsen.
 12. Butik.
Talsmændene oplyste, at  

 butiksordningen er udmærket, blot er den lidt for dyr.
Som eksempel nævnte  

 de,  

 at en 1½ liters sodavand koster 5 kr. mere i Blegdamsvejens Fængsel end i  

 Vestre Fængsel.
 Under min rundgang fik jeg  

 oplyst, at den nævnte forskel skyldes det forhold, at de indsatte i  

 Blegdamsvejens Fængsel betaler flaskepant, hvilket de indsatte i Vestre  

 Fængsel ikke gør.
 Jeg har ikke anledning til at  

 foretage mig videre vedrørende spørgsmålet.
 13. Andre forhold.
Talsmændene var alle  

 tilfredse med som indsatte at opholde sig i Blegdamsvejens Fængsel.
De  

 beskrev  

 atmosfæren som god og fremhævede som en positiv ting, at de indsatte altid  

 kan  

 kontakte overvagtmesteren.
De kunne ønske sig tilstedeværelsen af flere ældre  

 blandt personalet, da de ældre udviser større forståelse for at få  

 "tingene til at glide" end de unge.
 Som et yderligere positivt  

 forhold nævnte talsmændene, at der på kontoret er blevet installeret en  

 mønttelefon, som de indsatte kan benytte - ganske vist i overværelse af  

 personalet.
C.
Institutionen for frihedsberøvede asylansøgere i Sandholm.
Forud for inspektionsbesøget  

 modtog jeg underretning om, at der i institutionen for frihedsberøvede  

 asylansøgere i Sandholm ikke var valgt talsmænd.
Fængselsinspektøren havde  

 imidlertid opfordret de indsatte til at vælge talsmænd med henblik på en  

 samtale med mig.
 Under besøget havde jeg en  

 samtale med 7 indsatte, der var blevet valgt som talsmænd.
 1. Sagsbehandlingstid ved behandling af ansøgninger om asyl.
 Talsmændene klagede over, at  

 sagsbehandlingstiden ved behandling af ansøgninger om asyl er lang.
 Jeg gav udtryk for forståelse  

 for et behov for hurtig sagsbehandling, men understregede samtidig behovet  

 for  

 grundig sagsbehandling til sikring af den enkeltes retsgarantier.
 Jeg informerede talsmændene  

 om, at der i længere tid har været nedsat en arbejdsgruppe med henblik på at  

 vurdere sagsbehandlingsproceduren og anbefale ændringer, der kan afkorte den  

 nuværende procedure.
 Jeg har ikke grundlag for at  

 foretage mig videre på baggrund af spørgsmålet fra talsmændene.
 2. Politiet.
Talsmændene klagede over  

 politiets adfærd.
De oplyste, at politiet ikke optræder høfligt, men nærmest  

 fornærmende.
De klagede endvidere over politiets anvendelse af håndjern.
Jeg vejledte talsmændene om,  

 at der er mulighed for at klage over den enkelte politiassistent.
Jeg oplyste  

 endvidere, at jeg ved lejlighed ville nævne problemstillingen for  

 Rigspolitichefen.
Efterfølgende har jeg orienteret Rigspolitichefen om den  

 rejste klage i relation til politiets adfærd.
 Jeg foretager mig ikke videre  

 vedrørende spørgsmålet.
 3. Sprogbarriere.
 Talsmændene klagede over, at  

 de bliver bedt om at underskrive afhøringsrapporter, der er affattet på  

 dansk.  

 I disse rapporter er asylansøgernes svar ofte gengivet forkert.
 Talsmændene oplyste  

 endvidere, at de har et særligt behov for kontakt til Røde Kors og tolke, der  

 ikke har forbindelse til politiet.
 Jeg har den 18. maj 1994  

 rejst spørgsmålet om asylansøgeres underskrivelse af afhøringsrapporter, der  

 er affattet på dansk, over for Direktoratet for Udlændinge.
 Jeg har samtidig gjort  

 Direktoratet for Udlændinge opmærksom på de frihedsberøvede asylansøgeres  

 oplyste behov for kontakt til Røde Kors og tolke, der ikke har forbindelse  

 til  

 politiet.
I skrivelsen af 25. juli 1994  

 har Direktoratet for Udlændinge henholdt sig til en udtalelse af 4. juli 1994  

 fra Rigspolitichefen, afdeling E.
Af udtalelsen fremgår bl.a.:
 "For så vidt angår den  

 del af forespørgselen fra Folketingets Ombudsmand, som angår  

  

 asylansøgeres underskrift af  

 rapportforklaringer  

  

 affattet på dansk, kan det oplyses, at et tilsvarende  

 spørgsmål har været rejst af Folketingets Retsudvalg (Almindelig del,  

 spørgsmål  

 nr. 73 af 23. november 1989 (bilag 105), spørgsmål nr. 111 af 16. januar 1990  

 (bilag 199) og spørgsmål nr. 202 af 22. marts 1990 (bilag 360)).
 Der vedlægges kopi af  

 Justitsministeriets besvarelser, hvortil Rigspolitiet kan henholde sig.
Efter afgivelsen af  

 besvarelserne blev justitsministeren den 10. august 1990 kaldt i samråd med  

 Retsudvalget.
Der vedlægges til orientering kopi af Justitsministeriets  

 skrivelse af 20. august 1990 samt notits af 14. august 1990 om forløbet af  

 samrådet.
Der kan desuden henvises til  

 Delbetænkning I om effektivisering af asylsagsbehandling (betænkning nr.  

 1249/1993). I betænkningen side 22 ff. beskrives forløbet af asylafhøringen  

 under medvirken af tolk.
Den beskrevne fremgangsmåde finder fortsat  

 anvendelse,  

 således at det indledningsvis sikres, at tolk og asylansøger forstår hinanden  

 (s. 22), at ansøgeren gøres bekendt med, hvorledes oplysningerne vil blive  

 anvendt (s. 23), og at afhøringen afsluttes med, at tolken gennemgår hele  

 forklaringen med asylansøgeren, og at ansøgerens rettelser/ændringer til den  

 oplæste forklaring påføres (s. 23). Asylansøgeren opfordres til at skrive  

 forklaringen under, men det er en frivillig sag, om den pågældende ønsker det  

 (s. 23-24).
 Indholdet af rapporten bliver  

 således, inden den præsenteres for ansøgeren til underskrift, mundtligt  

 oversat  

 til et sprog, som ansøgeren behersker, men som ikke nødvendigvis er  

 ansøgerens  

 modersmål.
 ...
For så vidt angår det af  

 Ombudsmanden anførte om tolke kan det oplyses, at de tolke, der anvendes af  

 politiet i forbindelse med asylafhøringer, er opført på en særlig  

 tolkefortegnelse, som administreres af Rigspolitiet.
Fortegnelsen omfatter i  

 dag ca. 1.100 tolke, som dækker ca. 130 sprog/dialekter.
Til orientering  

 vedlægges Kundgørelse I, nr. 11, som er grundlaget for Rigspolitiets  

 tolkeadministration.
Tolkene på fortegnelsen er  

 ikke ansat af politiet, men de har stillet sig til rådighed for free-lance  

 tolkeopgaver hos politiet og andre myndigheder under Justitsministeriets  

 område.
Fortegnelsen sendes endvidere til Indenrigsministeriet,  

 Flygtningenævnet og Direktoratet for Udlændinge.
Rigspolitiet lægger  

 afgørende  

 vægt på at understrege tolkenes neutrale stilling i forbindelse med  

 asylafhøringer.  

 Med henblik på at tydeliggøre dette arbejder Rigspolitiet for tiden med at  

 udarbejde et sæt "etiske" regler for anvendelse af tolke i  

 forbindelse med asylafhøringer.
Reglerne vil rette sig til såvel de afhørende  

 polititjenestemænd som de deltagende tolke.
De forskellige tolke- og  

 translatørforeninger vil blive inddraget i arbejdet med de "etiske"  

 regler." Direktoratet for Udlændinge  

 oplyste endvidere at have sendt kopi af mit brev af 18. maj 1994 og  

 direktoratets  

 svarskrivelse til Dansk Røde Kors til orientering vedrørende talsmændenes  

 angivne behov for kontakt til Dansk Røde Kors.
 Herefter har jeg ikke  

 grundlag for at foretage mig videre i anledning af det rejste spørgsmål om  

 underskrivelse af afhøringsrapporter, der er affattet på dansk.
 4. Politiets sagsbehandling.
Talsmændene anførte, at  

 politiet tilsyneladende behandler sagerne usystematisk og efter  

 forgodtbefindende.
Som eksempel herpå oplyste en af talsmændene, at han, der  

 var indrejst i Danmark på en anden persons pas, havde afleveret sit eget  

 internationale kørekort til politiet med oplysninger om rejseruten.
Politiet  

 var imidlertid af den opfattelse, at identiteten til trods for fremlæggelsen  

 af det internationale kørekort ikke var fastslået.
Den pågældende havde nu  

 været fængslet i 3 måneder.
Jeg har orienteret advokat  

 Thorkild Høyer som formand for bestyrelsen for Landsforeningen af Beskikkede  

 Advokater om det rejste spørgsmål.
Jeg har i den forbindelse fremhævet  

 advokaternes mulighed og ansvar for at udøve indflydelse på sagernes  

 behandling.
Vedrørende spørgsmålet foretager jeg mig ikke yderligere.
 5. Problem om 1. asylland.
 Talsmændene var utilfredse  

 med, at myndighederne overvejer spørgsmålet om tilbagesendelse af dem til et  

 1. asylland.
 Jeg oplyste, at myndighederne  

 efter den gældende lovgivning har pligt til at vurdere dette spørgsmål, og at  

 jeg derfor ikke vil kunne kritisere forholdet.
 6. Ældre asylansøgere i afdelingen.
Talsmændene klagede over, at  

 der i afdelingen indsættes ældre asylansøgere.
De oplyste i den forbindelse,  

 at  

 en ældre indsat havde pådraget sig psykiske problemer på grund af  

 indsættelsen.
Under en senere samtale med  

 ledelsen blev det oplyst, at gennemsnitsalderen hos de indsatte er 26 - 27  

 år,  

 og at det er sjældent, at ældre asylansøgere indsættes i afdelingen.
Det blev  

 endvidere oplyst, at institutionens læge inddrages, ligesom der tilbydes den  

 indsatte samtaler med en psykiater, eller der sker henvisning til psykiatrisk  

 behandling, hvis en indsat får psykiske problemer.
Efter inspektionsbesøget har  

 Københavns Fængsler oplyst, at der gives underretning til den pågældendes  

 advokat om væsentlige helbredsforhold - både af psykisk og somatisk art.  

 Underretning gives under iagttagelse af reglerne om samtykke og undtagelserne  

 derfra.
Københavns Fængsler har endvidere oplyst, at asylansøgere med  

 psykiske  

 problemer i hovedsagen har været overført fra institutionen i Sandholm til  

 Vestre Hospital, der har foretaget underretning af advokaterne.
 Jeg har herefter ikke  

 anledning til at foretage mig videre vedrørende spørgsmålet.
 7. Politiets undersøgelsesmetoder.
Talsmændene klagede over, at  

 politiet tilsyneladende ikke har kendskab til relevante faktiske forhold,  

 herunder  

 geografiske forhold.
Til belysning af problemstillingen oplyste en talsmand,  

 at  

 han over for politiet havde tegnet sit hjemland og angivet forskellige  

 lokaliteter.
Til trods herfor havde politiet fastholdt en opfattelse af, at  

 han kom fra et helt andet land.
 Jeg har i skrivelsen af 18.  

 maj 1994 anmodet Direktoratet for Udlændinge om oplysning om, hvorledes de  

 oplysninger,  

 som en asylansøger afgiver, nærmere undersøges, herunder om hvorvidt der  

 anvendes specialister med kendskab til de faktiske forhold, bl.a. geografiske  

 forhold.
 Direktoratet for Udlændinge  

 har i skrivelsen af 25. juli 1994 oplyst:
"Det bemærkes, at  

 Direktoratet for Udlændinge regelmæssigt forsyner Rigspolitichefen med  

 relevant  

 baggrundsmateriale om asylansøgernes hjemlande, herunder at Direktoratet  

 udarbejder supplerende spørgsmål til brug for politiets  

 nationalitetsbestemmelse af visse asylansøgergrupper.
Direktoratet afholder  

 tillige foredrag og informationsmøder for polititjenestemændene i  

 Registreringscentret Sandholm med henblik på at ajourføre politiets viden om  

 situationen i de relevante lande." Rigspolitichefen har den 4.  

 juli 1994 oplyst til dette spørgsmål:
 "For så vidt angår den  

 del af forespørgslen, der vedrører anvendelse af  

  

 specialister hos politiet  

  

 i forbindelse med asylafhøringer, kan det  

 oplyses, at der udfoldes store bestræbelser for at tilvejebringe relevante  

 faktuelle oplysninger om forholdene, herunder de geografiske, i de lande,  

 hvor  

 asylansøgerne kommer fra.
 Rigspolitiet lægger endvidere  

 stor vægt på, at det personale, der skal forestå asylafhøringerne, har et så  

 godt kendskab til forholdene som muligt.
 Baggrundsmateriale til brug  

 for afhøringerne tilvejebringes oftest gennem Direktoratet for Udlændinge.  

 Der  

 kan i den forbindelse henvises til beskrivelsen i betænkning 1249, side 21,  

 7.  

 afsnit, og side 24, punkt 4.2.4., sidste afsnit.
 Rigspolitiet har gennem nogen  

 stået over for særlige vanskeligheder i forbindelse med afhøringer af  

 asylansøgere, der oplyser at være flygtet fra Øst- eller Vestafrikanske  

 lande.  

 Disse vanskeligheder er omtalt i delbetænkning II (1265/1994), kapitel 5,  

 herunder side 74 nederst, om afhøring om de almindelige forhold i det opgivne  

 hjemland og side 75 nederst, om tilfælde, hvor politiet må foreholde en  

 asylansøger vedkommendes ringe viden om forholdene i det angivne hjemland.
 Rigspolitiet har - som det  

 fremgår af den vedlagte organisationsplan - fundet det hensigtsmæssigt i  

 Registreringscentret i Sandholm at oprette 2 specialgrupper, der forestår  

 afhøringerne i de sager, hvor ansøgeren oplyser at være flygtet fra et land i  

 Øst- eller Vestafrika.
 Man kan således godt sige, at  

 de polititjenestemænd, der forestår asylafhøringer, til en vis grad er  

 "specialister" inden for bestemte landegrupper.
Det tilføjes, at nye  

 specialgrupper vil blive oprettet i det omfang, der opstår behov herfor,  

 således som det tidligere har været tilfældet, jf. herved betænkning  

 1249/1993, punkt 4.2.4. sidste afsnit." Jeg har taget det oplyste til  

 efterretning og har ikke grundlag for at antage, at de afhørende  

 polititjenestemænd ikke skulle have kendskab til relevante faktiske  

 oplysninger.
Jeg foretager mig ikke videre vedrørende spørgsmålet.
IV.
Gennemgang af rapporter m.v.
Ved starten af  

 inspektionsbesøget anmodede jeg om for nærmere angivne perioder og i et  

 nærmere  

 fastlagt omfang at modtage kopier af rapporter vedrørende a. anvendelse af håndjern, b. anbringelse i enrum, c. anbringelse i sikringscelle og d. anvendelse af magt.
 Jeg anmodede endvidere om at  

 modtage udskrifter af forhørsprotokollen vedrørende disciplinærstraf.
Ved min gennemgang af det  

 modtagne materiale har jeg navnlig haft opmærksomheden henledt på, hvorvidt  

 proceduren i forhold til de gældende cirkulærer er blevet fulgt.
Jeg har  

 endvidere været opmærksom på spørgsmålet om notatpligt.
Gennemgangen giver  

 anledning til følgende bemærkninger:
a.
Anvendelse af håndjern.
 Fra Vestre Fængsel og  

 Blegdamsvejens Fængsel har jeg for perioden fra den 19. december 1992 til den  

 1. november 1993 modtaget ialt 38 rapporter.
 Fra institutionen for frihedsberøvede  

 asylansøgere i Sandholm har jeg modtaget 20 rapporter, der vedrører perioden  

 fra den 12. februar 1993 til den 28. oktober 1993.
Ved min gennemgang af de 58  

 rapporter - der her beskrives samlet - er jeg ikke gået ind i en nærmere  

 vurdering af beslutningen om at anvende håndjern.
Min opmærksomhed ved  

 gennemgangen har som nævnt været henledt på, om de fastsatte  

 procedureforskrifter er overholdt.
Spørgsmålet om anvendelse af  

 håndjern var for den undersøgte periode reguleret i Direktoratet for  

 Kriminalforsorgens  

 cirkulære af 22. januar 1987 om anvendelse af håndjern over for indsatte.  

 Cirkulærets bestemmelser var også gældende over for varetægtsarrestanter, jf.  

 § 40 i bekendtgørelse nr. 491 af 12. september 1978 om ophold i  

 varetægtsfængsel med senere ændring, og over for asylansøgere, der var  

 frihedsberøvede efter udlændingelovens § 36, jf. udlændingelovens § 36, stk.  

 3, jf. retsplejelovens § 776 og ovennævnte § 40 i bekendtgørelsen om ophold i  

 varetægtsfængsel. (Førstnævnte cirkulære er nu ophævet ved cirkulære af 27.  

 maj 1994 om anvendelse af håndjern over for indsatte.) Efter cirkulærets afsnit A, §  

 1, stk. 1, kan indsatte under transport m.v. belægges med håndjern, hvis det  

 er nødvendigt for at hindre undvigelse eller for at afværge truende vold,  

 betvinge voldsom modstand eller for at hindre selvmord eller anden  

 selvbeskadigelse.
Af bestemmelsen fremgår det, at "transport"  

 omfatter transport både inden for og uden for anstalten.
I 57 tilfælde blev håndjern  

 anvendt i forbindelse med transport, heraf i 44 tilfælde i forbindelse med  

 transport uden for anstalten og i 13 tilfælde i forbindelse med transport  

 inden  

 for anstalten. (I ét af tilfældene er det uklart, om der er tale om transport  

 uden for eller inden for anstalten, men der er formentlig tale om det  

 sidstnævnte.) Af de 57 tilfælde blev  

 håndjern anvendt i 15 tilfælde for at afværge truende vold eller betvinge  

 voldsom modstand.
Der blev i disse tilfælde anvendt magt i 12 tilfælde.
 Håndjern blev anvendt i 3  

 tilfælde for at hindre selvmord eller anden selvbeskadigelse, og af disse  

 tilfælde blev der anvendt magt i ét tilfælde.
I 2 tilfælde blev der anvendt  

 håndjern for at afværge truende vold eller betvinge voldsom modstand  

 kombineret  

 med det formål at hindre selvmord eller anden selvbeskadigelse.
Der blev  

 anvendt magt i begge tilfælde.
I ét tilfælde blev der  

 anvendt håndjern for afværge truende vold, betvinge voldsom modstand, hindre  

 selvmord eller anden selvbeskadigelse og for at hindre undvigelse.
Der blev  

 ikke anvendt magt.
 Der blev anvendt håndjern med  

 det formål at hindre undvigelse og afværge truende vold eller betvinge  

 voldsom  

 modstand i 7 tilfælde, og der blev i ét af disse tilfælde anvendt magt.
 I de resterende 29 tilfælde  

 blev håndjern anvendt alene for at hindre undvigelse, og der blev i ingen af  

 tilfældene anvendt magt.
Af disse 29 tilfælde vedrørte  

 de 26 tilfælde transporter uden for anstalten.
Af de 26 tilfælde fandt de 20  

 tilfælde sted alene i perioden fra den 1. september 1993 til den 29. oktober  

 1993.
 Om baggrunden for denne  

 markante stigning i anvendelsen af håndjern under transport har  

 fængselsinspektøren i skrivelsen af 8. december 1993 oplyst, at Københavns  

 Fængsler fra september 1993 har indskærpet, at der i forbindelse med  

 transport  

 af indsatte til behandling m.v. uden for fængslet skal foretages en nøje  

 vurdering af undvigelsesrisikoen, herunder en vurdering af, om håndjern er  

 nødvendige.
 Ud af de nævnte 20 tilfælde i  

 perioden fra den 1. september 1993 til den 29. oktober 1993 er der i 9  

 tilfælde  

 i et særskilt notat angivet en konkret begrundelse for anvendelse af  

 håndjern.  

 Der er i 2 tilfælde henvist til tidligere undvigelse, i 1 tilfælde til  

 dommens  

 længde, i 5 tilfælde til kriminalitetens art og i 1 tilfælde til dommens  

 længde  

 og kriminalitetens art.
 4 øvrige rapporter medtager i  

 selve rapporten oplysninger om den konkrete begrundelse for anvendelse af  

 håndjern. 2 af rapporterne indeholder oplysninger om tidligere undvigelse, 1  

 rapport henviser til kriminalitetens art, og endnu 1 rapport henviser såvel  

 til kriminalitetens art som til dommens længde.
 De resterende 7 rapporter  

 indeholder ikke bemærkninger om, hvilke oplysninger der er indgået i  

 vurderingen af undvigelsesrisikoen, og der er ikke udfærdiget særskilt notat  

 om den konkrete begrundelse for anvendelsen af håndjern.
 Fængselsinspektøren har i  

 skrivelse af 22. juli 1994 oplyst, at der i disse sager ikke foreligger andre  

 notater om den konkrete anvendelse af håndjern end det, der fremgår af selve  

 håndjernsrapporten.
Inspektøren har endvidere  

 redegjort for de konkrete forhold, der gjorde sig gældende i et enkelt af  

 disse  

 tilfælde.
Herudover er der oplyst bl.a. følgende:
"Det kan oplyses, at  

 overvagtmesteren i vagten, der som udgangspunkt træffer afgørelse om  

 anvendelse  

 af håndjern i forbindelse med udkørsel til f.eks. ambulant behandling,  

 træffer  

 afgørelsen på grundlag af foreliggende oplysninger om tidligere undvigelser,  

 oplysninger fra afdelingen om evt. forhold på afdelingen, der indikerer en  

 flugtrisiko eller anden grund til brug for håndjern eller oplysninger om den  

 påsigtede eller idømte kriminalitets art og karakter.
Såfremt  

 overvagtmesteren  

 ikke finder at have et tilstrækkeligt grundlag for at tage stilling, rettes  

 der henvendelse til sagsbehandlende politimyndighed for at få supplerende  

 oplysninger,  

 der kan have betydning for afgørelsen." Som nævnt er jeg ikke gået  

 ind i en nærmere vurdering af grundlaget for anvendelsen af håndjern i de  

 enkelte tilfælde.
Efter min gennemgang af  

 rapporterne må jeg henstille til Direktoratet for Kriminalforsorgen, at det  

 indskærpes, at der skal foretages udførligt notat om begrundelsen for  

 anvendelsen af håndjern, uanset at cirkulæret ikke udtrykkeligt foreskriver  

 en  

 sådan notatpligt.
Jeg henviser herved til, at det af cirkulærets § 1 fremgår,  

 at anvendelsen af håndjern skal være "nødvendig", og at der er tale  

 om et alvorligt indgreb, som forudsætter en konkret vurdering i det enkelte  

 tilfælde af behovet herfor. (Samme henstilling afgav jeg den 29. januar 1991  

 efter min inspektion af Statsfængslet i Horsens.
Direktoratet for  

 Kriminalforsorgen oplyste den 10. juli 1991, at direktoratet i forbindelse  

 med  

 udsendelse af en ny rapportblanket ville indskærpe, at der anføres udførlig  

 begrundelse for anvendelse af håndjern.) Efter cirkulærets § 3 skal  

 lægetilsyn finde sted, 1) når der har været anvendt magt, medmindre  

 institutionens vagthavende leder finder det åbenbart unødvendigt, eller 2)  

 såfremt forholdene taler derfor.
 Der har i 16 tilfælde været  

 anvendt magt i forbindelse med anvendelse af håndjern ved transport, og det  

 fremgår  

 af håndjernsrapporterne i 12 af disse tilfælde, at der har været lægetilsyn.
I et 13. tilfælde  

 (håndjernsrapport af 26. juli 1993, varetægtsarrestant) blev den pågældende  

 umiddelbart efter magtanvendelsen tilset af en sygeplejerske.
På grund af  

 indsattes  

 selvbeskadigelse blev han i ambulance indbragt til skadestue.
Ved den  

 efterfølgende indsættelse i Vestre Fængsel blev han ikke tilset af læge efter  

 anvendelse af håndjern.
Det fremgår af et notat til rapporten, at  

 overvagtmesteren i vagten havde skønnet, at det ikke var nødvendigt, da  

 håndjernene var løst påsat.
I de resterende 3 tilfælde  

 fremgår det ikke direkte af håndjernsrapporterne, at der har været lægetilsyn  

 efter magtanvendelsen. (I 2 af disse tilfælde er det på rapporterne angivet,  

 at lægetilsyn blev skønnet nødvendigt.
I det 3. tilfælde mangler der  

 afkrydsning ud for det spørgsmål.
I det ene af tilfældene henvises der på  

 håndjernsrapporten til observationsbladet vedrørende spørgsmålet om  

 lægetilsyn).
 I de nævnte 3 tilfælde  

 (håndjernsrapporter af 13. og 21. oktober 1993, varetægtsarrestanter, samt  

 26.  

 oktober 1993, strafafsoner) er der imidlertid i de efterfølgende  

 sikringscellerapporter  

 oplysninger om lægetilsyn.
 Jeg finder det uheldigt, at  

 der ikke er foretaget notat om lægetilsyn på de 2 håndjernsrapporter, hvor  

 der  

 rent faktisk blev foretaget lægetilsyn, og hvor lægetilsynet alene fremgår af  

 sikringscellerapporterne.
Af de samlede 57 rapporter,  

 hvor håndjern blev anvendt i forbindelse med transport, fremgår det, at der  

 ikke blev anvendt magt i 41 til-fælde.
Der blev i 20 af de 41 tilfælde  

 foretaget lægetilsyn, heraf i nogle enkelte tilfælde af anstaltens  

 sygeplejerske.
 Af de resterende 21 tilfælde  

 fremgår det af rapporten i 17 tilfælde, at lægetilsyn blev skønnet  

 unødvendigt.  

 Det er i 10 af disse tilfælde yderligere oplyst, at indsatte ikke selv  

 ønskede  

 tilsyn.
I 2 andre tilfælde  

 (håndjernsrapporter af henholdsvis 4. oktober 1993, varetægtsarrestant, og  

 16.  

 oktober 1993, hæfte) er det ikke angivet, hvorvidt lægetilsyn blev skønnet  

 nødvendigt eller ej.
Det er i sagerne oplyst, at indsatte ikke ønskede  

 lægetilsyn.
Tilfældene giver mig  

 anledning til at bemærke, at vurderingen af, hvorvidt lægetilsyn skønnes  

 nødvendigt, skal foretages og oplyses uanset indsattes egen holdning til  

 spørgsmålet.
Indsattes egen holdning kan som et blandt flere forhold indgå i  

 vurderingen af, hvorvidt forholdene taler for et lægetilsyn.
De enkelte  

 rapporter giver mig dog ikke grundlag for at antage, at lægetilsyn burde  

 havde  

 fundet sted.
Af de sidste 2 tilfælde  

 fremgår det af rapporten i det ene tilfælde (28. oktober 1993,  

 varetægtsarrestant), at lægetilsyn blev skønnet nødvendigt.
I sagen blev den  

 indsatte transporteret fra institutionen for frihedsberøvede asylansøgere i  

 Sandholm til Vestre Fængsel.
Af et notat til rapporten synes det at fremgå,  

 at  

 lægetilsynet blev skønnet nødvendigt på grund af den indsattes sindstilstand.  

 I  

 det andet tilfælde (13. oktober 1993, varetægtsarrestant) er det også oplyst,  

 at lægetilsyn blev skønnet nødvendigt.
Det fremgår endvidere, at den indsatte  

 selv ønskede et tilsyn.
I ingen af sagerne er der anførsel om, at der blev  

 foretaget tilsyn.
 Jeg havde fundet det  

 rigtigst, om det af rapportmaterialet i disse 2 tilfælde var fremgået, at der  

 blev foretaget lægetilsyn, når det samtidig er angivet, at lægetilsyn blev  

 skønnet nødvendigt.
 Efter cirkulærets afsnit B, §  

 4, stk. 1, kan indsatte ligeledes belægges med håndjern, hvis det er  

 nødvendigt  

 for at afværge truende vold, betvinge voldsom modstand eller for at hindre  

 selvmord eller anden selvbeskadigelse, og umiddelbar hensættelse i  

 sikringscelle ikke er mulig.
 Efter § 4, stk. 2, må  

 håndjern i en sådan situation kun anvendes, når forholdene gør det absolut  

 påkrævet, og når andre lempeligere midler har været forsøgt eller åbenbart  

 vil  

 være utilstrækkelige.
 Lægetilsyn skal efter § 6,  

 stk. 2, normalt finde sted omgående.
I ét tilfælde  

 (håndjernsrapport af 17. september 1993, varetægtsarrestant) var anvendelse  

 af  

 håndjern sket i stedet for anbringelse i sikringscelle.
Der blev i den  

 forbindelse tillige anvendt magt.
Anvendelsen blev forsøgt afværget ved  

 samtale.
Af et bilag til rapporten fremgår det, at indsatte var stærkt  

 uligevægtig og truede med at begå selvmord.
Da han nægtede at følge med til  

 observationscellen, blev han belagt med håndjern.
Efter beroligende samtale i  

 observationscellen blev håndjernene taget af.
Der blev foretaget lægetilsyn  

 efter 3 timer og 5 minutter.
Det fremgår ikke af rapporten eller det  

 tilhørende bilag, hvorfor lægetilsyn ikke blev foretaget omgående.
 Jeg finder det - i mangel af  

 yderligere oplysninger - uheldigt, at lægetilsyn først blev foretaget på et  

 relativt sent tidspunkt.
Ved min gennemgang af  

 rapporten i sagen har jeg i øvrigt noteret mig, at magtanvendelsen bl.a.  

 bestod  

 i anvendelse af benlås.
Jeg er bekendt med, at Justitsministeriet for tiden  

 undersøger spørgsmålet om politiets brug af "fikseret" og den  

 såkaldte "manuelle benlås". Jeg har udbedt mig underretning om  

 resultatet  

 af undersøgelsen.
Efter min umiddelbare opfattelse må undersøgelsen tillige  

 få  

 betydning for fængselspersonalets anvendelse af benlås.
Efter cirkulærets § 2 træffer  

 anstaltens vagthavende leder eller den, han bemyndiger dertil, bestemmelse om  

 anvendelse af håndjern.
Hvis forholdene ikke tillader, at man afventer  

 vedkommendes afgørelse, træffes bestemmelse af den tilstedeværende  

 funktionær,  

 som er ansvarlig for det pågældende tjenesteområde.
I ca. halvdelen af tilfældene  

 blev bestemmelse om anvendelse af håndjern truffet af en funktionær, der i  

 alle  

 tilfældene - bortset fra 2 - underrettede overvagtmesteren herom.
I den anden  

 halvdel af tilfældene blev bestemmelsen truffet af en overvagtmester.
Efter cirkulærets § 5 (i  

 afsnit B om anvendelse af håndjern i stedet for anbringelse i sikringscelle)  

 træffer anstaltens vagthavende leder bestemmelse om anvendelse af håndjern.  

 Hvis forholdene ikke tillader, at man afventer lederens afgørelse, træffes  

 bestemmelsen af overvagtmesteren, eller hvis dette ikke er muligt, af  

 vagtmesteren  

 eller dennes stedfortræder eller den tilstedeværende funktionær, som er  

 ansvarlig for det pågældende tjenesteområde.
Den vagthavende leder skal  

 normalt omgående underrettes om anvendelsen.
For så vidt angår arresthusene  

 skal arrestinspektøren snarest muligt underrettes som anvendelsen af  

 håndjern.
Som anført ovenfor blev  

 håndjern i et enkelt tilfælde vedrørende en varetægtsarrestant anvendt i  

 stedet  

 for anbringelse i sikringscelle.
Bestemmelse herom blev truffet af en  

 overvagtmester, der 2 timer senere underrettede en ledende overvagtmester  

 herom.
Rapporten om anvendelse af håndjern blev godkendt af en  

 vicefængselsinspektør 25 dage senere.
 Jeg finder ikke, at der i  

 sagen er forholdt i overensstemmelse med cirkulærets § 5.
b.
Anbringelse i enrum.
I forbindelse med selve inspektionsbesøget  

 blev det aftalt med Københavns Fængsler, at jeg til belysning af sagerne om  

 enrumsanbringelse i første omgang ville få tilsendt materiale i form af den  

 registrering, der danner grundlaget for fængslets indberetning til  

 Direktoratet  

 for Kriminalforsorgen.
Jeg modtog herefter 13 dokumenter vedrørende  

 enrumsanbringelser  

 i perioden fra den 23. august 1993 til den 8. oktober 1993.
I 7 af tilfældene var der  

 tale om delvis enrumsanbringelse og i de resterende 6 tilfælde fuldstændig  

 enrumsanbringelse.
Der synes i ingen af tilfældene at være tale om frivillig  

 enrumsanbringelse.
Efter § 2, stk. 2, i  

 cirkulære af 14. september 1978 om adgangen til at anbringe indsatte i enrum  

 kan tvangsmæssig enrumsanbringelse kun finde sted, hvis "...
det findes nødvendigt for at forebygge undvigelse, det findes nødvendigt for at forebygge voldsom adfærd, det findes påkrævet for at hindre fortsat strafbar  

 virksomhed, herunder brug af euforiserende stoffer, den indsatte udviser en sådan grov eller gentagen  

 utilladelig adfærd, som gør fortsat ophold i fællesskab åbenbart uforsvarlig, den indsatte modsætter sig foranstaltninger, der er  

 nødvendige af sikkerhedshensyn, den indsatte modsætter sig foranstaltninger, der er  

 påkrævet for at gennemføre en almindelig sundhedskontrol eller forebygge  

 smittefare, den indsatte nægter at påtage sig beskæftigelse i  

 institutionen efter dennes bestemmelse." For varetægtsarrestanter  

 findes regler, der svarer til nr. 1-6 i den citerede bestemmelse, i § 2, stk.  

 2, nr. 1-6, i cirkulære af 13. september 1978 om adgangen til at anbringe  

 varetægtsarrestanter i enrum.
Cirkulæret, der er udstedt med hjemmel i § 3,  

 stk. 3, i bekendtgørelse af 12. september 1978 om omhold i varetægtsfængsel,  

 finder tillige anvendelse på enrumsanbringelse af frihedsberøvede  

 asylansøgere,  

 jf. udlændingelovens § 36, stk. 3, jf. retsplejelovens § 776.
Af det modtagne materiale  

 fremgår det - enten ved en direkte henvisning eller ved angivelse af faktiske  

 oplysninger - at der er sket enrumsanbringelse i 5 tilfælde i henhold til §  

 2,  

 stk. 2, nr. 1. I 4 tilfælde er anbringelsen sket i henhold til § 2, stk. 2,  

 nr.  

 2, i 2 tilfælde i henhold til § 2, stk. 2, nr. 4, og i 1 tilfælde i henhold  

 til  

 § 2, stk. 2, nr. 2 og 4. I det sidste og 13. tilfælde er der alene henvist  

 til  

 § 9, stk. 1, i cirkulæret om enrumsanbringelse af varetægtsarrestanter.  

 (Bestemmelsen pålægger en omgående indberetningspligt til Direktoratet for  

 Kriminalforsorgen, hvis en varetægtsarrestant i henhold til § 2, stk. 2, er  

 anbragt i enrum ud over 4 uger.) Jeg anmoder om nærmere  

 oplysninger om hjemmelsgrundlaget for den sidstnævnte sag om (delvis)  

 enrumsanbringelse.
Dokumentet er underskrevet den 8. oktober 1992 (formentlig  

 retteligt 1993) af overvagtmester A ...
Proceduren ved anbringelse i  

 enrum er fastlagt i § 3, stk. 3-7, i begge cirkulærer.
Ordlyden af disse  

 bestemmelser er næsten identisk og adskiller sig alene ved omtalen af en  

 indsat  

 og en varetægtsarrestant.
 De nævnte bestemmelser (i  

 cirkulæret af 14. september 1978 om adgangen til at anbringe indsatte i  

 enrum)  

 har følgende ordlyd:
 "  

  

 Stk. 3.  

  

 Enrumsanbringelse i henhold til § 2, stk. 2, forudsætter,  

 at den indsatte i fornødent omfang er gjort bekendt med de foreliggende  

 indberetninger og eventuelle afhøringer samt har haft lejlighed til at udtale  

 sig.
 Stk. 4.  

  

 Den indsatte skal altid gøres bekendt med begrundelsen for,  

 at han anbringes i enrum.
 Stk. 5.  

  

 Alle afhøringer skal overværes af en af institutionens  

 funktionærer.
Stk. 6.  

  

 Om bestemmelsen gøres notat, der skal indeholde en  

 gengivelse af det indberettede og eventuelle forklaringer.
Den afhørte skal  

 have lejlighed til at godkende gengivelsen af sin forklaring, og det skal  

 anføres, om godkendelse er sket.
Notatet skal endvidere indeholde en udførlig  

 begrundelse for, at anbringelsen er anset for påkrævet.
Stk. 7.  

  

 Den indsatte skal efter anmodning have udleveret udskrift  

 af notatet.
Oplysninger kan udelades i det omfang, hensynet til  

 institutionens  

 sikkerhed eller til enkeltpersoner klart tilsiger det." Det modtagne materiale gør  

 mig imidlertid ikke i stand til at konstatere, hvorvidt der er forholdt i  

 overensstemmelse med de citerede bestemmelser, herunder hvorvidt den  

 indsatte/varetægtsarrestanten er blevet partshørt og har haft mulighed for at  

 udtale sig.
 Ved fremsendelsen af  

 materialet oplyste fængselsinspektøren, at selve afgørelsen om  

 enrumsanbringelse "træffes vanligvis efter afholdelse af forhør".
 Jeg anmoder Københavns  

 Fængsler om nærmere oplysninger om, hvilken procedure fængslet følger i  

 relation til de citerede bestemmelser.
 Regler om ophør af  

 tvangsmæssig enrumsanbringelse af indsatte er indeholdt i § 4, stk. 5 og 6, i  

 cirkulæret af 14. september 1978. Bestemmelserne har følgende ordlyd:
 "  

  

 Stk. 5.  

  

 Spørgsmålet om anbringelsens ophør skal tages op til  

 overvejelse, hver gang der er forløbet 1 uge siden iværksættelsen eller  

 sidste  

 beslutning om opretholdelse af anbringelsen.
Stk. 6.  

  

 Om de overvejelser, der har fundet sted i henhold til stk.  

 5 og om anbringelsens ophør gøres notat." Indholdsmæssigt tilsvarende  

 regler findes i § 6, stk. 2 og 3, i cirkulæret af 13. september 1978 (for  

 varetægtsarrestanter og frihedsberøvede asylansøgere).
 I cirkulærskrivelse af 19.  

 april 1991 har Direktoratet for Kriminalforsorgen under henvisning til de  

 nævnte cirkulærer præciseret, at dato og klokkeslet for ophør af  

 enrumsanbringelse  

 skal noteres.
 Begge cirkulærer indeholder  

 en bestemmelse (henholdsvis § 7, stk. 1, og § 9, stk. 1) om, at der skal ske  

 omgående indberetning til Direktoratet for Kriminalforsorgen i de tilfælde,  

 hvor en indsat/en varetægtsarrestant er tvangsmæssigt anbragt i enrum ud over  

 4  

 uger.
Det modtagne materiale  

 indeholder i 11 tilfælde oplysning om, i hvor mange dage enrumsanbringelsen  

 varede.
Jeg går ud fra, at enrumsanbringelsen i de tilfælde, hvor den  

 pågældende er overført til anden anstalt, er ophørt på det oplyste  

 overførselstidspunkt.
I 2 tilfælde (dokumenter underskrevet af overvagtmester  

 A henholdsvis den 3. og 8. september 1993), er der ingen oplysninger om  

 varigheden af enrumsanbringelsen.
 Af de nævnte 11 tilfælde varede  

 enrumsanbringelsen mellem 1-7 dage i 1 tilfælde (dokument underskrevet den  

 10.  

 september 1993), mellem 8-14 dage i 5 tilfælde (dokumenter underskrevet den  

 30.  

 august, 3. september, 3. september, 10. september og 14. september 1993),  

 mellem 15-21 dage i 3 tilfælde (dokumenter underskrevet den 23. august og 16.  

 september og (formentlig retteligt) 8. oktober 1993) og mellem 22-28 dage i  

 de  

 resterende 2 tilfælde (dokumenter underskrevet den 23. september og 5.  

 oktober 1993).
Jeg anmoder Københavns Fængsler  

 om nærmere oplysning om, hvor længe enrumsanbringelsen har varet i de 2  

 tilfælde, hvor der ikke foreligger oplysninger herom i det modtagne  

 materiale, såfremt enrumsanbringelsen i de nævnte 2 sager varede  

 ud over 4 uger, hvorvidt sagerne da blev indberettet til Direktoratet for  

 Kriminalforsorgen og i bekræftende fald tidspunktet herfor, hvorvidt - og i bekræftende fald hvornår - der er  

 foretaget en fornyet overvejelse af afgørelsen om enrumsanbringelse (og  

 foretaget notat herom) i de sager, hvor der er forløbet en uge fra  

 iværksættelsen  

 af enrumsanbringelsen eller fra sidste beslutning om opretholdelse af  

 anbringelsen, og hvorvidt der i sagerne er foretaget notat om  

 klokkeslettet for ophør af anbringelsen.
 Af det modtagne materiale  

 fremgår det ikke, hvem der har truffet afgørelse om enrumsanbringelserne og  

 ophør heraf.
Dette kompetencespørgsmål har  

 været rejst i forbindelse med et inspektionsbesøg, som jeg aflagde i november  

 1993 i Anstalten ved Herstedvester, Grønlænderafdelingen.
I den forbindelse  

 rettede  

 Direktoratet for Kriminalforsorgen henvendelse til anstalterne, herunder til  

 Københavns Fængsler, der afgav en udtalelse om spørgsmålet den 25. august  

 1994.  

 Af udtalelsen fremgår det bl.a., at kompetencen til at træffe afgørelse om  

 anbringelse i enrum i Københavns Fængsler er delegeret til overvagtmesteren  

 (forhørslederen), men med en efterfølgende ledelseskontrol.
Min opfattelse af  

 kompetencespørgsmålet fremgår af mit svar af 7. marts 1995 til Direktoratet  

 for  

 Kriminalforsorgen.
Jeg vedlægger en kopi af svaret.
Som det fremgår af mit  

 brev  

 til Direktoratet for Kriminalforsorgen, har jeg henstillet, at direktoratet  

 tager spørgsmålet op til nærmere overvejelse.
 Den 4. april 1995 har  

 Direktoratet for Kriminalforsorgen meddelt mig, at direktoratet er indstillet  

 på at gennemføre ændringer af de gældende regelsæt, så det klart kommer til  

 at  

 fremgå af disse, at der er hjemmel for institutionens leder til at delegere  

 sin  

 kompetence til at træffe afgørelse om såvel foreløbig som endelig anbringelse  

 i enrum til andre personalemedlemmer i institutionen.
Direktoratet for  

 Kriminalforsorgen har samtidig anført, at direktoratet vil sikre, at  

 kompetencespørgsmålet til sin tid præciseres i forbindelse med gennemførelsen  

 af en lov om fuldbyrdelse af straf m.v., jf.
Betænkning nr. 1181/1989 om en  

 lov  

 om fuldbyrdelse af straf m.v., som for tiden er under behandling af  

 Straffelovrådet.
Jeg har herefter den 7. april  

 1995 over for Direktoratet for Kriminalforsorgen bekræftet modtagelsen af  

 disse oplysninger, som jeg har noteret mig.
Jeg har samtidig meddelt  

 Direktoratet for Kriminalforsorgen, at jeg herefter ikke har anledning til på  

 nuværende tidspunkt at foretage mig videre.
 På den baggrund foretager jeg  

 mig ikke videre vedrørende spørgsmålet i relation til mit inspektionsbesøg i  

 Københavns Fængsler.
c.
Anbringelse i sikringscelle.
 For perioden fra den 2. maj  

 til den 1. november 1993 modtog jeg kopi af 68 rapporter om  

 sikringscelleanbringelse.
Min gennemgang af rapporterne  

 har også i disse tilfælde koncentreret sig om, hvorvidt de  

 procedureforskrifter  

 vedrørende anbringelse, der var gældende i den omhandlede periode, er  

 iagttaget,  

 og om de foretagne notater er fyldestgørende. (Ved cirkulære af 27. maj 1994  

 har Direktoratet for Kriminalforsorgen med virkning fra den 1. juli 1994  

 fastsat ændrede regler om anvendelse af observationscelle, sikringscelle,  

 fiksering mv. i Kriminalforsorgens anstalter og arresthuse.) Jeg har ikke foretaget en  

 nærmere undersøgelse af grundlaget for og nødvendigheden af anbringelserne.
 Sikringscelleanbringelse kan  

 i følge fuldbyrdelsesbekendtgørelsens (bekendtgørelse af 21. juni 1973) § 31  

 ske, hvis det er nødvendigt for at afværge truende vold, betvinge voldsom  

 modstand eller hindre selvmord eller anden selvbeskadigelse.
 Med hjemmel i bekendtgørelsen  

 blev udstedt cirkulære af 15. juli 1974, som ændret ved cirkulære af 16.  

 april  

 1991, om anvendelse af sikringscelle i kriminalforsorgens anstalter og  

 arresthuse.
 Bekendtgørelse af 12.  

 september 1978 om ophold i varetægtsfængsel indeholder i § 33 en bestemmelse,  

 der svarer til fuldbyrdelsesbekendtgørelsens § 31. Reglerne i cirkulæret af  

 15.  

 juli 1974 fandt tilsvarende anvendelse for sikringscelleanbringelse af  

 varetægtsarrestanter, jf. bekendtgørelsens § 40.
 Cirkulæret af 15. juli 1974  

 fandt endvidere anvendelse for sikringscelleanbringelse af frihedsberøvede  

 asylansøgere, jf. udlændingelovens § 36, jf. retsplejelovens § 776.
 38 af rapporterne vedrørte  

 sikringscelleanbringelse af varetægtsarrestanter, 17 vedrørte anbringelse af  

 strafafsonere, 6 vedrørte hæfte, 5 vedrørte asylansøgere, der var  

 frihedsberøvet efter udlændingelovens § 36 og 2 vedrørte  

 sikringscelleanbringelse af anholdte.
 Anbringelserne var i 11  

 tilfælde sket for at afværge truende vold, i 6 tilfælde for at betvinge  

 voldsom  

 modstand, i 16 tilfælde for at hindre selvmord eller anden selvbeskadigelse,  

 i  

 20 tilfælde for at afværge truende vold og for at betvinge voldsom modstand,  

 i  

 6 til-fælde for at afværge truende vold og tillige for at hindre selvmord  

 eller  

 anden selvbeskadigelse, i 5 tilfælde for at betvinge voldsom modstand og for  

 at hindre selvmord eller anden selvbeskadigelse og i 4 tilfælde for at  

 afværge  

 truende vold, betvinge voldsom modstand og for at hindre selvmord eller anden  

 selvbeskadigelse.
Selv om jeg, som anført  

 ovenfor, ikke har foretaget en nærmere undersøgelse af grundlaget for og  

 nødvendigheden af anbringelserne, har 1 rapport givet anledning til  

 overvejelse.
Sagen vedrører en sikringscelleanbringelse den 17. juni 1993 af  

 en  

 anholdt.
Episoden er på rapporten beskrevet således:
 "Indsatte begyndte at  

 larme ved at bulder på døren og råbe da sygeplejersken var gået hen for at  

 ringe.
for at få ro på afdelingen blev han flyttet til SM.12  

  

 (min  

 fremhævelse) uden brug af magt. ..." Det er på rapporten afkrydset,  

 at anbringelsen var påkrævet for at hindre selvmord eller selvbeskadigelse.
Jeg udbeder mig fra  

 Københavns Fængsler en udtalelse om sagen.
Udtalelsen bedes fremsendt gennem  

 Direktoratet for Kriminalforsorgen med direktoratets eventuelle bemærkninger  

 hertil.
Spørgsmålet om anvendelse af  

 sikringscelle var som anført reguleret ved cirkulære af 15. juli 1974, som  

 ændret ved cirkulære af 16. april 1991, om anvendelsen af sikringsceller i  

 kriminalforsorgens anstalter og arresthuse.
Cirkulærets § 3 havde følgende  

 ordlyd:
"  

  

 Stk. 1.  

  

 Bestemmelse om anvendelse af sikringscelle m.v. træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelse af overvagtmesteren  

 eller, hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om sikringsmidlernes anvendelse.
 Stk. 2.  

  

 For så vidt angår arresthusene skal arrestinspektøren  

 snarest muligt underrettes om sikringsmidlernes anvendelse.
Stk. 3.  

  

 Der skal straks udfærdiges rapport om det passerede på  

 særlige rapportblanketter (d.f.k. 110), der rekvireres fra Statsfængslet i  

 Nyborg.
På et observationsskema (d.f.k. 107), der rekvireres i Statsfængslet  

 i  

 Nyborg, skal der foretages notat, hver gang personalet har tilset den  

 indsatte.  

 Notatet skal indeholde oplysning om tidspunktet for tilsynet samt oplysning  

 om  

 den indsattes tilstand, herunder eventuelle bemærkninger om behovet for  

 opretholdelse af anbringelsen/fikseringen." Fra Københavns Fængsler har  

 jeg modtaget de interne regler for anbringelse i sikringscelle.
Heraf fremgår  

 bl.a. følgende:
"Bestemmelse om  

 anvendelse af sikringscelle og/eller sikringsmidler i forbindelse hermed  

 træffes af vagthavende/inspektionsvagthavende.
Tillader forholdene ikke, at  

 man  

 afventer disses afgørelse, træffes bestemmelsen af:
 VF:  

  

 Fløjovervagtmesteren - i ydertidspunkterne vagthavende.
 Hvis dette tidsmæssigt ikke  

 er muligt, træffes afgørelsen af den funktionær, der er ansvarlig for det  

 pågældende tjenesteområde.
BlF:  

  

 Overvagtmesteren.
I ydertidspunkterne enhedsfunktionæren  

 tjenestegørende på kontoret 1. etage.
Hvis dette tidsmæssigt ikke er muligt  

 træffes afgørelsen af den enhedsfunktionær eller anden tilstedeværende, der  

 er  

 ansvarlig for det pågældende tjenesteområde.
Overvagtmesterkontoret/inspektionsvagthavende  

 skal normalt omgående underrettes om anbringelsen." I rapporterne er det angivet,  

 hvorvidt der blev foretaget underretning af overvagtmesteren og/eller  

 institutionens  

 leder, ligesom der - med enkelte undtagelser - er angivet tidspunktet for  

 underretningen.
 I alle tilfælde fremgår det,  

 at overvagtmesteren/arrestforvareren blev underrettet. (I enkelte tilfælde  

 indirekte derved, at overvagtmesteren medvirkede ved anbringelsen).
I 45 rapporter er det  

 angivet, at institutionens leder blev underrettet. (På grund af brug af  

 navneinitialer kan det konstateres, at "institutionens leder" i 13  

 af  

 disse tilfælde er vagtmestre/overvagtmestre.
Ledelsen ses i 2 af de 13  

 tilfælde ikke at have påført rapporterne en godkendelsespåtegning).
Der er ingen angivelse af  

 underretning af ledelsen i de resterende 23 tilfælde. (Efterfølgende har  

 ledelsen dog godkendt rapporten i 15 af disse tilfælde - i et 16. tilfælde  

 skete godkendelsen på den tilhørende rapport om anvendelse af håndjern.
Den  

 efterfølgende godkendelse er i flere tilfælde først sket efter mange dages  

 forløb).
 Jeg anmoder Københavns Fængsler  

 og Direktoratet for Kriminalforsorgen om udtalelser om, hvorvidt der i de  

 nævnte 36 sager (13 + 23) er sket underretning af den "vagthavende  

 leder/arrestforvareren" og "arrestinspektøren" i  

 overensstemmelse med det tidligere gældende cirkulære.
 Underretningen af  

 overvagtmesteren fordeler sig tidsmæssigt sådan:
I 4 tilfælde er der ikke  

 foretaget notering af tidspunktet for underretningen.
Overvagtmesteren  

 medvirkede tilsyneladende ved anbringelsen i disse tilfælde, og jeg går ud  

 fra,  

 at det kan være baggrunden for den manglende angivelse af tidspunktet for  

 underretningen.
I 58 tilfælde skete underretningen enten før eller senest 15  

 minutter efter anbringelsen.
Underretningen skete i 6 tilfælde på et senere  

 tidspunkt (22, 50, 25, 30, 25 og 25 minutter efter anbringelsen). (Tilfældene  

 vedrører sikringscelleanbringelse af en strafafsoner den 11. maj 1993, af en  

 anholdt den 17. juni 1993 og af varetægtsarrestanter den 26. juli 1993, den  

 24.  

 august 1993, den 15. september 1993 og den 1. november 1993).
Af de nævnte 6 tilfælde blev  

 institutionens leder ikke underrettet i 3 tilfælde, og i 1 tilfælde blev  

 ledelsen først underrettet efter 42 minutter.
I de resterende 2 tilfælde er  

 ledelsen angivet som overvagtmestre, og underretningen skete da efter  

 henholdsvis  

 1 time og 10 minutter og 45 minutter.
 I de 6 sager, der er nævnt  

 ovenfor og beskrevet med datoen for sikringscelleanbringelsen, anmoder jeg  

 Københavns Fængsler og Direktoratet for Kriminalforsorgen om udtalelser om  

 tidspunktet for underretningen.
 Fra Københavns Fængsler har  

 jeg modtaget kopi af det observationsskema, der er foreskrevet anvendt i  

 cirkulærets § 3, stk. 3. Jeg har imidlertid kun modtaget skema i 64 af de 68  

 tilfælde af sikringscelleanbringelse.
Om de manglende 4 skemaer har  

 Københavns Fængsler oplyst i et brev af 30. september 1994, at de er  

 eftersøgt  

 forgæves.
På den baggrund iværksatte fængslet en undersøgelse af  

 sikringscelleanbringelserne i perioden fra den 1. juli til den 12. september  

 1994. Gennemgangen viste, at samtlige observationsskemaer havde fulgt  

 sikringscellerapporterne.
Københavns Fængsler har derfor lagt til grund, at  

 der har været tale om enkeltstående tilfælde, hvor observationsskemaet ikke  

 har  

 fulgt sikringscellerapporten, eller hvor skemaet efterfølgende er bortkommet.
På baggrund af resultatet af  

 den nævnte undersøgelse, som Københavns Fængsler iværksatte, må jeg ligeledes  

 lægge til grund, at de 4 manglende observationsskemaer er udtryk for  

 enkeltstående tilfælde.
Jeg foretager mig derfor ikke videre vedrørende det  

 spørgsmål.
 Om lægetilsyn ved  

 sikringscelleanbringelser bestemte cirkulærets § 4 dette:
 "  

  

 § 4.  

  

 Anstaltens/arresthusets læge (eventuelt natlæge) skal, så  

 hurtigt som omstændighederne tilsiger det, orienteres om det passerede,  

 således  

 at der på grundlag heraf træffes afgørelse om, hvornår lægetilsynet bør finde  

 sted.
Stk. 2.  

  

 Anvendes bælte og eventuelt handsker og fod- og håndremme,  

 eller er indsættelse i sikringscelle i øvrigt forbundet med magtanvendelse,  

 skal læge tilkaldes omgående med henblik på, at lægetilsyn kan finde sted  

 snarest muligt." Om tilfælde omfattet af  

 cirkulærets § 4, stk. 2, anførte Direktoratet for Kriminalforsorgen følgende  

 i  

 følgeskrivelse af 16. april 1991:
"Udgangspunktet er, at  

 tilkald af læge er det første, der skal foretages, efter at  

 anbringelsen/fikseringen er gennemført.
Dette er ikke til hinder for, at der  

 fra den pågældendes afdeling i institutionen indhentes oplysninger om  

 indsattes  

 adfærd, helbredstilstand og lignende med henblik på at tilvejebringe  

 oplysninger, der kan have indflydelse på lægens beslutning om, hvor hurtigt  

 lægetilsyn skal ske.
Det er ej heller til hinder for, at der lokalt  

 fastsættes  

 retningslinier, hvorefter den ansvarlige for anbringelsen/fikseringen  

 underretter en sygeplejerske, der er til stede i institutionen, med henblik  

 på  

 at denne kan foretage lægetilkald.
Efter formuleringen af § 4, stk. 2, må det  

 imidlertid være en forudsætning, at indhentelse af oplysninger eller  

 underretning af sygeplejerske kan ske i løbet af ganske få minutter." Der skete anbringelse i  

 sikringscelle uden anvendelse af magt og uden fiksering i 11 tilfælde.
I 9 af  

 tilfældene blev lægen orienteret om anbringelsen senest op til 22 minutter  

 herefter.
I 1 tilfælde (vedrørende en  

 varetægtsarrestant den 13. august 1993) blev sygeplejersken orienteret 15  

 minutter efter anbringelsen.
Sygeplejersken bemærkede til rapporten, at den  

 pågældende den samme dag var tilset af både læge og psykiater, og at der ikke  

 var indikation for fornyet lægetilsyn.
Lægen ses ikke at være blevet  

 orienteret i forbindelse med anbringelsen, og på observationsskemaet er det  

 angivet: "ingen samtale da lægen ikke skal komme/efter ordre SA".  

 Varetægtsarrestanten forlangte selv lægetilsyn henholdsvis ca. 1½ time og 2  

 timer efter anbringelsen.
Mere end 12 timer senere anbefalede en anden  

 vagtmester, at varetægtsarrestanten blev tilset af en læge, og lægetilsyn  

 fandt  

 sted næsten 18 timer efter anbringelsen.
Efter lægetilsynet ophørte  

 anbringelsen, og den pågældende blev overført til fængslets sygeafdeling.
 I et andet tilfælde  

 (vedrørende en varetægtsarrestant den 9. oktober 1993) blev lægen ikke, men  

 alene sygeplejersken orienteret om anbringelsen, der skete for at hindre  

 selvmord eller selvbeskadigelse.
 Jeg anmoder Københavns  

 Fængsler og Direktoratet for Kriminalforsorgen om udtalelser om spørgsmålet  

 om  

 manglende underretning/orientering af lægen i de 2 nævnte sager.
 Der er anførsel om lægetilsyn  

 i 9 ud af de ovenfor nævnte 11 tilfælde.
I 1 tilfælde blev der i  

 forbindelse med sikringscelleanbringelsen af en strafafsoner anvendt  

 fikseringsmidler, og ingen magt.
Anbringelsen skete den 25. august 1993 kl.  

 18.55 og ophørte den samme dag kl. 19.15, da indsatte efter samråd med en  

 sygeplejerske blev kørt til en skadestue.
Fikseringen havde en varighed af 15  

 minutter, og der blev ikke tilkaldt læge.
 Sagen giver mig ikke  

 anledning til bemærkninger på grund af oplysningerne om tidsforløbet og den  

 hurtige efterfølgende indbringelse på skadestue. (Indbringelsen skete bl.a.  

 på  

 grund af stærk påvirkning af medicin).
 I 56 tilfælde blev der  

 anvendt magt i forbindelse med sikringscelleanbringelsen, og der var i 14 af  

 disse tilfælde yderligere tale om fiksering.
Vurderingen af tidspunktet  

 for lægetilkald i disse tilfælde er behæftet med en vis usikkerhed, da  

 tidspunktet herfor i enkelte tilfælde ikke er angivet enslydende på rapporten  

 og i observationsskemaet.
Angivelserne divergerer med op til 15 minutter,  

 uden at det af observationsskemaet fremgår, at der forud for kontakten til  

 lægen har været tale om forsøg på tilkald. (Som eksempel herpå kan nævnes en  

 sag, hvor den pågældende blev anbragt i sikringscelle den 15. juli 1993 kl.  

 19.30. I følge rapporten blev lægen underrettet kl. 19.30, men i følge  

 observationsskemaet blev lægen tilkaldt kl. 19.45).
Jeg finder det uheldigt, at  

 der fremgår divergerende oplysninger om tidspunktet i henholdsvis rapporten  

 og  

 på observationsskemaet.
Hvis forklaringen herpå er, at der har været  

 forudgående forsøg på tilkald, finder jeg det uheldigt, at dette ikke  

 fremgår.
Ved min vurdering af  

 tidspunktet for lægetilkald i de nævnte 56 tilfælde har jeg lagt det seneste  

 tidspunkt til grund.
Tilfældene fordeler sig tidsmæssigt sådan:
I 1 enkelt tilfælde  

 vedrørende en varetægtsarrestant den 9. oktober 1993 fremgår det, at der ikke  

 blev tilkaldt læge, men alene en sygeplejerske.
Det fremgår af rapporten, at  

 der ved anbringelsen blev anvendt magt, idet "indsatte [blev] holdt løst  

 i  

 den ene overarm".
 Jeg finder det beklageligt,  

 at der trods oplysningen om magtanvendelse ikke blev tilkaldt læge i  

 overensstemmelse  

 med cirkulærets § 4, stk. 2.
 I 28 tilfælde blev lægen  

 tilkaldt inden 5 minutter og i 12 tilfælde inden 10 minutter.
 I 6 tilfælde blev tilkaldet  

 foretaget inden 15 minutter, og i 1 af disse tilfælde blev der forsøgt et  

 tilkald senest 5 minutter efter anbringelsen.
 I 3 tilfælde blev lægen  

 tilkaldt inden 20 minutter, og i andre 3 tilfælde inden 25 minutter.( I den  

 sidstnævnte gruppe falder 1 tilfælde, hvor der blev forsøgt lægetilkald  

 forud,  

 men forsøget blev først foretaget 19 minutter efter anbringelsen).
 I 1 tilfælde blev lægetilkald  

 foretaget inden 30 minutter og i endnu 1 tilfælde inden 40 minutter. (I det  

 sidstnævnte tilfælde blev læge forsøgt tilkaldt 10 minutter efter  

 anbringelsen).
 Tidspunktet for lægetilkald  

 fremgår i 1 tilfælde hverken af rapporten eller af observationsskemaet.
Lægetilkald 20 minutter  

 efter, at anbringelsen har fundet sted, overstiger klart den tidsramme, som  

 personalet har til at tilkalde læge i disse situationer.
Også lægetilkald,  

 der  

 finder sted efter 10 minutter uden forudgående forgæves forsøg på at tilkalde  

 læge, forekommer mig at være noget sent.
Jeg henviser til det, der er anført  

 i  

 Direktoratet for Kriminalforsorgens følgeskrivelse til det tidligere gældende  

 cirkulære, hvorefter udgangspunktet er, at tilkald af læge er det første, der  

 skal foretages, efter at anbringelsen/fikseringen er gennemført.
 Jeg er bekendt med, at  

 Direktoratet for Kriminalforsorgen i en følgeskrivelse af 27. maj 1994 til  

 det  

 nye cirkulære om bl.a. sikringscelleanbringelse har taget min opfattelse til  

 efterretning, at lægetilkald 10 minutter efter fikseringen ikke er i  

 overensstemmelse  

 med gældende regler.
 Under hensyntagen til, at der  

 i 2 af tilfældene med sent lægetilkald er anvendt fikseringsmidler, der også  

 efter det nye cirkulæres § 13, stk. 1, fordrer omgående lægetilkald, udbeder  

 jeg mig underretning om, hvad Københavns Fængsler vil gøre for i fremtiden at  

 sikre, at tilkald af læge omgående finder sted i disse tilfælde  

 (sikringscelleanbringelsen  

 med fikseringsmidler).
 Efter cirkulærets § 4, stk.  

 2, skulle lægetilsyn i tilfælde af sikringscelleanbringelse med  

 fikseringsmidler eller anvendelse af magt finde sted "snarest  

 muligt".
 I 4 tilfælde blev der ikke  

 ført lægetilsyn.
Det første tilfælde er omtalt  

 ovenfor vedrørende en strafafsoner, der blev indsat i sikringscelle den 25.  

 august 1993, og som efter kort tid blev kørt til en skadestue efter samråd  

 med  

 sygeplejersken.
Lægen blev ikke tilkaldt.
Tilfældet giver mig, som anført  

 ovenfor, ikke anledning til bemærkninger.
Det andet tilfælde er omtalt  

 ovenfor og vedrører en varetægtsarrestant, der med anvendelse af magt  

 ("holdt løst i den ene overarm") blev anbragt i sikringscelle den  

 9. oktober 1993. Anbringelsen skete for at hindre selvmord eller  

 selvbeskadigelse.  

 Lægen blev ikke tilkaldt.
Sygeplejersken foretog tilsyn 2 timer og 5 minutter  

 efter anbringelsen.
Det tredie tilfælde vedrører  

 en hæfteafsoner, der den 31. august 1993 på grund af uligevægtighed og  

 delerium  

 blev indsat i observationscelle.
Den 1. september 1993 kl. 00.15 blev den  

 pågældende, der var faldet af briksen (under eller efter søvn), efter samråd  

 med sygeplejersken fikseret med mavebælte for at falde til ro.
Lægen blev  

 informeret herom og godkendte fikseringen, men der ses ingen notering om et  

 egentligt lægetilsyn. (Den pågældende, der var fikseret fra kl. 00.15 til kl.  

 10.00 blev i øvrigt hyppigt tilset, og der er gjort antegnelser om, at han  

 sov).
Det fjerde tilfælde vedrører  

 en varetægtsarrestant den 23. september 1993, der havde skåret sig ved  

 håndledet.  

 Den pågældende blev med "lette støttegreb" indsat i sikringscelle  

 fra  

 kl. 11.15 til kl. 11.35 og blev fikseret med mavebælte fra kl. 11.20 til kl.  

 11.32. I rapporten har en overvagtmester anført en bemærkning om, at den  

 pågældende  

 blev tilset af lægen.
Imidlertid er rapporten ikke påført en påtegning fra en  

 læge om noget tilsyn. (Observationsskemaet, der formentlig vedrører en  

 efterfølgende hensættelse i observationscelle, angiver, at den pågældende  

 ankom til celle SM 12 uden brug af magt kl. 11.30. Det fremgår endvidere af  

 skemaet, at lægen blev tilkaldt kl. 11.20, og skemaet har kun angivelse af,  

 at  

 en sygeplejerske har tilset varetægtsarrestanten kl. 12.10. Arrestanten blev  

 kørt på skadestuen kl. 13.10).
Jeg må lægge til grund, at  

 der i de 3 sidstnævnte tilfælde ikke er forholdt i overensstemmelse med  

 cirkulærets bestemmelser om lægetilsyn.
Dette finder jeg beklageligt.
 Af de 57 tilfælde  

 (fikseringsmidler/anvendelse af magt) blev der i de resterende i 53 tilfælde  

 foretaget lægetilsyn.
 Tidspunktet for lægetilsynet  

 fordeler sig sådan: 0 - 30 minutter 28 tilfælde (29 tilfælde, hvis der er  

 tale  

 om en skrivefejl i den under pkt. 10 nedenfor nævnte sag), 31 - 45 minutter 8  

 tilfælde, 46 - 60 minutter 5 tilfælde, over 1 og under 1½ time 8 tilfælde (7  

 tilfælde) og over 1½ og under 2 timer 3 tilfælde.
I et tilfælde (vedrørende en  

 hæfteafsoner den 16. oktober 1993) gik der 3 timer og 40 (50) minutter, inden  

 lægetilsyn blev foretaget.
På observationsskemaet er anført en bemærkning om,  

 at "Personalet, som kom med inds. ville ikke oplyse om grunden til  

 anbringelsen, kun at der var brugt magt". Anbringelsen skete for at  

 afværge truende vold.
 I min skrivelse af 8. maj  

 1992 vedrørende tilkaldelse af læge i forbindelse med  

 sikringscelleanbringelse  

 i Statsfængslet i Horsens tog jeg til efterretning, at direktoratet havde  

 iværksat nogle tiltag med henblik på at sikre en bedre kontakt med og bistand  

 fra det almindelige vagtlægesystem i forbindelse med  

 sikringscelleanbringelser.  

 Jeg bemærkede, at jeg gik ud fra, at direktoratet senere ville foretage  

 undersøgelser med henblik på at få oplyst, om de nævnte tiltalg havde haft  

 den  

 ønskede effekt i relation til at sikre, at lægetilsyn sker i overensstemmelse  

 med cirkulærets bestemmelser.
 Jeg anmodede samtidig om at  

 modtage underretning om, hvad der sker i anledning af min henstilling om, at  

 der etableres en ordning, der gør det muligt at iagttage bestemmelsen i § 4,  

 stk. 2.
I Direktoratet for  

 Kriminalforsorgens følgeskrivelse af 27. maj 1994 vedrørende nye regler om  

 bl.a. anvendelse af sikringscelle har direktoratet henstillet, at de  

 institutioner, der har sikringscelle, overvejer, om der er behov for at tage  

 initiativer til styrkelse af samarbejdet med læger i lokalområdet vedrørende  

 tilsyn med sikringscelleanbragte.
Direktoratet har i den forbindelse henvist  

 til bilag 8 til en betænkning, der er afgivet af arbejdsgruppen vedrørende  

 anvendelse af sikringscelle i Kriminalforsorgens anstalter og arresthuse i  

 november 1992. (Bilag 8 er et notat om forslag til initiativer til styrkelse  

 af  

 samarbejdet med læger i lokalområdet vedrørende tilsyn med  

 sikringscelleanbragte).
 Af bilaget fremgår det, at  

 Københavns Fængsler har fastansatte læger i tilkaldevagt døgnet rundt,  

 hvorfor  

 fængslet selv kan klare akutte lægelige opgaver, herunder tilsynet af  

 sikringscelleanbragte uden for normal arbejdstid.
 På den baggrund anmoder jeg  

 Københavns Fængsler og Direktoratet for Kriminalforsorgen om udtalelser om,  

 hvorvidt tidspunktet for lægetilsyn har været i overensstemmelse med  

 cirkulærets § 4, stk. 2, ("snarest muligt") i de 12 (11) tilfælde,  

 hvor tilsynet er foretaget senere end 1 time efter anbringelsen.
 Tilfældene vedrører  

 sikringscelleanbringelse af:
strafafsoner den 6. maj 1993 kl. 16.45 (hindre selvmord) varetægtsarrestant den 21. maj 1993 kl. 19.20 varetægtsarrestant den 3. juni 1993 kl. 7.11 varetægtsarrestant den 31. juli 1993 kl. 9.00 strafafsoner den 1. august 1993 kl. 10.00 varetægtsarrestant den 2. august 1993 kl. 18.10 varetægtsarrestant den 7. august 1993 kl. 11.45 varetægtsarrestant den 23. august 1993 kl. 10.55  

 (hindre selvmord) hæfteafsoner den 28. august 1993 kl. 21.25 strafafsoner  

 den 30. august 1993 kl. 11.15 (muligvis skrivefejl) anholdt  

 den 21. september 1993 kl. 21.05 (hindre selvmord) hæfteafsoner  

 den 16. oktober 1993 kl. 08.40.
 Efter § 5, stk. 1, i det  

 tidligere gældende cirkulære skulle den indsatte jævnligt tilses af  

 personalet,  

 og en indsat, der var fikseret, skulle efter bestemmelsens stk. 2, have fast  

 vagt.
 I langt hovedparten af de 54  

 tilfælde, som jeg har modtaget observationsskema for, blev det almindelige  

 tilsyn ført med kortvarige intervaller og med højst 30 minutter mellem nogle  

 af  

 de enkelte tilsyn.
I enkelte sager har jeg  

 konstateret, at der i nogle få tilfælde kunne gå lidt mere end 30 minutter  

 mellem enkelte af tilsynene, og i få sager har jeg konstateret, at der gik op  

 til 1 time mellem enkelte af tilsynene.
I disse sager har der således være  

 tale  

 om manglende iagttagelse af de regler, som Københavns Fængsler har fastsat  

 for  

 anbringelse i sikringscelle, og hvorefter indsatte under ophold i  

 sikringscellen uden fiksering skal tilses med intervaller, der i intet  

 tilfælde  

 må overstige ½ time.
En sag har givet anledning  

 til nærmere overvejelse, for så vidt angår spørgsmålet om notering af  

 tidspunktet for det almindelige tilsyn.
Det drejer sig om en  

 varetægtsarrestant, der blev indsat i sikringscelle den 5. september 1993.  

 Fra  

 kl. 22.00 blev den indsatte tilset af den samme funktionær, og tilsynet skete  

 efter angivelserne med 30 minutters interval.
Kl. 02.20 ophørte  

 sikringscelleanbringelsen.
Imidlertid er der i observationsskemaet anført  

 tidspunkter for efterfølgende tilsyn frem til kl. 06.30 og alle med 30  

 minutters interval.
Skemaet synes på den baggrund udfyldt på forhånd.
For så  

 vidt tilsynene rent faktisk ville være blevet ført på de anførte tidspunkter,  

 giver det mig ikke anledning til bemærkninger, at skemaet er udfyldt på  

 forhånd.
Der kan herved imidlertid opstå risiko for angivelse af et  

 fejlagtigt  

 tidspunkt for tilsynet, hvilket jeg finder uheldigt.
I det konkrete tilfælde  

 har jeg ikke grundlag for at antage, at tilsynene indtil kl. 02.20 ikke blev  

 ført som angivet.
Det bemærkes herved, at de på forhånd angivne tidspunkter  

 for  

 tilsyn efter kl. 02.20 er overstreget.
 Efter § 7 i det tidligere  

 gældende cirkulære måtte ophold i sikringscelle ikke udstrækkes længere, end  

 formålet gjorde det absolut påkrævet.
 Sikringscelleanbringelsen  

 varede under 5 timer i 48 af tilfældene, under 7 timer i 3 tilfælde, under 15  

 timer i 11 tilfælde, under 19 timer i 5 tilfælde og i 1 enkelt tilfælde under  

 25 timer.
 Gennemgangen af rapporterne  

 giver mig ikke anledning til bemærkninger ud over dem, der er anført ovenfor.
d.
Magtanvendelse.
Fra Københavns Fængsler  

 modtog jeg for perioden 27. august 1993 til 22. oktober 1993 29 rapporter  

 vedrørende magtanvendelse i Vestre Fængsel.
Vedrørende magtanvendelse i  

 Blegdamsvejens Fængsel modtog jeg 8 rapporter for perioden 3. marts 1993 til  

 23. september 1993. Jeg modtog endvidere 5 rapporter vedrørende  

 magtanvendelse  

 i institutionen for frihedsberøvede asylansøgere i Sandholm for perioden 13.  

 april 1993 til 2. juli 1993. Rapporterne vil blive behandlet samlet nedenfor.
 De samlede 42 rapporter  

 fordeler sig således: varetægtsarrestanter 20, strafafsonere 9,  

 frihedsberøvede  

 efter udlændingelovens § 36 7, anholdte 4 og hæfte 2.
Reglerne om magtanvendelse  

 findes dels i bekendtgørelse af 21. juni 1973 om fuldbyrdelse af  

 frihedsstraf,  

 med senere ændringer, dels i bekendtgørelse af 12. september 1978 om ophold i  

 varetægtsfængsel.
Med hjemmel i henholdsvis § 32, stk. 2, og § 34, stk. 2, i  

 disse bekendtgørelser er der udstedt cirkulære af 15. april 1988 om  

 magtanvendelse over for indsatte. (Med virkning fra den 1. juli 1994 er  

 cirkulærets § 7, stk. 6, ophævet og § 8 ændret.) Cirkulærets bestemmelser er  

 også gældende ved magtanvendelse over for frihedsberøvede asylansøgere, jf.  

 udlændingelovens § 36, jf. retsplejelovens § 776.
 Cirkulærets §§ 2 - 4 har  

 følgende ordlyd:
"  

  

 § 2.  

  

 Personalet kan anvende magt, når øjeblikkelig indskriden er  

 nødvendig for at afværge personlig overlast, hindre selvmord eller  

 selvbeskadigelse, hindre undvigelse eller  

 standse undvegne, hvis der er grund til at tro, at dette ikke kan gennemføres  

 på anden måde.
 Stk. 2.  

  

 I det omfang, det må anses for nødvendigt, kan magtanvendelse  

 omfatte brug af håndkraft (greb, puf), skub samt brug af stav og tåregas af  

 godkendt type.
Stk. 3.  

  

 Bestemmelse om anvendelse af magt efter reglerne i stk. 1  

 og 2 træffes af institutionens vagthavende leder/arrestforvareren.
Hvis  

 forholdene ikke tillader, at man afventer lederens/arrestforvarerens  

 afgørelse, træffes bestemmelsen af den tilstedeværende funktionær, som er  

 ansvarlig for det pågældende tjenesteområde.
Den vagthavende  

 leder/arrestforvareren skal normalt omgående underrettes om det passerede.
§ 3.  

  

 Personalet kan anvende magt, hvis det er nødvendigt for at gennemføre den indsattes fremstilling i retten, dersom  

 retten på forespørgsel i det enkelte tilfælde har erklæret, at fremstillingen  

 ønskes gennemført, selv om anvendelse af magt måtte være nødvendig, gennemføre visitation i tilfælde, hvor der er grund til  

 at antage, at den indsatte ellers vil volde skade på sig selv eller andre, gennemføre visitation, der må anses for påkrævet for at  

 hindre strafbart forhold eller i øvrigt af sikkerhedsmæssige hensyn, gennemføre personalets anvisninger om opholdssted.
 Stk. 2.  

  

 Magtanvendelse kan kun omfatte brug af håndkraft.
Stk. 3.  

  

 Bestemmelse om anvendelse af magt efter reglerne i stk. 1  

 og 2 træffes af institutionens vagthavende leder/arrestforvareren eller den,  

 han bemyndiger dertil.
Hvis forholdene ikke tillader, at man afventer den  

 pågældendes afgørelse, træffes bestemmelsen af den tilstedeværende  

 funktionær,  

 som er ansvarlig for tjenesteområdet.
 § 4.  

  

 Al magtanvendelse forudsætter, at mindre indgribende foranstaltninger  

 forgæves har været anvendt eller åbenbart vil være uanvendelige.
Stk. 2.  

  

 Anvendelse af magt skal altid ske med besindighed og må  

 aldrig overskride det for øjemedet påkrævede.
Der må i det enkelte tilfælde  

 kun  

 anvendes det efter forholdene mindst vidtgående magtmiddel." I 8 tilfælde blev der anvendt  

 magt for at afværge personlig overlast, i 2 tilfælde for at hindre selvmord  

 eller selvbeskadigelse, i 3 tilfælde for at hindre undvigelse og i 16  

 tilfælde  

 for at gennemføre flytning fra en lokalitet til en anden.
 Af de resterende 13 tilfælde  

 blev der i 1 tilfælde anvendt magt for at afværge personlig overlast og for  

 at  

 hindre selvmord eller selvbeskadigelse, i 1 tilfælde for at afværge personlig  

 overlast og for at gennemføre visitation, i 7 tilfælde for at afværge  

 personlig  

 overlast og for at gennemføre flytning fra en lokalitet til en anden, i 3  

 tilfælde for at afværge personlig overlast, hindre selvmord eller  

 selvbeskadigelse og for at gennemføre flytning fra en lokalitet til en anden  

 og  

 i det sidste tilfælde for at afværge personlig overlast, hindre selvmord  

 eller  

 selvbeskadigelse, gennemføre visitation og for at gennemføre flytning fra en  

 lokalitet til en anden.
 Cirkulærets §§ 6 og 7  

 indeholder særlige forskrifter i forbindelse med anvendelse af tåregas og  

 stav.  

 Disse midler er ikke anvendt i de tilfælde, der er beskrevet i de modtagne  

 rapporter.
Magtanvendelsen bestod efter  

 angivelserne i alle tilfælde i håndkraft (skub, puf, føregreb, sidehalsgreb  

 og  

 armsnoningsgreb). Af en enkelt rapport for den 19. september 1993 fremgår det  

 af beskrivelsen af episoden, at den indsatte havde angrebet funktionæren med  

 celleradioen.
Funktionæren, hvis hænder var optaget, afværgede angrebet ved  

 at  

 sparke på indsatte håndled.
Magtanvendelsen skete enten  

 akut eller blev søgt undgået ved samtale.
I enkelte rapporter er der angivet  

 et minus ud for rubrikken for, hvorledes magtanvendelsen er søgt undgået.
Jeg  

 har forstået denne angivelse således, at magtanvendelsen i de sager var akut.
I 2 rapporter (vedrørende magtanvendelse  

 henholdsvis den 19. marts og den 30. september 1993, varetægtsarrestanter) er  

 der ingen angivelse af, hvorvidt magtanvendelsen blev forsøgt undgået.  

 Magtanvendelsen  

 kunne måske have været undgået ved samtale, men jeg har ikke tilstrækkeligt  

 grundlag for at antage dette.
Jeg finder det imidlertid uheldigt, at  

 rapporterne  

 ikke angiver, hvorvidt magtanvendelsen blev forsøgt undgået.
 26 af tilfældene er omfattet  

 af cirkulærets § 2.
 I 11 tilfælde er det - med  

 tidsangivelse - angivet, at såvel overvagtmesteren/arrestforvareren og  

 institutionens ledelse blev underrettet.
 I 2 tilfælde fremgår det -  

 med tidsangivelse - at alene institutionens ledelse blev underrettet.
I 9 tilfælde er det - med  

 angivelse af tidspunktet herfor - afkrydset, at alene  

 overvagtmesteren/arrestforvareren  

 blev underrettet.
Heraf er der i 4 tilfælde ingen noteringer på det modtagne  

 materiale om ledelsens godkendelse.
I de resterende 5 tilfælde fremgår det,  

 at  

 rapporten efterfølgende blev godkendt af ledelsen efter henholdsvis 3, 14 og  

 18  

 dage og efter henholdsvis 1 måned og 1 måned og 11 dage.
4 tilfælde, der vedrører  

 magtanvendelse i Vestre Fængsel den 22. september 1993 (varetægtsarrestant),  

 den 22. september 1993 (varetægtsarrestant, den 1. oktober 1993 (anholdt) og  

 den 15. oktober 1993 (anholdt), indeholder ikke afkrydsning hverken i  

 rubrikken  

 om underretning af overvagtmesteren/arrestforvareren eller i rubrikken om  

 underretning af institutionens ledelse.
I de 2 førstnævnte tilfælde er der  

 dog på rapportens forside gjort bemærkning om, at fløjovervagtmesteren blev  

 informeret.
Tidspunktet herfor fremgår ikke.
I det 3. og 4. tilfælde er  

 rapporten godkendt af ledelsen henholdsvis på 3. og 18. dagen efter  

 magtanvendelsen.
I de i alt 20 tilfælde, hvor  

 der skete underretning af overvagtmesteren, og tidspunktet herfor kan  

 konstateres, skete den i 15 tilfælde inden for 5 minutter.
I 3 tilfælde gik  

 der  

 indtil 10 minutter.
I de resterende 2 sager blev overvagtmesteren underrettet  

 henholdsvis 25 og 27 minutter efter magtanvendelsen.
I det førstnævnte af  

 disse tilfælde blev ledelsen underrettet 55 minutter efter anvendelsen og i  

 det  

 sidstnævnte ses der ikke at være foretaget underretning af ledelsen.
I begge  

 tilfælde blev læge tilkaldt kort tid efter magtanvendelsen.
Jeg går ud fra,  

 at  

 der forelå særlige omstændigheder, der bevirkede den relativt sene  

 underretning  

 af vagthavende leder.
Institutionens ledelse blev  

 underrettet i i alt 13 tilfælde: i 3 tilfælde inden 5 minutter efter  

 anvendelsen, i 3 tilfælde inden 10 minutter, i 2 tilfælde inden 1 time, i 1  

 tilfælde inden 2 timer, i 1 tilfælde inden 4 timer og i 1 tilfælde inden 5  

 timer efter magtanvendelsen.
Overvagtmesteren var i alle disse tilfælde  

 underrettet  

 forinden om magtanvendelsen.
I de resterende 2 tilfælde  

 blev institutionens ledelse underrettet henholdsvis 1 minut og 10 minutter  

 efter anvendelsen.
Overvagtmesteren var ikke underrettet i disse tilfælde.
 Jeg anmoder Københavns  

 Fængsler om nærmere oplysning om, hvilke retningslinier der følges i relation  

 til cirkulærets § 2, stk. 3, 3. pkt., om underretning af vagthavende leder.
Efter cirkulærets § 8 skulle  

 lægetilsyn finde sted, når der havde været anvendt magt, medmindre  

 institutionens vagthavende leder/arrestforvareren fandt det åbenbart  

 unødvendigt.  

 (Som anført ovenfor er bestemmelsen ændret med virkning fra den 1. juli  

 1994.) I 22 tilfælde er der  

 foretaget notering om lægetilkald, og i 22 tilfælde - uden at der er tale om  

 fuldstændigt sammenfald - kan det konstateres, at der blev udført lægetilsyn.
Der foreligger i enkelte  

 sager oplysninger om, at der blev foretaget en konkret vurdering af, om  

 lægetilsyn blev anset for åbenbart unødvendig.
Jeg går ud fra, at en sådan  

 vurdering er foretaget og med det samme resultat i de øvrige sager, hvor  

 lægetilsyn  

 ikke er noteret udført.
1 rapport fra Vestre Fængsel  

 (27. september 1993, varetægtsarrestant) giver mig anledning til  

 bemærkninger.  

 På den kopi af rapporten vedrørende magtanvendelse, som jeg modtog til  

 belysning af disse tilfælde, fremgår det, at lægen blev tilkaldt kl. 8.35.  

 Lægens bemærkninger fremgår ikke af denne rapport.
Varetægtsarrestanten blev  

 senere den samme dag anbragt i sikringscelle, og blandt det materiale, som  

 jeg  

 modtog til belysning af sådanne anbringelser, er en anden kopi af rapporten  

 om  

 magtanvendelse i den konkrete sag.
På sidstnævnte rapport har lægen anført:  

 "28/9/93 Mig bekendt blev vagthavende læge  

  

 ikke  

  

 underrettet om denne magtanvendelse 27/9/93".
Jeg finder det meget  

 uheldigt, hvis det i rapporter om magtanvendelse anføres, at læge er  

 tilkaldt,  

 uanset at det forholder sig anderledes.
Efter en gennemgang af  

 rapportmaterialet har jeg dog ikke grundlag for at antage, at der generelt  

 sker  

 en fejlagtig angivelse.
Der må være tale om et enkeltstående tilfælde, og jeg  

 foretager mig derfor ikke videre vedrørende spørgsmålet.
e.
Forhørsprotokollen  

 (disciplinærsager).
Jeg modtog kopi af  

 forhørsprotokollen vedrørende 67 forhør afholdt i perioden fra den 7. oktober  

 til den 3. november 1993 og kopi af notater i 2 sager.
Ved min gennemgang af  

 protokollen er jeg ikke gået ind i en nærmere vurdering af baggrunden for  

 indberetningerne om forhørene og af de afgørelser, der er truffet i  

 forbindelse  

 med forhørene.
 Det modtagne materiale  

 vedrørte 42 varetægtsarrestanter, 26 strafafsonere, og 1 vedrørte hæfte.
 De relevante bestemmelser for  

 gennemførelsen af disciplinærsager over for indsatte findes i cirkulære af  

 10.  

 marts 1976, med senere ændringer, om anvendelse og fuldbyrdelse af  

 disciplinærstraf over for indsatte og om disciplinærsagers gennemførelse.  

 Over  

 for varetægtsarrestanter findes reglerne i cirkulære af 13. september 1978,  

 med  

 senere ændringer, om anvendelse og fuldbyrdelse af disciplinærstraf og om  

 disciplinærsagers gennemførelse.
Bestemmelserne i §§ 7 - 11 i  

 cirkulæret af 10. marts 1976 med senere ændringer er indholdsmæssigt identisk  

 med bestemmelserne i §§ 6 - 10 i cirkulæret af 13. september 1978 med senere  

 ændringer.
De førstnævnte bestemmelser har denne ordlyd:
 "  

  

 § 7.  

  

 Den, der udøver disciplinærmyndigheden, afgør, om disciplinærsagen  

 kan gennemføres på grundlag af den foreliggende indberetning, eller om det af  

 hensyn til klarlæggelse af sagens omstændigheder er påkrævet at indhente  

 yderligere indberetninger eller foretage afhøringer af personale eller  

 indsatte.
 Stk. 2.  

  

 Disciplinærsager skal altid behandles hurtigst muligt.
 § 8.  

  

 Disciplinærsager om ikendelse af bøder kan gennemføres uden  

 den indsattes tilstedeværelse, dersom overtrædelsen umiddelbart har kunnet  

 konstateres, eller sagens omstændigheder i øvrigt må anses for fuldt  

 klarlagt.  

 I så fald skal den indsatte skriftligt underrettes om, hvilken afgørelse der  

 agtes truffet og om adgangen til at udtale sig i sagen.
Stk. 2.  

  

 Gennemførelse af sagen uden den indsattes tilstedeværelse  

 forudsætter, at han ikke ønsker at udtale sig i sagen.
Hvis han ønsker at få  

 lejlighed hertil, gennemføres disciplinærsagen efter reglerne i § 9.
Stk. 3.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede, oplysning  

 om, hvilke bestemmelser der er overtrådt og oplysning om afgørelsen.
I  

 notatet  

 skal det anføres, at den indsatte er underrettet om adgangen til at udtale  

 sig.
 § 9.  

  

 I disciplinærsager i øvrigt gøres den indsatte bekendt med,  

 hvad der er indberettet, og orienteres i hovedtræk om, hvad der måtte være  

 fremkommet under eventuelle afhøringer i sagen.
 Stk. 2.  

  

 Afgørelsen træffes under den indsattes tilstedeværelse,  

 efter at han har haft lejlighed til at udtale sig.
 Stk. 3.  

  

 Alle afhøringer skal overværes af en af institutionens  

 funktionærer.
Stk. 4.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede og de  

 afgivne forklaringer, der skal protokolleres, medens vedkommende er til  

 stede.  

 Protokollatet søges affattet således, at det kan godkendes af den pågældende.  

 Notatet skal endvidere indeholde oplysning om, hvilke bestemmelser der anses  

 overtrådt, på hvilket grundlag dette anses for bevist og oplysning om  

 afgørelsen.
 § 10.  

  

 Hvis den indsatte ikke ønsker at give møde i anledning af en  

 disciplinærsag, kan sagen gennemføres uden hans tilstedeværelse.
 Stk. 2.  

  

 Den indsatte skal underrettes om afgørelsen.
 Stk. 3.  

  

 Der gøres notat om disciplinærsagen i overensstemmelse med  

 reglerne i § 9, stk. 4, med tilføjelse om, at den indsatte ikke har ønsket at  

 give møde.
§ 11.  

  

 Den indsatte skal efter anmodning have udleveret udskrift af  

 notatet om disciplinærsagen.
Oplysninger kan dog udelades i det omfang,  

 hensynet til institutionens sikkerhed eller til enkeltpersoner klart tilsiger  

 det." Cirkulæret af 10. marts 1976,  

 med senere ændringer, indeholder endvidere i § 12 følgende bestemmelse:
 "  

  

 Stk. 1....
 Stk. 2....
Stk. 3.  

  

 Indsatte, der hensættes i forhørscelle eller udstår strafcelle,  

 er udelukket fra alt fællesskab i institutionen.
Der er i almindelighed  

 adgang  

 til dagligt at tilbringe mindst 1 time i fri luft.
Der er endvidere adgang  

 til  

 deltagelse i gudstjeneste i institutionen, medmindre sikkerhedshensyn taler  

 derimod.
 Institutionens leder kan i  

 øvrigt tillade begrænset fællesskab, såfremt særlige forhold i det enkelte  

 tilfælde taler derfor.
 Stk. 4....
Stk. 5.  

  

 Den indsatte er ikke undergivet andre begrænsninger end  

 dem, der følger af udelukkelsen fra fællesskab..." Cirkulæret af 13. september  

 1978, med senere ændringer, indeholder i § 11 følgende bestemmelse:
 "  

  

 Stk. 1....
Stk. 2.  

  

 Varetægtsarrestanter, der hensættes i forhørscelle eller  

 strafcelle, er udelukket fra alt fællesskab i institutionen.
Der er i  

 almindelighed adgang til dagligt at tilbringe mindst 1 time i fri luft.
Der  

 er  

 endvidere adgang til deltagelse i gudstjeneste i institutionen, medmindre  

 sikkerhedshensyn taler derimod.
 Stk. 3....
Stk. 4.  

  

 Varetægtsarrestanten er ikke undergivet andre begrænsninger  

 end dem, der følger af udelukkelsen fra fællesskabet. ..." 36 af sagerne endte med  

 ikendelse af en disciplinærsanktion i form af strafcelle (3 dage: 20  

 tilfælde,  

 5 dage: 14 tilfælde og 7 dage: 2 tilfælde). Af disse sager blev der i 4  

 tilfælde tillige truffet bestemmelse om, at den pågældende ikke måtte deltage  

 i  

 gudstjeneste eller kirkelige handlinger.
Samme bestemmelse blev truffet i 3  

 andre sager, hvor der i øvrigt ikke skete ikendelse af nogen  

 disciplinærstraf.  

 Disciplinærstraf blev heller ikke ikendt i 7 sager, hvor de pågældendes  

 besøgstilladelser blev inddraget.
I et 8. tilfælde med inddragelse af en  

 udgangstilladelse ses beslutningen herom begrundet med, at grundlaget for  

 tilladelsen - ægtefællens indlæggelse på hospital - var bortfaldet, da han  

 var blevet udskrevet.
Beslutningen ses ikke at være begrundet med misbrug i  

 forbindelse med tidligere udgange. (Sagen er omtalt i et notat af 28. oktober  

 1993.) I 2 tilfælde endte forhøret med, at den pågældende fik  

 udgangskarantæne.  

 1 forhør endte med anbringelse i enrum, et andet med erstatningsansvar for  

 forvoldt skade, og 7 endte med en advarsel.
I 13 tilfælde blev der truffet  

 bestemmelse om destruktion; det drejede sig om f.eks. knive, kanyler og  

 sprøjter. 13 forhør endte med, at der ikke skulle foretages yderligere.
I en sag blev der i  

 forbindelse med visitation af den pågældendes celle i Næstved Arrest fundet  

 nogle effekter, herunder en lommekniv med et blad på  

 8 cm.
Den indsatte blev efterfølgende  

 overført til Vestre Fængsel, hvor der blev afholdt forhør.
Af protokollen  

 fremgår det, at den indsatte fik meddelelse om, at Vestre Fængsel ikke ville  

 foretage sig videre, men ville afvente, "hvis der kommer noget fra  

 arrestforvareren i Næstved angående visitationen i celle 5". Der  

 foreligger ikke oplysninger om en eventuel disciplinærsanktion.
Blandt det modtagne materiale  

 er endvidere et notat af 8. oktober 1993, der omtaler et rapporteret  

 flugtforsøg med efterfølgende afhøring af den pågældende.
Af notatet fremgår  

 det, at der over for den pågældende blev iværksat foranstaltninger til at  

 begrænse hans flugtmuligheder, og at han senere blev flyttet til en celle med  

 særlig sikring.
At notatet fremgår det endvidere, at der blev truffet  

 bestemmelse om ikke at foretage videre.
2 afhøringsrapporter af  

 henholdvis den 11. og den 25. oktober 1993 vedrørte den samme  

 varetægtsarrestant.
Af den første rapport fremgår det, at det efter  

 overvagtmesterens opfattelse ikke ville være muligt at lave en fornuftig  

 afhøring af den pågældende, da han var meget psykisk uligevægtig.
Det blev  

 meddelt personalet, at forhørscelleanbringelsen var ophørt på dagen for den  

 forgæves afhøring.
Af den senere afhøringsrapport fremgår det ikke, hvilken  

 afgørelse der blev truffet over for varetægtsarrestanten i anledning af det  

 indrapporterede forhold.
Jeg går ud fra, at der blev truffet bestemmelse om  

 ikke at foretage yderligere i relation til ham, ligesom jeg går ud fra, at  

 det  

 er en forglemmelse, at dette ikke fremgår af afhøringsrapporten.
 1 afhøring endte med, at  

 indsatte, der var udeblevet efter en § 31 udgang (udgang til særligt formål),  

 fik meddelelse om, at der ville blive udregnet en ny strafberegning, og at  

 udgangsmisbruget ville blive taget i betragtning ved fremtidige ansøgninger  

 om  

 udgang.
Langt hovedparten - i alt 45  

 - af sagerne blev behandlet enten samme dag eller dagen efter, at det  

 forhold,  

 der gav anledning til sagen, var begået. 1 af disse sager omfattede tillige  

 et  

 forhold, der var begået 9 dage tidligere, og som vedrørte indtagelse af  

 narkotiske stoffer under udgang.
Der blev i den anledning foretaget en  

 medikamentanalyse,  

 men der foreligger ingen oplysninger om, hvornår resultatet af denne analyse,  

 der var positiv for benzodiazepiner, forelå.
Det fremgår endvidere ikke, om  

 der for dette forhold blev udfærdiget særskilt rapport.
 Andre 15 sager blev behandlet  

 senest på 3. dagen efter, at forholdet var begået. 4 sager blev behandlet på  

 4.  

 dagen og 1 sag på 5. dagen.
I 1 tilfælde blev en indsat,  

 der var beskæftiget i køkkenet, afhørt den 18. oktober 1993 i anledning af en  

 medikamentanalyse af 8. oktober 1993. Der er ingen oplysninger om, hvornår  

 resultatet af analysen, der var positiv for hash, forelå.
Jeg går ud fra, at  

 resultatet af analysen ikke forelå den 8. oktober 1993. I modsat fald er  

 disciplinærsagen efter min opfattelse ikke blevet behandlet hurtigst muligt,  

 jf.  

 cirkulærets § 7, stk. 2.
I 1 tilfælde blev en  

 varetægtsarrestant forsøgt afhørt den 11. oktober 1993 for et forhold, der  

 havde fundet sted den 9. oktober 1993. Afhøringen blev imidlertid ikke  

 gennemført den 11. oktober 1993, da overvagtmesteren vurderede, at det ville  

 være "umuligt at lave en fornuftig afhøring af indsatte", der var  

 meget psykisk uligevægtig.
Afhøringen blev senere gennemført den 25. oktober  

 1993. Jeg går ud fra, at overvagtmesteren - selv om den pågældende under det  

 senere forhør selv forklarede, at han "har det udmærket og har haft det  

 godt de sidste mange dag(e)" - har vurderet, at der først kunne  

 gennemføres en "fornuftig" afhøring på dette sene tidspunkt.
 I den ene af de 2 sager, hvor  

 jeg har modtaget et notat i stedet for afhøringsrapporter, synes den  

 pågældende at være blevet afhørt den samme dag, som det indberettede forhold  

 blev begået, og der synes straks at være truffet afgørelse om indførelse af  

 foranstaltninger til at begrænse flugtmulighederne.
I den anden sag, hvor der er  

 udfærdiget et notat den 28. oktober 1993, skulle den indsatte have haft  

 udgang  

 den 27. oktober 1993. Der havde været tale om udgangsmisbrug på grund af  

 indtagelse af narkotiske stoffer i forbindelse med en udgang den 20. oktober  

 1993. Forud for udgangen den 27. oktober 1993 blev det oplyst, at grundlaget  

 for udgangstilladelsen var bortfaldet, da den pågældendes ægtefælle ikke  

 længere var indlagt på hospital.
Udgangstilladelsen blev af den grund  

 inddraget.
Notatet ses ikke udfærdiget som led i en sag som følge af  

 udgangsmisbruget  

 den 20. oktober 1993.
En enkelt sag blev gennemført  

 uden varetægtsarrestantens tilstedeværelse, da han ønskede at sove og derfor  

 ikke ville møde.
Arrestanten blev ikendt en disciplinærstraf af 3 dages  

 strafcelle, og det blev tilkendegivet, at der ville blive krævet erstatning  

 for  

 forvoldt skade.
Varetægtsarrestanten blev gjort bekendt med afgørelsen og  

 modtog klagevejledning.
Afgørelsen blev senere med en undskyldning  

 tilbagekaldt over for den pågældende, da det havde vist sig, at en anden  

 indsat  

 retteligt skulle have været indberettet for forholdet.
 I de øvrige sager - jeg ser  

 her bort fra de 2 sager, hvor der blot er et notat - fremgår det, at den  

 indsatte/varetægtsarrestanten mødte til forhør og blev gjort bekendt med  

 anledningen  

 til forhøret.
 Det fremgår endvidere, at han  

 havde ret til at udtale sig, og at der i alle tilfældene var et vidne til  

 stede  

 under forhøret.
I sagerne - bortset fra nogle  

 ganske få - er der i protokollen gjort en bemærkning om, at protokollatet er  

 læst  

 og vedstået.
I de ganske få undtagelsestilfælde fremgår der ingen oplysning  

 om, at den indsatte/varetægtsarrestanten ikke ønskede at påhøre et diktat til  

 protokollen.
Jeg går derfor ud fra, at det skyldes en forglemmelse, at  

 protokollen i disse sager ikke indeholdt den nævnte bemærkning.
 I nogle tilfælde fremgår der  

 af forhørsprotokollen ingen angivelse af hjemlen for den trufne afgørelse.  

 Det  

 drejer sig særligt om afgørelser, hvor den indsatte/varetægtsarrestanten fik  

 inddraget en besøgstilladelse, hvor der blev truffet beslutning om  

 destruktion/konfiskation  

 af effekter, og hvor den pågældende blev udelukket fra gudstjeneste (som  

 eneste  

 sanktion).
 Kun i enkelte tilfælde, hvor  

 forhøret endte med ikendelse af en disciplinærstraf, ses notatet ikke at  

 indeholde  

 oplysning om, på hvilket grundlag overtrædelsen ansås for bevist.
 En forhørsrapport fra den 25.  

 oktober 1993 af en indsat i anledning af en rapport af 21. oktober 1993  

 indeholdt om bevisgrundlagt således blot en bemærkning om, at overtrædelsen  

 "Efter det foreliggende" fandtes godtgjort.
 En forhørsrapport fra den 8.  

 oktober 1993 i anledning af en rapport af 7. oktober 1993 vedrørende en  

 varetægtsarrestant indeholder ligeledes ingen oplysning om bevisgrundlaget.  

 Den  

 pågældende havde erkendt forholdet, der gav anledning til forhøret, og der  

 kunne have været henvist til denne erkendelse.
 Hvis der i bevisgrundlaget  

 henvises til en indsats/varetægtsarrestants erkendelse af et forhold, skal  

 erkendelsen naturligvis fremgå af den forklaring, som den pågældende har  

 afgivet.
I en sag blev der afholdt  

 forhør den 4. oktober 1993 i anledning af en rapport af 3. oktober 1993  

 vedrørende slagsmål mellem to varetægtsarrestanter under maduddeling.
Den ene  

 varetægtsarrestant forklarede under forhøret, at den anden havde slået ud  

 efter  

 ham, og at han kun modtog slag fra den anden og undlod at slå igen.
En  

 fængselsbetjent forklarede, at de pågældende havde slået ud efter hinanden,  

 og  

 at der havde været tale om "regulær slåskamp". Førstnævnte  

 varetægtsarrestant blev gjort bekendt med denne forklaring og havde ingen  

 tilføjelser hertil.
Den pågældende blev herefter ikendt en disciplinærstraf  

 af  

 strafcelle i 5 dage, og i bevisgrundlaget blev der henvist til: "Efter  

 det foreliggende, herunder den indsattes erkendelse af at have været i  

 slagsmål med en medindsat ..." Der burde i den sag ikke have  

 været henvist til en erkendelse, som varetægtsarrestanten ikke var fremkommet  

 med.
På grund af fængselsbetjentens forklaring har jeg imidlertid ikke  

 anledning til at foretage mig videre vedrørende den sag.
Manglende angivelse eller  

 ukorrekt angivelse af bevisgrundlaget har jeg, som anført ovenfor, kun  

 konstateret i meget få af de sager, hvor der skete ikendelse af en  

 disciplinærstraf.
Jeg går derfor ud fra, at der alene er tale om  

 enkeltstående  

 tilfælde.
 Bortset fra enkelte tilfælde  

 indeholder protokollen i sagerne, hvor der blev truffet afgørelse - enten om  

 ikendelse af en disciplinærsanktion eller om f.eks. inddragelse af en  

 besøgstilladelse - fornøden klagevejledning.
Et af undtagelsestilfældene  

 er et forhør den 25. oktober 1993 i anledning af en rapport af 21. oktober  

 1993  

 vedrørende en indsats rygning af hash.
Den pågældende blev afhørt for  

 hashrygning den 21. oktober 1993, hvilket han benægtede.
Under forhøret  

 erkendte han imidlertid at have røget hash tidligere på ugen.
På grund af  

 denne  

 erkendelse blev han ikendt en disciplinærstraf af strafcelle i 3 dage.
Selv  

 om  

 den pågældende erkendte det forhold, der begrundede sanktionen, burde han  

 have  

 modtaget klagevejledning.
Jeg finder det beklageligt, at dette ikke skete.
I 3 tilfælde endte forhøret  

 med, at der ikke ville blive foretaget yderligere.
Af protokollen i disse  

 sager  

 fremgår det imidlertid samtidig, at 1) heroin fundet hos varetægtsarrestanten  

 ville blive overgivet til politiet, 2) en kniv ville blive destrueret, og 3)  

 noget fyrværkeri fundet hos varetægtsarrestanten ville blive destrueret.
Der  

 ses ikke at være meddelt de pågældende klagevejledning i forbindelse med  

 afgørelsen om konfiskation af disse effekter, hvilket jeg finder beklageligt.
 Efter henholdsvis § 34, stk.  

 1, i fuldbyrdelsesbekendtgørelsen og § 36, stk. 1, i bekendtgørelsen om  

 ophold  

 i varetægtsfængsel er den disciplinære myndighed hos institutionens leder  

 eller  

 den, han bemyndiger til på sit ansvar at udøve den.
Alle afhøringer er foretaget  

 af en overvagtmester, ligesom en overvagtmester har truffet afgørelse.
Jeg  

 kan  

 derfor forstå, at der er sket en delegation af kompetencen til  

 overvagtmestrene.
 Jeg anmoder om oplysning om,  

 hvorvidt der internt er fastsat retningslinier af anstaltens ledelse for  

 overvagtmestrenes udøvelse af denne myndighed - og i bekræftende fald hvilke.
 Jeg anmoder endvidere om  

 oplysning om, hvilket tilsyn anstaltsledelsen fører med disciplinærområdet.
V.
Opfølgning.
 De udtalelser, som jeg  

 anmoder Københavns Fængsler om vedrørende de enkelte afsnit, beder jeg om,  

 bliver sendt til mig gennem Direktoratet for Kriminalforsorgen, hvis  

 udtalelse  

 jeg ligeledes udbeder mig.
VI.
Underretning.
