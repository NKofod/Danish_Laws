 Ankenævnet fandt at fratrædelsesgodtgørelsen  ikke  

 skulle fradrages i medlemmets efterløn, og at han derfor kunne  

 overgå til efterløn pr. 1. januar 2001.
Ankenævnet lagde ved afgørelsen til grund -at medlemmet i maj 2000, som 63-årig, ansøgte  

 Domstolsstyrelsen om afsked fra sin stilling med udgangen af december  

 måned 2000, og at han den 8. juni 2000 aftalte med sin arbejdsgiver at  

 han skulle have udbetalt et beløb svarende til 6 måneders  

 løn fra fratrædelsestidspunktet, samt  

 -at der ifølge § 10, stk. 3, 2. punktum, i aftale mellem Statsansattes  

 Kartel og Finansministeriet af 21. september 1999 om senior- og  

 fratrædelsesordninger kan gives fratrædelsesgodtgørelse  

 når det vurderes at personaletilpasninger kan blive nødvendige  

 for at rette op på en skæv aldersfordeling, Ankenævnet lagde vægt på Personalestyrelsens udtalelse  

 om  

 -at der ikke med fratrædelsesgodtgørelsen var tale om løn  

 eller indtægt der træder i stedet for løn.
Der var  

 ifølge Personalestyrelsen tale om en engangsydelse i form af en  

 fratrædelsesgodtgørelse der havde karakter af et alternativ til  

 tillæggelse af forhøjet pensionsalder,  

 -at spørgsmålet om rådighedsløn ikke ville blive  

 aktuelt i medlemmets situation da der ikke skulle foretages  

 stillingsnedlæggelse, jf. § 32, stk. 1, i tjenestemandsloven.
Efter §  

 32, stk. 1, bevarer   

 en tjenestemand sin hidtidige løn i 3 år hvis han afskediges  

 fordi  ændringer i forvaltningens organisation eller arbejdsform  

 medfører at stillingen nedlægges, samt -at arbejdsgiverens opsigelsesvarsel for tjenestemænds vedkommende  

 ifølge § 28 i tjenestemandsloven er 3 måneder, og at medlemmet  

 sagde sin stilling op med ca.. 6 måneders varsel.  

 Fratrædelsesgodtgørelsen kunne således ikke anses for  

 løn eller rådighedsløn m.v., og godtgørelsen  

 skulle derfor ikke fradrages i medlemmets efterløn.
Det var  

 nævnets opfattelse at den udbetalte  

 fratrædelsesgodtgørelse måtte anses for en kompensation  

 for at medlemmet opsagde sin stilling som 63-årig, på et  

 tidspunkt hvor det ikke ville have været muligt at opsige ham med en  

 saglig begrundelse.
Fratrædelsesgodtgørelse Ankenævnet har behandlet Deres klage på møde den 22.  

 august 2002.
Nævnet traf denne A F G Ø R E L S E Deres fratrædelsesgodtgørelse skal ikke fradrages i Deres  

 efterløn, og De kan derfor overgå til efterløn pr. 1.  

 januar 2001.
Ankenævnet har ved afgørelsen lagt til grund -at De i maj 2000, som 63-årig, ansøgte Domstolsstyrelsen om  

 afsked fra Deres stilling ... med udgangen af december måned 2000, og  

 at De den 8. juni 2000 aftalte med Deres arbejdsgiver at De skulle have  

 udbetalt et beløb svarende til 6 måneders løn fra  

 fratrædelsestidspunktet, samt -at der ifølge § 10, stk. 3, 2. punktum, i aftale mellem  

 Statsansattes Kartel og Finansministeriet af 21. september 1999 om senior- og  

 fratrædelsesordninger kan gives fratrædelsesgodtgørelse  

 når det vurderes at personaletilpasninger kan blive nødvendige  

 for at rette op på en skæv aldersfordeling, Ankenævnet har lagt vægt på Personalestyrelsens  

 udtalelse om at der ikke med fratrædelsesgodtgørelsen er tale om  

 løn eller indtægt der træder i stedet for løn.
Der  

 er ifølge Personalestyrelsen tale om en engangsydelse i form af en  

 fratrædelsesgodtgørelse der har karakter af et alternativ til  

 tillæggelse af forhøjet pensionsalder, -at spørgsmålet om rådighedsløn ikke ville blive  

 aktuelt i Deres situation da der ikke skulle foretages  

 stillingsnedlæggelse, jf. § 32, stk. 1, i tjenestemandsloven.
Efter §  

 32, stk. 1, bevarer en tjenestemand sin hidtidige løn i 3 år hvis han afskediges  

 fordi  ændringer i forvaltningens organisation eller arbejdsform  

 medfører at stillingen nedlægges, samt -at arbejdsgiverens opsigelsesvarsel for tjenestemænds vedkommende  

 ifølge § 28 i tjenestemandsloven er 3 måneder, og at De sagde  

 Deres stilling op med ca. 6 måneders varsel.
 Fratrædelsesgodtgørelsen kan således ikke anses for  

 løn eller rådighedsløn m.v., og godtgørelsen skal  

 derfor ikke fradrages i Deres efterløn.
 Det er nævnets opfattelse at den udbetalte  

 fratrædelsesgodtgørelse må anses for en kompensation for  

 at De opsagde Deres stilling som 63-årig, på et tidspunkt hvor  

 det ikke ville have været muligt at opsige Dem med en saglig  

 begrundelse.
 Der henvises til arbejdsløshedsforsikringslovens § 75 g, stk. 1,  

  og § 6, stk. 1, i direktoratets bekendtgørelse nr. 321 af 26. maj  

 1999 om overgang til, udtræden af og genindtræden i  

 efterlønsordningen samt optjening af præmie med  

 tilhørende vejledning.
Ankenævnet ændrer således direktoratets afgørelse  

 af 3. september 2001 På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
... Arbejdsløshedskasse Arbejdsdirektoratet + sagens akter Domstolsstyrelsen Personalestyrelsen, Finansministeriet.
1. Sagsforløb Arbejdsdirektoratet fremstillede sagen på denne måde:
 " Deres arbejdsgiver, Domstolsstyrelsen, har ved brev af 8. juni 2000  

 imødekommet Deres ansøgning om afskedigelse på grund af  

 alder fra Deres stilling som ...Her starter sagsfremstillingen.  

 Domstolsstyrelsen har i brevet meddelt Dem, at De vil blive omfattet af den  

 frivillige fratrædelsesordning, således at der i forbindelse med  

 Deres fratrædelse udbetales et fratrædelsesbeløb på  

 111.761,52 kr.
 Finansstyrelsen har ved brev af 15. november 2000 oplyst Dem om, at De er  

 berettiget til en tjenestemandspension, der årligt inklusiv  

 tillæg udgør 79.169,52 kr. indtil udgangen af den måned,  

 hvori De fylder 67 år.
De har ved ansøgning af 23. november 2000 søgt om at  

 gå på efterløn efter 200-timers-ordningen fra den 1.  

 januar 2001. De har på ansøgningsblanketten oplyst, at De ved  

 overgangen til efterløn får eller forventer at få  

 løbende udbetaling af pension, som er led i et tidligere  

 ansættelsesforhold.
På blanketten har De også svaret "ja"  

 til, at De får en fratrædelsesgodtgørelse fra Deres  

 arbejdsgiver, og De har understreget ordet  

 "fratrædelsesgodtgørelse".
 På blanket AR 254 Oversigt over pensionsordninger mv. af 23.  

 november 2000 har De oplyst, at De har en statstjenestemandspension.
 På blanket AR 259 af 12. december 2000 har De oplyst, at De fra den  

 1. januar 2001 får en tjenestemandspension fra Finansstyrelsen, at  

 pensionen årligt udgør 79.169,50 kr. og at pensionen pr.  

 måned udgør 6.597,46 kr.
 Den månedlige udbetaling er også dokumenteret på  

 udbetalingsspecifikation for januar 2001 fra Finansstyrelsen.
Ved bevillingsbrev af 25. januar 2001 har a-kassen meddelt Dem, at De har  

 ret til efterløn, men at De på grund af  

 fratrædelsesgodtgørelsen, der svarer til 6 måneders  

 løn, først kan få efterløn, når denne  

 periode er gået.
A-kassen har beregnet Deres efterlønssats efter  

 fradrag for pension til 1.955 kr. pr. uge (brutto).
 Ligeledes den 25. januar 2001 har a-kassen truffet afgørelse om, at  

 Deres fratrædelsesgodtgørelse medfører fradrag i  

 efterlønnen, at godtgørelsen svarer til 6 måneders  

 løn, og at De derfor tidligst kan få udbetalt  

 efterløn fra den 1. juli 2001. A-kassen har begrundet sin  

 afgørelse med, at De har opsagt Deres arbejde med et kortere varsel  

 end de 3 år, hvor De ville have haft ret til rådighedsløn  

 efter tjenestemandslovens regler.
De har ved brev af 15. februar 2001 klaget over a-kassens  

 afgørelse.
De har i klagen anført, at Deres  

 fratrædelsesgodtgørelse kom fra en frivillig  

 fratrædelsesordning, som man selv kan søge i forbindelse med  

 opsigelse af sin stilling, og at De ikke er blevet fyret fra Deres  

 stilling i ..., men at De selv ønskede at fratræde og  

 overgå til efterløn.
 De har videre anført, at Deres stilling ikke ville være  

 blevet nedlagt, såfremt De ikke selv sagde op, og Deres  

 fratrædelsesgodtgørelse træder derfor ikke i stedet for  

 løn i den pågældende periode.
 Endelig har De anført, at De er bekendt med, at andre af Deres  

 tidligere kollegaer har benyttet sig af den samme ordning, uden at dette har  

 haft betydning for efterlønnen.
 A-kassen har den 26. marts 2001 fastholdt sin afgørelse og sendt  

 sagen til direktoratet.
De har ved telefonisk henvendelse til direktoratet den 9. april 2001  

 oplyst, at De er forundret over a-kassens strenge holding til Deres  

 fratrædelsesgodtgørelse, at De fratrådte Deres  

 stilling frivilligt, da De var sikker på, at De havde ret til  

 efterløn, og at De blev opfordret til at søge denne  

 fratrædelsesgodtgørelse.
Derfor vil De egentlig ikke kalde det  

 en fratrædelsesgodtgørelse.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 3. september 2001 denne afgørelse:
 "De kan tidligst overgå til efterløn den 1. juli 2001.
Begrundelse De har søgt om at gå på efterløn efter reglerne  

 i den gamle efterlønsordning.
Reglerne om overgang til efterløn  

 på den gamle efterlønsordning er fastsat i dagældende  

 bekendtgørelse nr. 564 af 22. juni 2000 om overgang til,  

 udtræden af og genindtræden i efterlønsordningen samt  

 optjening af præmie.
 Ifølge bekendtgørelsens § 6 kan et medlem, der uden arbejde  

 har indtægter i form af løn, rådighedsløn mv. eller  

 har indtægter, der træder i stedet herfor, ikke gå på  

 efterløn i den periode, som indtægterne dækker.
 Når en tjenestemand vælger at fratræde ved selv at sige  

 sin stilling op med f.eks. 6 måneders varsel i forbindelse med en  

 aftale om fratrædelsesgodtgørelse fra arbejdsgiverens side  

 på f.eks. 6 måneders løn, og tjenestemanden dermed  

 fraskriver sig retten til rådighedsløn, træder  

 fratrædelsesgodtgørelsen i stedet for  

 rådighedsløn.
 Det medfører, at tjenestemanden ikke kan overgå til  

 efterløn i den periode, hvor fratrædelsesgodtgørelsen  

 træder i stedet for rådighedslønnen, regnet fra  

 fratrædelsestidspunktet.
De kan tidligst overgå til efterløn med virkning fra den 1.  

 juli 2001. Grunden hertil er, at De selv har sagt Deres stilling op med  

 omkring 6 måneders varsel.
Dette varsel er kortere end den periode  

 på 3 år, hvor Deres arbejdsgiver ville have haft pligt til at  

 betale rådighedsløn efter tjenestemandsloven regler, hvis Deres  

 stilling blev nedlagt.
De kan således tidligst overgå til efterløn efter  

 udløbet af den periode (6 måneder), som den udbetalte  

 fratrædelsesgodtgørelse lønmæssigt dækker,  

 hvilket er den 1. juli 2001." 3. Klagen til ankenævnet De har den 11. september 2001 anført:
"Afgørelsen virker helt urimelig på mig.
Jeg har været  

 medlem af og betalt til A-kassen i ca. 11 år, og er derfor  

 uforstående overfor et fratræk i efterlønnen på  

 grund af et tilbud fra Domstolsstyrelsen om en  

 fratrædelsesgodtgørelse, som jeg helt klart opfattede som et  

 favorabelt tilbud, hvis jeg på daværende tidspunkt ønskede  

 at gå på efterløn.
 1. Jeg mener stadig ikke, at jeg er blevet afskediget med  

 aftrædelsesgodtgørelse som lønkompensation.
 2. Jeg søgte selv min afsked på grund af, at det på det  

 tidspunkt var muligt, at gå på efterløn med tilbud om en  

 aftrædelsesgodtgørelse.
 3. Jeg var formentlig ikke gået på efterløn på  

 daværende tidspunkt, hvis jeg havde vidst, at  

 aftrædelsesgodtgørelsen blev betragtet som en  

 lønkompensation.
4. Jeg forbeholder mig ret til, at fremkomme med eventuelle yderligere  

 bemærkninger og bilag til sagen inden 4 uger fra den 3/9-2001." 4. Arbejdsdirektoratets bemærkninger til klagen Direktoratet bemærkede ved oversendelsen den 8. oktober  

 2001:
 "Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet har den 27. september 2001 modtaget kopi af brev af 21.  

 september 2001 fra Domstolsstyrelsen til medlemmet.
Det er oplyst i brevet, at aftalen mellem medlemmet og Domstolsstyrelsen  

 om frivillig fratræden har hjemmel i Finansministeriets cirkulære  

 af 21. september 1999 om senior- og fratrædelsesordninger, og at  

 udbetalingen af fratrædelsesbeløbet forudsætter, at den  

 pågældende selv siger op på grund af alder, og at dette  

 sker med sædvanligt varsel.
Cirkulæret er vedlagt brevet.
 Af cirkulærets pkt. 6. 1, der angår frivillige  

 fratrædelsesordninger, fremgår, at aftalen kun kan anvendes under  

 de forudsætninger, som er anført i § 10, stk. 3.
I cirkulærets bilag 1 er "Aftale om senior- og  

 fratrædelsesordninger" optrykt.
Aftalens § 10, stk. 3, angår  

 anvendelsen af frivillige fratrædelsesordninger i tilfælde, hvor  

 personalereduktioner forudses at blive nødvendige.
Direktoratet har  

 vedlagt cirkulærets bilag 1, da dette ikke var vedlagt  

 cirkulæret.
 Direktoratet finder således, at medlemmet har været ansat som  

 tjenestemand med ret til rådighedsløn i op til 3 år i  

 tilfælde af afskedigelse på grund af personaletilpasninger el.  

 lign., at medlemmet er en del af en fratrædelsesordning, som  

 Domstolsstyrelsen tilbyder visse ansatte, som frivilligt siger deres stilling  

 op i forbindelse med personaleindskrænkninger, at Domstolsstyrelsen  

 ville have været forpligtet til at udbetale op til 3 års  

 rådighedsløn til medlemmet, hvis han var blevet afskediget, og  

 at medlemmet ved sin frivillige fratrædelsesaftale har fraskrevet sig  

 retten til 3 års rådighedsløn.
 Direktoratet finder herefter, at den udbetalte  

 fratrædelsesgodtgørelse må anses for at træde i  

 stedet for løn i den periode, som  

 fratrædelsesgodtgørelsen dækker.
På denne baggrund fastholder direktoratet sin afgørelse af 3.  

 september 2001." 5. Nyt efter klagen Domstolsstyrelsen har den 25. oktober 2001 anført:
 "Domstolsstyrelsen har fra ... modtaget kopi af Arbejdsdirektoratets brev  

 af 8. oktober 2001 til Arbejdsmarkedets Ankenævn vedrørende  

 klage over Arbejdsdirektoratets afgørelse af 3. september 2001.
 Arbejdsdirektoratets brev giver Domstolsstyrelsen anledning til  

 følgende bemærkninger:
... indgav i maj 2000 ansøgning til Domstolsstyrelsen om afsked med  

 udgangen af december 2000 fra sin stilling som tjenestemandsansat  

 overvagtmester ved domstolene.
Som led i en fratræ-delsesordning ved  

 domstolene blev der indgået aftale om, at pågældende skulle  

 have udbetalt et beløb svarende til 6 måneders løn.  

 Aftalen har hjemmel i Finansministeriets cirkulære og aftale af 21.  

 september 1999 om senior- og fratrædelsesordninger og er nærmere  

 beskrevet Domstols-styrelsens cirkulæreskrivelse af 6. april 2000, der  

 begge vedlægges.
Ved afgørelse af 3. september 2001 meddelte Arbejdsdirektoratet  

 ..., at han tidligst kunne overgå til efterløn den 1. juli 2001.  

 Som begrundelse anførte Arbejdsdirektoratet, at pågældende  

 havde sagt sin stilling op med et kortere varsel end den periode på 3  

 år, hvor pågældendes arbejdsgiver ville have haft pligt til  

 at betale rådighedsløn efter tjenestemandslovens regler, hvis  

 stillingen var blevet nedlagt.
Direktoratet anførte videre, at ...  

 tidligst kunne overgå til efterløn efter udløbet af den  

 periode (6 måneder), som den udbetalte godtgørelse  

 lønmæssigt skulle dække.
 Efter modtagelsen af Arbejdsdirektoratets afgørelse rettede ...  

 henvendelse til Domstolsstyrelsen, der som ansættelsesmyndighed har  

 indgået aftalen om frivillig fratræden.
 Ved brev af 21. september 2001 med bilag til ..., der vedlægges i  

 kopi, tilkendegav Domstols-styrelsen, at det udbetalte  

 fratrædelsesbeløb forudsatte, at pågældende selv  

 sagde op med sædvanlig varsel, og således ikke trådte i  

 stedet for udbetaling af løn for en given periode.
Domstolsstyrelsen bemærkede endvidere, at ret til  

 rådighedsløn efter tjenestemandslovens § 32 kun indtræffer  

 i det særlige afgrænsede tilfælde, hvor  

 pågældende afskediges, fordi ændringer i forvalt-ningens  

 organisation eller arbejdsform medfører, at stillingen  

 nedlægges.
Samtidig bekræftede Domstolsstyrelsen, at ... kunne  

 være fortsat i sin stilling, hvis han ikke selv havde ønsket at  

 gå af på grund af alder, hvorfor den aktuelle sag intet har at  

 gøre med den situation, der efter tjeneste-mandslovens § 32 kan  

 udløse ret til rådighedsløn.
Det fremgår af Arbejdsdirektoratets brev af 8. oktober 2001, at  

 direktoratet ikke har fundet anledning til at ændre afgørelsen  

 af 3. september 2001 vedrørende udbetalingstidspunktet for  

 efterløn.
Arbejdsdirektoratet har som begrundelse bl.a.  

 anført:
i  

  at frivillige fratrædelsesordninger ifølge § 10, stk. 3, i  

 aftale om senior-og fratrædelsesordninger af 21. september 1999  

 anvendes i tilfælde, hvor personalereduktioner forudses at blive  

 nødvendige, i  

  at ... er en del af en fratrædelsesordning, som Domstolsstyrelsen  

 tilbyder visse ansatte, som fri-villigt siger deres stilling op i forbindelse  

 med personaleindskrænkninger, og i  

  at ... ved sin fratræden i forbindelse med en frivillig  

 fratrædelsesordning har fraskrevet sig retten til 3 års  

 rådighedsløn.
 Domstolsstyrelsen kan i den anledning for det første henvise til de  

 bemærkninger, der er anført i styrelsens brev af 21. september  

 2001 til ....
 Domstolsstyrelsen skal derudover anføre følgende:
 Det fremgår af aftale om senior- og fratrædelsesordninger af  

 21. september 1999 § 10, stk. 3, om frivillig fratræden, at:
"Kapitel 3 kan anvendes i de situationer, hvor styrelsen vurderer, at  

 personalereduktioner er eller forudses at blive nødvendige, og hvor  

 det i den forbindelse vil være hensigtsmæssigt at fremme  

 frivillig fratræden.
Hvis ledelsen vurderer, at det kan forudses, at  

 personaletilpasninger kan blive nødvendige for at rette op på en  

 skæv aldersfordeling, vil der i særlige tilfælde kunne  

 indgås en aftale om frivillig fratræden.
 I den anledning skal Domstolsstyrelsen oplyse, at ordningen om frivillig  

 fratræden for kontor-funktionærer ved domstolene i de senere  

 år ikke har været anvendt på grund af  

 personale-indskrænkninger.
 Ordningen har derimod været anvendt med det formål at rette op  

 på den skæve aldersfordeling, der er ved domstolene -  

 særligt på kontorfunktionærområdet, hvor der er en  

 høj gennemsnitsalder og et stort antal ansatte, der om nogle år  

 nærmer sig pensionsalderen.
Domstolsstyrelsen skal således på ny understrege, at ...s  

 fratræden ikke skete som led i en perso-nalereduktion, og at  

 pågældende således ikke ville have været berettiget  

 til rådighedsløn." Direktoratet har den 6. marts 2002 efter høring bemærket  

 følgende:
 "Direktoratet har følgende bemærkninger til brevet:
 Indledningvist bemærkes, at direktoratet har noteret sig, at  

 medlemmets fratræden ikke skete som led i en personalereduktion men  

 derimod på grund af et ønske om at rette op på en  

 skæv alders-fordeling ved domstolene, særligt blandt  

 kontorfunktionærer.
 Herudover bemærkes, at direktoratet på baggrund af brevet har  

 kontaktet Personalestyrelsen, som har oplyst, at en tjenestemand kun kan  

 afskediges uansøgt i følgende situationer:
 Stillingsnedlæggelse  

 Alder (70 år)  

 Sygdom  

 Uegnethed/samarbejdsvanskeligheder  

 Tjenesteforseelser.
 Et ønske om at rette op på en skæv aldersfordeling er  

 således ikke en saglig grund til at afskedige medarbejdere.
Det er således direktoratets opfattelse, at Domstolsstyrelsen kun  

 kan gennemføre sit ønske om at rette op på en skæv  

 aldersfordeling ved frivillig fratræden.
Ved at indgå den  

 frivillige fratrædelses-ordning fraskrev medlemmet sig således  

 retten til 3 års rådighedsløn, jf. tjenestemandslovens §  

 32.
 Det er videre direktoratets opfattelse, at fratrædelsesaftalen er  

 omfattet af Finansministeriets cir-kulære om  

 fratrædelsesordninger i staten og folkekirken m.v., og at dette  

 cirkulære netop anvendes, hvor den lokale ledelse finder det  

 hensigtsmæssigt at øge den naturlige afgang.
 Direktoratet henviser i øvrigt til, at det af cirkulæret  

 fremgår, at fratrædelsesbeløbet kan have indflydelse  

 på, fra hvilket tidspunkt et medlem kan overgå til  

 efterløn.
Endelig er det direktoratets opfattelse, at medlemmer, der på denne  

 baggrund indgår en frivillig fratrædelsesaftale, ikke skal  

 stilles bedre, end medlemmer, der på grund af personalereduktioner  

 indgår frivillige fratrædelsesordninger.
For så vidt  

 angår sidstnævnte personer, har ankenævnet langvarig  

 praksis for, at den 3-årige periode med rådighedsløn  

 finder anvendelse.
 Således må medlemmets fratrædelsesgodtgørelse  

 anses for at træde i stedet for 3 års rådighedsløn,  

 og medlemmet kan derfor tidligst overgå til efterløn ved  

 udløbet af den periode, som fratrædelses-godtgørelsen  

 dækker.
 Med disse bemærkninger fastholder direktoratet sin afgørelse  

 af 3. september 2001.
 Domstolsstyrelsen har den 19. juni 2002 fremsendt Personalestyrelsens brev  

 af 17. juni 2002 og bemærket følgende:
 "Ved brev af 13. marts 2002 anmodede Arbejdsmarkedets Ankernævn  

 Domstolsstyrelsen om eventuelle kommentarer til Arbejdsdirektoratets brev af  

 6. marts 2002 i ovennævnte sag.
 Ved brev af 20. marts 2002 orienterede Domstolsstyrelsen Arbejdsmarkedets  

 Ankenævn om, at styrelsen havde forelagt sagen for Personalestyrelsen,  

 idet sagen efter Domstolsstyrelsens opfattelse har principiel karakter.
Ved brev af 17. juni 2002 - der vedlægges i kopi - har  

 Personalestyrelsen sendt styrelsens bemærk-ninger til  

 Domstolsstyrelsen.
Det fremgår bl.a. heraf, at Personalestyrelsen ikke  

 betragter fratrædel-sesbeløb som løn eller som en  

 indtægt, der træder i stedet for løn.
Personalestyrelsen  

 konkluderer endvidere, at det efter styrelsens opfattelse ikke kan  

 lægges til grund, at en tjenestemand, der indgår aftale om  

 frivillig fratræden, i stedet kunne have oppebåret  

 rådighedsløn.
Der henvises i øvrigt til  

 Personalestyrelsens brev.
Domstolsstyrelsen kan henholde sig til det af Personalestyrelsen  

 anførte samt til Domstolsstyrelsens brev til Arbejdsmarkedets  

 Ankenævn af 25. oktober 2001." I Personalestyrelsens brev af 17. juni 2002 står  

 følgende:
 "Domstolsstyrelsen har i brev af 20. marts 2002 - j.nr.....  bedt om  

 Personalestyrelsens eventuelle bemærkninger til en sag om frivillig  

 fratræden for pensioneret overvagtmester .... Sagen er indbragt for  

 Arbejdsmarkedets Ankenævn.
 Det fremgår af sagen, at overvagtmester ... i maj 2000 sagde sin  

 stilling op med udgangen af decem-ber 2000, og at han som led i en  

 fratrædelsesordning fik udbetalt et fratrædelsesbeløb  

 svarende til 6 måneders løn.
 Det fremgår endvidere af sagen, at Arbejdsdirektoratet ikke har  

 fundet anledning til at omgøre A-kassens afgørelse, hvorefter  

 ... tidligst kunne overgå til efterløn den 1. juli 2001.
 Som begrundelse anfører direktoratet i sit brev af 3. september  

 2001, at ifølge § 6 i bekendtgørelse nr. 564 af 22. juni 2000  

 kan et medlem, der uden arbejde har indtægter i form af løn,  

 rådighedsløn mv. eller indtægter, der træder i  

 stedet herfor, ikke kan gå på efterløn i den periode, som  

 indtægterne dækker, og at fratrædelsesgodtgørelsen  

 må anses for at træde i stedet for rådighedsløn,  

 når en tjenestemand opsiger sin stilling med et varsel, der er kortere  

 end rådighedslønsperioden på 3 år, og dermed  

 fraskriver sig retten til rådighedsløn.
 Direktoratet har i brev af 6. marts 2002 til Arbejdsmarkedets  

 Ankenævn tilføjet, at denne opfattelse er i overensstemmelse med  

 langvarig praksis for så vidt angår tjenestemænd, der  

 fratræder i situationer, hvor der skal ske personalereduktioner, og at  

 tjenestemænd, der indgår aftale om frivillig fratræden ud  

 fra ansættelsesmyndighedens ønske om at rette op på en  

 skæv alderssammen-sætning, ikke bør være bedre  

 stillet.
 Personalestyrelsen skal i den anledning bemærke følgende:
 Aftale af 21. september 1999 om senior- og fratrædelsesordninger  

 gælder for tjenestemænd, der er fyldt 60 år, men ikke 67/65  

 år, og som selv søger fratræden på grund af  

 alder.
 Aftalen kan anvendes dels i situationer, hvor styrelsen vurderer, at  

 personalereduktioner er eller forudses at blive nødvendige, og hvor  

 det i den forbindelse vil være hensigtsmæssigt at fremme den  

 frivillige fratræden, dels i situationer, hvor styrelsen vurderer, at  

 personaletilpasninger kan blive nødvendige for at rette op på en  

 skæv aldersfordeling, if. aftalens § 10, stk. 3.
 Efter aftalen kan der i sådanne tilfælde ydes tjenestemanden  

 en årlig ydelse som supplement til pensionen samt ekstraordinær  

 pensionsalderopskrivning og/eller et fratrædelsesbeløb på  

 op til 6 måneders løn, jf. §§ 11 og 12.
 Der er således tale om, at der med aftalen er givet hjemmel til at  

 yde forskellige økonomiske incitamenter for at fremme den frivillige  

 fratræden, herunder en engangsydelse i form af et  

 fratrædelsesbeløb, der har karakter af et alternativ til  

 tillæggelse af forhøjet pensionsalder, jf. § 12, stk. 1.
 Personalestyrelsen betragter ikke fratrædelsesbeløb som  

 løn eller som en indtægt, der træder i stedet for  

 løn.
 Når fratrædelsesbeløbet i aftalen er fastsat som et  

 beløb svarende til et vist antal måneders løn, skyldes  

 det alene, at månedslønnen er en praktisk fælles  

 målestok for beregning af fratrædelses-beløbet, som  

 samtidig skaber sammenhæng mellem beløbets størrelse og  

 det hidtidige lønniveau.
 At der ikke er tale om løn eller en indtægt, der træder  

 i stedet for løn, fremgår tillige af aftalens § 13, stk. 3,  

 hvorefter fratrædelsesbeløbet beregnes på samme måde  

 som løn under sygdom, men ekskl. eget og arbejdsgivers pensionsbidrag,  

 ligesom der ikke betales feriepenge eller særlig  

 feriegodtgørelse af fratrædelsesbeløbet.
 Ifølge vejledningen til den af Arbejdsdirektoratet citerede  

 bestemmelse er det afgørende for, om et udbetalt beløb skal  

 udskyde overgangen til efterløn, om arbejdsgivers opsigelsesvarsel er  

 overholdt.
 For tjenestemænds vedkommende er arbejdsgivers opsigelsesvarsel 3  

 måneder, jf. tjenestemands-lovens § 28.
 De særlige regler om rådighedsløn fremgår af  

 lovens § 32, hvorefter en tjenestemand, der afskedi-ges, fordi  

 ændringer i forvaltningens organisation eller arbejdsform  

 medfører, at stillingen nedlæg-ges, bevarer sin hidtidige  

 løn i 3 år.
 I situationer, hvor etableringen af frivillige fratrædelsesordninger  

 ikke er begrundet i personalened-skæringer, men alene i ønsket  

 om at rette op på en skæv aldersfordeling, vil  

 spørgsmålet om rådighedsløn således ikke  

 blive aktuelt, fordi der ikke gennemføres de i tjenestemandslovens §  

 32 forudsatte stillingsnedlæggelser.
 Selv om der foreligger en situation, hvor der skal ske  

 personalereduktioner og dermed stillingsned-læggelser, er det  

 imidlertid heller ikke givet, at alternativet til en frivillig  

 fratræden for den enkelte medarbejder vil være afsked med ret til  

 rådighedsløn, fordi ansættelsesmyndigheden kan vælge  

 i stedet at afskedige en anden medarbejder, eller den pågældende  

 kan få tilbudt en anden passende stilling.
 Det bemærkes i øvrigt, at en tjenestemand, der har  

 forventning om at blive afskediget med ret til rådighedsløn,  

 fordi den pågældendes stilling nedlægges, næppe vil  

 vælge at indgå aftale om frivillig fratræden og dermed  

 fraskrive sig retten til fuld sædvanlig løn i 3 år.
 Efter Personalestyrelsens opfattelse kan det derfor ikke lægges til  

 grund, at en tjenestemand, der indgår aftale om frivillig  

 fratræden, i stedet kunne have oppebåret  

 rådighedsløn.
 Personalestyrelsen skal anmode om at måtte blive orienteret om  

 ankenævnets afgørelse.
Den sene besvarelse beklages." 6. Regler Lov om arbejdsløshedsforsikring m.v., jf. lovbek. nr. 712 af  

 19. juli 2000 § 75 g.
Arbejdsministeren fastsætter efter indstilling fra  

 direktøren for Arbejdsdirektoratet, der har forhandlet med  

 Landsarbejdsrådet, regler om, hvilken betydning arbejde og  

 indtægt i efterløns-perioden skal have for størrelsen af  

 efterlønnen.
 ...
Bekendtgørelse om arbejde og indtægter m.v. i  

 efterlønsperioden (for medlemmer, som er fyldt 60 år før  

 1. juli 1999)  

 Arbejdsdir. bek. nr. 308 af 19. maj 1999 § 22. Hvis et medlem får udbetalt løn,  

 rådighedsløn m.v. for en periode, hvor der ikke udføres  

 arbejde, eller medlemmet får ydelser, der træder i stedet,  

 medfører udbetalingen fradrag i efterlønnen.
 Stk. 2. Fradraget sker ved, at indtægten omregnes til timer ved brug  

 af omregningssatsen, og fradraget sker for den periode, som indtægten  

 dækker.
 ...
Bekendtgørelse nr.  321 af 26. maj 1999 om overgang til,  

 udtræden af og genindtræden i efterlønsordningen samt  

 optjening af præmie § 6.
"Et medlem, der uden at arbejde har indtægter i form af løn,  

 rådighedsløn mv., kan ikke gå på efterløn i  

 den periode, som indtægterne dækker.  

 Stk. 2. Indtægter, der træder i stedet for de indtægter,  

 der er nævnt i stk. 1, udskyder også overgan-gen til  

 efterløn.  

 Stk. 3. Stk. 1 og 2 gælder både engangsbeløb og  

 løbende indtægter.  

 Stk. 4. Uanset stk. 1-3 kan et medlem, der vælger at arbejde mod  

 fradrag i efterlønnen, gå på efterløn." Til § 6 Bestemmelsen svarer indholdsmæssigt til bestemmelsen på  

 dagpengeområdet, hvor udbetalingen dog medfører fradrag i  

 dagpengene.
Det afgørende for, om et udbetalt beløb skal udskyde  

 overgangen til efterløn, er, om beløbet kan anses for at  

 træde i stedet for løn m.v. i en periode.
Det er ikke  

 beløbets benævnelse eller udbeta-lingsform, som afgør, om  

 overgangen til efterløn skal udskydes.
Det har normalt heller ikke  

 betydning, hvordan indtægten beskattes.
 Løn, rådighedsløn m.v.
Reglen gælder bl.a. udbetaling af løn i en periode, hvor  

 medlemmet er fritstillet.
Dette kan f.eks. være tilfældet i en  

 opsigelsesperiode.
Reglen gælder også ved udbetaling af  

 rådighedsløn efter tjenestemandslovens § 32 eller udbetalinger  

 efter sømandslovens § 18 m.v.
Et medlem kan ikke overgå til efterløn i den periode, som  

 udbetalingen skal dække.
Dette gælder både løbende  

 udbetalinger og udbetaling af engangsbeløb.
 Udbetales f.eks. 3 års rådighedsløn efter  

 tjenestemandslovens § 32, kan medlemmet ikke overgå til efterløn  

 i de 3 år, udbetalingen dækker.
 Et medlem, der får erstatning for tabt arbejdsfortjeneste eller en  

 fratrædelsesgodtgørelse, kan som udgangspunkt ikke overgå  

 til efterløn i den periode, som udbetalingen dækker.
Erstatning for tabt arbejdsfortjeneste Hvis en arbejdsgiver ikke har overholdt sit opsigelsesvarsel, og  

 arbejdsgiveren ved en fagretlig sag pålægges at betale den  

 ansatte en erstatning for tabt arbejdsfortjeneste eller indgår et  

 forlig herom, udskyder erstatningen overgangen til efterløn i den  

 periode, som erstatningen dækker.
Fratrædelsesgodtgørelse Princippet om udskudt overgang gælder også ved udbetaling af  

 en fratrædelsesgodtgørelse.
Det afgørende for, om et udbetalt beløb skal udskyde  

 overgangen, er, om arbejdsgiverens opsigel-sesvarsel er overholdt.  

 Udbetalingen udskyder ikke overgangen til efterløn, hvis  

 opsigelsesvarslet er overholdt, da udbetaling herudover ikke kan anses for at  

 træde i stedet for løn.
Er arbejdsgiverens opsigelsesvarsel ikke  

 overholdt, udskyder udbetalingen overgangen til efterløn i den del af  

 opsigel-sesperioden, som udbetalingen dækker.
Reglen gælder både, når en virksomhed indgår  

 fratrædelsesordninger for et større antal medarbej-dere, og  

 når enkeltpersoner indgår sådanne aftaler med deres  

 arbejdsgiver.
Bestemmelsen omfatter således både kollektive og  

 individuelle aftaler.
En udbetaling af en fratrædelsesgodtgørelse i tilfælde,  

 hvor medarbejderen som led i en fratrædel-sesordning selv siger op, er  

 også omfattet af reglen.
Også i disse tilfælde er  

 arbejdsgivers overhol-delse af opsigelsesvarsel afgørende for, om  

 godtgørelsen udskyder overgangen til efterløn.
Lønmodtagernes Garantifond Et medlem kan ikke overgå til efterløn i en periode, der  

 dækkes af ydelser fra Lønmodtagernes Garantifond.
Konsekvenser for retten til at overgå til efterløn Som udgangspunkt kan et medlem ikke overgå til efterløn  

 før udløbet af det opsigelsesvarsel, der ville have været  

 fra arbejdsgiverens side, hvis medlemmet var blevet afskediget på  

 almindelig vis.
Dette gælder også, selv om indtægten svarer  

 til løn for arbejde på nedsat tid.
 Hvis indtægten kun svarer til løn i en kortere periode end  

 opsigelsesvarslet, kan medlemmet i dette kortere tidsrum ikke overgå  

 til efterløn.
 Beløb, der udbetales ud over det, der svarer til løn i  

 arbejdsgiverens opsigelsesvarsel, har ingen betydning for retten til at  

 overgå til efterløn.
Eksempler 1) Et medlem får udbetalt 150.000 kr. til fuld og endelig  

 afgørelse ved sin fratræden.
Arbejdsgiverens opsigelsesvarsel er  

 6 måneder.
Medlemmets løn har været 20.000 kr. om  

 måneden.
Medlemmets opsigelsesvarsel er 1 måned.
Medlemmet siger  

 selv op den 31. oktober og fratræder ved udløbet af sit eget  

 opsigelsesvarsel den 30. november.
Da arbejdsgiverens opsigelsesvarsel ikke er overholdt, kan medlemmet ikke  

 overgå til efterløn i den del af opsigelsesperioden, som  

 udbetalingen dækker.
Da udbetalingen dækker mere end 5  

 måneders løn, kan medlemmet først overgå til  

 efterløn den 1. maj.
På dette tidspunkt ville arbejdsgivers  

 opsigelsesvarsel være udløbet, hvis det var arbejdsgiver, der  

 havde afskediget medlemmet.
Resten af beløbet, som udgør 50.000  

 kr. (150.000 kr. fratrukket 5 x almindelig månedsløn), har ingen  

 betydning for medlemmets overgang til efterløn.
2) Et medlem afskediges med normalt varsel.
Medlemmet får løn  

 i hele opsigelsesperioden, og får også en  

 fratrædelsesgodtgørelse.
 Fratrædelsesgodtgørelsen har ingen betydning for overgangen  

 til efterløn.
Medlemmet vælger at arbejde mod fradrag i efterlønnen Hvis et medlem vælger at arbejde mod fradrag i efterlønnen,  

 kan medlemmet overgå til efterløn, selv om medlemmet får  

 løn, rådighedsløn, fratrædelsesgodtgørelse  

 eller lignende.
Det bemærkes, at medlemmet ikke senere har mulighed for  

 at vælge at arbejde efter 200-timers-reglen.
Overgangen til  

 efterløn indebærer i øvrigt, at der sker forbrug af trin  

 1-perioden, selv om medlemmet ikke får udbetalt efterløn.  

 Fradrag i efterlønnen sker efter de regler, der er fastsat i  

 bekendtgørelse om fleksibel efterløn.
