 I medfør af § 17, stk. 2, og § 29, stk. 1, nr. 1, i lov om almindelig  

 arbejderbeskyttelse, § 9, stk. 1, og § 11, stk. 1 og 2, i lov om  

 arbejderbeskyttelse inden for handels- og kontorvirksomhed og § 9, stk. 2, og  

 § 21, stk. 1, nr. 1, i lov om arbejderbeskyttelse inden for landbrug,  

 skovbrug og gartneri, jfr. lovbekendtgørelserne nr. 297, 298 og 299 af 4.  

 juli 1968, fastsættes:
 § 1.  Salg og anvendelse af fabriksnye ståltove,  

 lænkekæder (kæder af rundstål) og kroge til anvendelse ved løftning eller  

 håndtering kan ikke forbydes med henvisning til, at disse løftemidler ikke  

 opfylder danske bestemmelser om mærkning og certificering, såfremt  

 løftemidlerne opfylder de modsvarende bestemmelser i EF-direktiver vedrørende  

 certificering og mærkning af ståltove, lænkekæder og kroge.
 Stk. 2.  Direktøren for arbejdstilsynet kan efter  

 forhandling med arbejdsmiljørådet fastsætte nærmere regler om, at  

 certificering og mærkning af løftemidler, når det sker i henhold til  

 direktiver, ved salg til den endelige bruger udtrykkes i internationalt  

 anerkendte symboler eller på dansk.
 § 2.  Undtaget fra bekendtgørelsen er løftemidler, som  

 anvendes om bord i skibe og til jernbaner, tandhjulsbaner og svævebaner.
 § 3.  Bekendtgørelsen træder i kraft den 1. maj 1977.
 Stk. 2.  Samtidig ophæves bekendtgørelse nr. 378 af 23.  

 juli 1975 om EF-direktiv om certificering og mærkning af ståltove, lænkekæder  

 og kroge.
 Arbejdsministeriet, den 25. marts 1977.
 Erling Jensen.
 /Vibeke Lomholt.
