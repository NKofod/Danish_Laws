Nr BTL 83 Betænkning over Forslag til lov om ændring af lov om miljøbeskyttelse  

 (Fastsættelse af særlige vilkår, nægtelse og tilbagekaldelse af  

 miljøgodkendelse, tilsyn, konfiskation, rettighedsfrakendelse m.v.)   

 Nr L 83 1996-97, 1. samling Afgivet af Miljø- og Planlægningsudvalget Afgivet: 19970514 Udvalget har behandlet lovforslaget i nogle møder og har herunder stillet spørgsmål til miljø- og energiministeren og til justitsministeren, som de to ministre har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Danmarks Sportsfiskerforbund, Foreningen af Danske Kemiske Industrier, Københavnernes Miljøforening, Landbrugsraadet, Pagh, Peter, lektor, Københavns Universitet og Realkreditrådet.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 Miljø- og energiministeren har over for udvalget om nogle af lovforslagets  

 elementer oplyst følgende:
Præcisering af kredsen omfattet af lovforslaget, herunder offentlige  

 virksomheder Miljø- og energiministeren har over for udvalget tilkendegivet, at  

 lovforslagets bestemmelser, herunder bestemmelserne vedrørende  

 miljøansvarlighed, straf og konfiskation, omfatter såvel private som  

 offentlige virksomheder.
 Ministeren har oplyst, at afgørende for, om en virksomhed kan blive  

 omfattet af retsvirkningerne i lovforslaget (skærpede vilkår, tilbagekaldelse  

 af godkendelse m.v.) er, om et eller flere medlemmer af virksomhedens  

 ansvarlige personkreds har mistet miljøansvarlighed efter de kriterier, der  

 er omtalt i den foreslåede § 40 a.
 Den ansvarlige personkreds er ejeren af virksomheden - som person eller  

 selskab - medlemmer af virksomhedens direktion og en eventuel bestyrelse samt  

 andre, der kan øve en bestemmende indflydelse på virksomhedens drift.
Retsvirkningerne knytter sig altså til virksomhedens ledelsesmæssige  

 forhold.
Vurderingen heraf skal - blandt andet for at begrænse  

 omgåelsesmuligheder (stråmandskonstruktioner) - ikke alene foretages på  

 baggrund af virksomhedens formelle ledelsesforhold, men også på baggrund af  

 en konkret vurdering af de reelle ledelsesmæssige forhold.
Det følger heraf,  

 at f.eks. en person, der alene er medlem af et repræsentantskab, men ikke kan  

 øve bestemmende indflydelse på virksomhedens drift i øvrigt, ikke vil blive  

 betragtet som en del af virksomhedens ansvarlige ledelse, og vedkommendes  

 eventuelle mistede miljøansvarlighed vil dermed ikke kunne danne grundlag for  

 afgørelser om tilbagekaldelse af miljøgodkendelse, ændrede vilkår m.v.  

 Tilsvarende vil underordnet ansatte i virksomheden, der både formelt og reelt  

 er underlagt direktionens instruktion og dermed uden selvstændig bestemmende  

 indflydelse på beslutninger om virksomhedens ledelse, ikke være omfattet.
For så vidt angår bestyrelsesmedlemmer, betragtes disse som udgangspunkt  

 som en del af den ansvarlige ledelse.
Er der imidlertid tale om en større  

 bestyrelse, og er det bestyrelsesmedlem, som har mistet miljøansvarlighed,  

 således alene et blandt flere medlemmer uden selvstændig indflydelse på den  

 samlede bestyrelses beslutninger, vil medlemmets mistede miljøansvarlighed  

 efter Miljøstyrelsens opfattelse ikke få konsekvenser for virksomhedens  

 miljøgodkendelse.
Ministeren har tilkendegivet, at han er positiv over for en ordning,  

 hvorefter virksomheder og borgere dømt i udlandet for overtrædelse af  

 miljølovgivning omfattes af lovforslagets regler om miljøansvarlighed.
En  

 sådan ordning rejser dog en række principielle retssikkerhedmæssige og  

 praktiske spørgsmål.
Ministeren vil derfor tage initiativ til, at Miljø- og  

 Energiministeriet i samarbejde med berørte ministerier iværksætter en  

 undersøgelse af mulighederne for at tilrettelægge en ordning, der både tager  

 højde for retssikkerhedsmæssige problemer og samtidig sikrer en ligestilling  

 mellem danske og udenlandske virksomheder og borgere.
Ministeren vil  

 fremlægge resultaterne af denne undersøgelse og om muligt fremsætte forslag  

 til lovændring herom i forbindelse med den generelle redegørelse om  

 anvendelsen af loven, jf. nedenfor.
Afgørelser efter reglerne om miljøansvarlighed skal varsles Miljø- og energiministeren har over for udvalget oplyst, at myndighedens  

 afgørelser efter reglerne om miljøansvarlighed i medfør af de almindelige  

 forvaltningsretlige regler skal varsles over for virksomheden.
Virksomheden  

 har i varslingsperioden således mulighed for med myndigheden at drøfte de  

 konkrete forhold, der ligger til grund for afgørelsen, og om fornødent at  

 ændre i sin ledelsesstruktur og derved undgå, at bestemmelsen om tab af  

 miljøansvarlighed bringes i anvendelse.
 Overvejelser om bødegrænsen på 10.000 kr.
Miljø- og energiministeren har over for udvalget tilkendegivet, at  

 bødegrænsen i lovforslagets § 40 a på 10.000 kr., der er et af kriterierne  

 for tab af miljøansvarlighed, er foreslået, for at mindre betydende  

 lovovertrædelser ikke skal være omfattet af lovforslaget.
Bøde på 10.000 kr.  

 eller derover skal være idømt eller vedtaget for et forhold, der er begået  

 forsætligt eller groft uagtsomt, og der skal ved overtrædelsen være voldt  

 skade på miljøet eller fremkaldt fare derfor eller være opnået eller  

 tilsigtet en økonomisk fordel.
En forhøjelse af bødegrænsen ville medføre, at en række sager, der efter  

 ministerens opfattelse burde medføre tab af miljøansvarlighed, ikke ville  

 være omfattet af lovforslaget.
Som eksempler på sager, der ville falde uden  

 for lovforslagets anvendelsesområde, såfremt man forhøjede bødegrænsen til  

 15.000 kr., har ministeren nævnt en sag om afbrænding og afskalning af  

 minimum 250 t kabler uden tilladelse med skade eller risiko for skade på  

 miljøet og en fortjenste på 100.000 kr. samt en sag om en virksomheds  

 forsætlige undladelse af at efterkomme et påbud om nedbringelse af  

 luftforurening med organiske opløsningsmidler, hvorved den opnåede en  

 økonomisk besparelse.
Såfremt man fastsatte en grænse på 20.000 kr., ville  

 bl.a. gentagelsessager vedrørende ulovlig kabelafbrænding falde uden for  

 lovforslagets anvendelsesområde.
Sættes grænsen til 25.000 kr., bortfalder  

 bl.a. en sag, hvor en skrotvirksomhed groft uagtsomt og med økonomisk  

 fortjeneste undlod at efterkomme vilkår om fjernelse af ulovligt oplag af  

 skrotbiler, opbevarede olie- og kemikalieaffald på ubefæstet areal i strid  

 med miljøgodkendelse samt undlod at etablere befæstet areal til tømning af  

 olie, benzin og kølervæske m.v. fra biler.
I denne sag var de ansvarlige  

 tidligere straffet for overtrædelse af miljølovgivningen.
 Evaluering af bødegrænsen på 10.000 kr.
 Ministeren har over for udvalget givet tilsagn om i folketingsåret 2000-01  

 at give en orientering om udviklingen i bødeniveauet for overtrædelse af  

 miljøbeskyttelsesloven og evaluere de afledte konsekvenser heraf i relation  

 til anvendelsen af lovforslagets regler om miljøansvarlighed med henblik på  

 at overveje eventuelle initiativer til ændring af bødegrænsen.
Spørgsmålet om administrativ rekurs og domstolsprøvelse På spørgsmålet om domstolsprøvelse i sager, hvor myndigheden i medfør af  

 lovforslagets regler om miljøansvarlighed inddrager en virksomheds  

 miljøgodkendelse, har miljø- og energiministeren oplyst, at sådanne  

 afgørelser vil kunne påklages til Miljøstyrelsen og videre til  

 Miljøklagenævnet efter miljøbeskyttelseslovens regler herom.
En klage i det  

 administrative rekurssystem har som udgangspunkt opsættende virkning, således  

 at en afgørelse om tilbagekaldelse af en miljøgodkendelse først får  

 retsvirkning, når rekursmyndigheden har taget stilling til sagen.
De  

 administrative afgørelser vil på et hvilket som helst tidspunkt i  

 sagsforløbet endvidere kunne indbringes for domstolene til efterprøvelse i  

 medfør af grundlovens § 63 med mulighed for opsættende virkning.
Lovforslagets konsekvenser for godkendelsesmyndighedernes  

 sagsbehandlingstid Miljø- og energiministeren har over for udvalget oplyst, at lovforslaget  

 efter Miljøstyrelsens vurdering ikke vil belaste sagsbehandlingstiden  

 vedrørende de godkendelsespligtige virksomheder, der drives i  

 overensstemmelse med miljølovgivningen.
Den søgning, som  

 godkendelsesmyndigheden af egen drift kan iværksætte for at kontrollere, om  

 virksomheden eller virksomhedens personkreds med bestemmende indflydelse på  

 driften står i det register, der oprettes i medfør af lovforslagets § 40 b,  

 vil alene dreje sig om en henvendelse til registermyndigheden.
Set i forhold  

 til de elementer, der i øvrigt indgår i godkendelsesmyndighedens  

 sagsbehandling, er det vurderingen, at dette ikke vil betyde en forlængelse  

 af den samlede myndighedsbehandling.
Derimod forventes det, at lovforslaget  

 vil forebygge tidsmæssigt bebyrdende sagsbehandling vedrørende de få  

 virksomheder, der overtræder miljølovgivningen, og således samlet set på sigt  

 vil kunne medføre ressourcebesparelser.
Redegørelse til Folketinget om anvendelse i praksis af lovforslagets  

 bestemmelser Miljø- og energiministeren vil i folketingsåret 2000-01 give udvalget en  

 samlet redegørelse om anvendelsen af bestemmelserne, herunder særligt  

 orientere udvalget om afgørelser om nægtelse eller tilbagekaldelse af  

 miljøgodkendelser og eventuelle klagesager.
Redegørelsen vil indeholde den  

 ovenfor nævnte orientering om udviklingen i bødeniveauet for overtrædelse af  

 miljøbeskyttelsesloven, evaluering af de afledte konsekvenser heraf i  

 relation til anvendelsen af lovforslagets regler om miljøansvarlighed og en  

 vurdering af, i hvilket omfang bestemmelserne i perioden er søgt omgået  

 (f.eks. stråmandsvirksomhed) og arten heraf.
EU-initiativer Miljø- og energiministeren har over for udvalget tilkendegivet, at han i  

 forlængelse af en vedtagelse af lovforslaget vil orientere  

 Europa-Kommissionen og de øvrige EU-lande herom og opfordre til indførelse af  

 parallelle regler i de respektive lande.
 Ministeren vil samtidig anmode Miljøstyrelsen om i det uformelle  

 EU-netværkssamarbejde vedrørende implementering og håndhævelse af den  

 europæiske miljølovgivning at tage initiativ til en drøftelse af de nye  

 danske regler, herunder grundlaget for udenlandske virksomheders og  

 statsborgeres omfattelse af lovforslagets regler om miljøansvarlighed.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) vil ved 2.  

 behandling redegøre for sin stilling til lovforslaget og de stillede  

 ændringsforslag.
 ÆndringsforslagAf miljø- og energiministeren, tiltrådt af et  

flertal (udvalget med undtagelse af FP):
 Til § 1 1) I den under nr. 3 foreslåede § 40 a  

 indsættes efter nr. 1 som nyt nummer:
»2) Personer, der er dømt efter straffelovens § 196.« Nr. 2 og 3 bliver herefter nr. 3 og 4.
 2) Nr. 10 udgår.
 Til § 2 3) Stk. 2 affattes således:
»Stk. 2. § 40 a, nr. 1-3, som affattet ved denne lovs § 1,  

 nr. 3, omfatter personer og selskaber m.v., der har begået den eller de  

 strafbare overtrædelser efter den 1. juni 1997. § 40 a, nr. 4, som affattet  

 ved denne lovs § 1, nr. 3, omfatter personer og selskaber m.v., der har  

 forårsaget en forurening, der senere fjernes ved myndighedens  

 selvhjælpshandling, når forureningen er forårsaget efter den 1. juni  

 1997.« Bemærkninger Til nr. 1 Som et led i regeringens lov og orden-pakke på miljøområdet har  

 justitsministeren den 29. januar 1997 fremsat forslag til ændring af  

 straffeloven vedrørende grov miljøkriminalitet, lovforslag nr.
L 151.  

 Lovforslaget indebærer, at der indsættes en ny bestemmelse i straffeloven, §  

 196, hvorefter grov miljøkriminalitet kan straffes med fængsel i indtil fire  

 år.
Den type af miljølovsovertrædelser, der foreslås straffet efter § 196,  

 ligger inden for kerneområdet for tab af miljøansvarlighed, og straf efter  

 denne bestemmelse bør derfor også begrunde tab af miljøansvarlighed.
Som  

 konsekvens heraf tilføjes i den foreslåede § 40 a som et nyt nr. 2  

 overtrædelse af straffelovens § 196 som kriterium for tab af  

 miljøansvarlighed.
 Bestemmelsen vedrører alene fysiske personer, da der efter den foreslåede  

 bestemmelse i straffeloven alene er mulighed for at idømme fysiske personer  

 strafansvar.
 Til nr. 2 Lovforslagets § 1, nr. 10, er indsat ved en fejl, idet  

 bestemmelsen fik den foreslåede ordlyd ved en tidligere ændring af lov om  

 miljøbeskyttelse (lov nr. 395 af 22. maj 1996). § 1, nr. 10, udgår derfor af  

 lovforslaget.
 Til nr. 3 Ændringerne i lovforslagets ikrafttrædelsesbestemmelse foreslås  

 alene som en konsekvens af ændringsforslag nr. 1. Der er således ikke tale om  

 en realitetsændring i tidspunktet for lovforslagets ikrafttræden.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Eva Møller (KF) Aage Brusgaard (FP) nfmd.  

Dansk Folkeparti havde ikke medlemmer i udvalget.
Ændringsforslag Af miljø- og energiministeren:
 Til § 2 4) Paragraffen affattes således:
 »§ 2 Stk. 1. Loven træder i kraft den 1. juli 1997.
Stk. 2. § 40 a, nr. 1-3, som affattet ved denne lovs § 1, nr. 3,  

 omfatter personer og selskaber m.v., der har begået den eller de strafbare  

 overtrædelser efter den 1. juli 1997. § 40 a, nr. 4, som affattet ved denne  

 lovs § 1, nr. 3, omfatter personer og selskaber m.v., der har forårsaget en  

 forurening, der senere fjernes ved myndighedens selvhjælpshandling, når  

 forureningen er forårsaget efter den 1. juli 1997.« Bemærkninger Til nr. 4 Grundet tidspunktet for 3. behandling af lovforslaget er det  

 nødvendigt at ændre ikrafttrædelsesdatoen fra den 1. juni 1997 til den 1.  

 juli 1997.
 Samtidig tages ændringsforslag nr. 3 i betænkningen tilbage, idet de  

 ændringer i ikrafttrædelsesbestemmelsen, som er indeholdt i ændringsforslag  

 nr. 3, er indarbejdet i ændringsforslag nr. 4.
