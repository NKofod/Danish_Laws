Medarbejderobligationer - bankgaranti Spørgsmål 1. Vil det have  

 betydning for vurderingen af om en medarbejderobligationsordning er omfattet  

 af  

 ligningslovens §  

 7 A, stk. 1, nr. 3,  

 såfremt en bank stiller garanti for medarbejdernes obligationer? Svar 1. Nej, se  

 sagsfremstilling og begrundelse.
Beskrivelse af de faktiske forhold Der påtænkes  

 indført en medarbejderobligationsordning åben for alle fastansatte  

 medarbejdere  

 med minimum 3 måneders anciennitet.
Ordningen tænkes i øvrigt etableret  

 således, at den opfylder kriterierne anført i LL §  

 7 A.
 Ordningen tænkes  

 etableret mod nedgang i bruttolønnen gældende fra 1. januar 2006, således at  

 medarbejderne 30. december 2006 får udstedt en obligation svarende til  

 lønnedgangen med fradrag af den indbetalte afgift.
 Medarbejderne  

 kan alene indtræde og udtræde af ordningen med virkning fra 1. januar.  

 Medarbejdere  

 i opsagt stilling kan jævnfør LL §  

 7 A, stk. 2, ikke  

 deltage i ordningen.
 Værdien af  

 obligationen inkl. afgift kan maksimalt udgøre 10 % af bruttolønnen.
 I forlængelse  

 heraf ønsker repræsentanten oplyst, om der er noget i vejen for, at der  

 stilles  

 sikkerhed for medarbejdernes udlån til virksomheden f.eks. i form af en  

 bankgaranti.
Det påtænkes  

 således, at lade en bank stille en garanti for indehaverne af en bestemt  

 obligationsserie, idet der tænkes udstedt en obligationsserie for hvert  

 kalenderår.
Banken vil som sikkerhed for sin garanti tage sikkerhed i  

 indestående på en bankkonto, hvorpå lønreduktionen placeres.
SKATs  

 indstilling og begrundelse Skatterådet har  

 i  


  

 SKM2006.514.SR  


,  

 vurderet, at det ikke har betydning for skattefriheden i henhold til  

 ligningslovens §  

 7 A, at et  

 amerikansk datterselskab udsteder garanti overfor medarbejderen, for betaling  

 af obligationernes pålydende ved obligationernes forfald og bindingsperiodens  

 udløb.
 Det er SKATs  

 opfattelse, det heller ikke har betydning for skattefriheden i henhold til  

 ligningslovens §  

 7 A, at der stilles  

 en bankgaranti for medarbejderobligationerne.
 Det skal  

 bemærkes, at en bankgaranti vil medføre en kursstigning på obligationerne i.  

 Dette vil have betydning ved afgiftsberegningen samt ved vurderingen af, om  

 10  

 %'s grænsen i ligningslovens §  

 7 A, stk. 1, nr. 3,  

 er overholdt.
 Det indstilles,  

 at spørgsmålet besvares med nej, idet garantien ikke har betydning for  

 vurderingen af om en medarbejderobligationsordning kan anses for omfattet af  

 ligningslovens §  

 7 A, eller ej.
Skatterådets  

 afgørelse og begrundelse Skatterådet tiltræder SKATs indstilling.
