Offentligt udbud § 1.  Salg af fast ejendom fra staten kan som  

hovedregel først ske efter at der har været foretaget offentligt  

 udbud.
Dette gælder dog ikke salg fra een statsstyrelse til en anden  

 statsstyrelse.
Tilbudsblanket § 2.  For ejendomme, der agtes afhændet, udfærdiger  

 styrelsen en »Tilbudsblanket« med angivelse af oplysninger om  

 ejendommen og handelsvilkårene, herunder bestemmelser om indhold af  

 sælgerpantebreve og med udtrykkelig angivelse af, at tilbud først vil kunne  

 accepteres efter forelæggelse for bevillingsmyndighederne.
 Som bilag til nærværende cirkulære er vedhæftet en vejledende  

 tilbudsblanket.
Avertering § 3.  Ejendommene averteres til salg som hovedregel  

 både i lokal og landsdækkende dagspresse eller iøvrigt i det omfang, hvori  

 det efter styrelsens skøn findes hensigtsmæssigt.
I annoncerne anføres, at tilbud normalt bør afgives på særlige  

 »Tilbudsblanketter«, der kan rekvireres hos styrelsen.
Den minimale  

 kontante udbetaling angives i annoncen, tilligemed fristen for indgivelse af  

 tilbud og sted og tid for åbningen af tilbud.
 Styrelsen kan bestemme, at salg og annoncering forestås af en  

 ejendomsmægler eller ejendomshandler.
 § 4.  Ved fremsendelsen af  

 »Tilbudsblanketter« vedlægger styrelsen et eksemplar af nærværende  

 »Almindelige regler«.
Afgivelse af tilbud § 5.  Tilbud indsendes til styrelsen i lukket kuvert  

 mrk. »Tilbud på matr. nr. --».
 Styrelsen kan lade tilbud, der ikke er afgivet på  

 »Tilbudsblanket«, komme i betragtning, hvis sådanne tilbud efter  

 styrelsens skøn indeholder tilstrækkelige oplysninger.
 De bydende har adgang til at overvære åbningen af tilbuddene.
Vurdering af tilbuddene § 6.  Senest 4 uger efter åbningen af tilbuddene  

 meddeler styrelsen hver tilbudsgiver, om styrelsen agter at videreføre  

 salgsforhandlingerne på grundlag af de indkomne tilbud, eller om styrelsen  

 forkaster alle de indkomne tilbud.
I sidstnævnte tilfælde vælger styrelsen  

 herefter, om man vil annoncere på ny eller stille afhændelsen i bero.
Overbud § 7.  Såfremt styrelsen vælger at videreføre  

 salgsforhandlingerne, kan styrelsen give de fem højestbydende meddelelse om, For de fem højestbydende er der adgang til at afgive eet supplerende  

 tilbud.
For afgivelsen af supplerende tilbud efter bestemmelserne i  

 nærværende paragrafgælder reglerne ovenfor i § 5 og § 6.
 Den, der var højestbydende ved første åbning af tilbud, skal stå ved sit  

 tilbud, indtil supplerende tilbud er fremkommet, og iøvrigt også i tiden  

 derefter, såfremt de supplerende tilbud ikke indeholder overbud, jfr. § 8,  

 stk. 1.
Sikkerhed § 8.  Den tilbudsgiver, der efter, afgivelsen afdet  

 supplerende tilbud er højestbydende, skal vedstå sit tilbud, indtil  

 bevillingsmyndighedernes afgørelse i sagen foreligger.
 Den højestbydende skal inden en uge efter at styrelsen har meddelt, at man  

 vil indstille hans bud til accept, stille sikkerhed for hele den kontante  

 udbetaling.
 Sikkerheden kan bestå i kontant deponering, deponering af værdipapirer,  

 bank- eller sparekassebog, eller anfordringsgaranti stillet afanerkendt bank,  

 sparekasse eller forsikringsselskab.
 Hvis tilbuddet ikke accepteres, refunderer styrelsen tilbudsgiveren  

 eventuelt afholdte udgifter til etablering af sikkerheden.
Bevillingsprocedure § 9.  Styrelsen afgiver herefter eventuelt indstilling  

 til finansministeriet med henblik på forelæggelse for folketingets  

 finansudvalg om accept af det højeste tilbud, jfr. dog herved  

 Budgetvejledningens regler om salg af statens faste ejendomme.
Salg til andre end højestbydende § 10.  Uanset bestemmelserne ovenfor i §§ 8 og 9 kan  

 styrelsen, hvor omstændighederne taler for, at afhændelse ikke sker til den  

 højestbydende, søge bevillingsmyndighedernes accept på et af de øvrige  

 afgivne tilbud.
I så fald gælder bestemmelserne i §§ 8 og 9 for den  

 tilbudsgiver, hvis tilbud styrelsen vil indstille til accept.
 § 11.  Er offentligt udbud afholdt, og er det højeste  

 tilbud mindre fordelagtigt for staten end en fra statsskattedirektoratet  

 indhentet vurdering af ejendommen, skal styrelsen gennem anvendelse af  

 ejendomsmægler eller ejendomshandler søge at opnå et fordelagtigere tilbud.
Krav mod staten § 12.  Ingen tilbudsgiver kan rejse noget krav mod  

 staten, hvis styrelsen opgiver at videreføre salgsforhandlingerne, eller hvis  

 bevillingsmyndighederne ikke tiltræder styrelsens indstilling om  

 ejendomssalg.
Undtagelser § 13.  I særlige tilfælde vil bestemmelserne i  

 nærværende »Almindelige regler, kunne fraviges, men ændringerne skal da  

 tydeligt fremgå af udbudsmaterialet.
Salg uden offentligt udbud § 14.  Hvor vægtige grunde taler for, at offentligt  

 udbud ikke finder sted, fremsættes anmodning herom af styrelsen overfor  

 finansministeriet i forbindelse med behandlingen af bevillingsansøgningen til  

 folketingets finansudvalg.
Finansministeriet tager herefter stilling til, om  

 sagen kan forelægges finansudvalget.
Hvor dette findes tilstrækkeligt  

 velbegrundet, må det af punkt b i det til finansudvalget fremsendte aktstykke  

 udtrykkeligt fremgå, at der ikke har været foretaget offentligt udbud.
Salg til statsinstitution § 15.  Nærværende »Almindelige regler«  

 finder ikke anvendelse ved ejendomsoverdragelse fra en statsinstitution til  

 en anden statsinstitution, jfr. ovenfor § 1. sådan overdragelse sker i  

 overensstemmelse med bestemmelserne i Budgetvejledningen til den af  

 statsskattedirektoratet skønnede handelspris.
 I øvrigt må reglerne i finansministeriets cirkulære af 7. marts 1978 om  

 etablering af et centralt register for statens ubenyttede ejendomme  

 iagttages.
Tvivlsspørgsmål § 16.  Tvivlsspørgsmål som måtte opstå for styrelsen,  

 forelægges for budgetdepartementet.
 § 17.  Finansministeriets cirkulære af 14. august 1978  

 om almindelige regler for salg af statens faste ejendomme ophæves.
Finansministeriet, den 28. august 1984 Palle Simonsen / Leo Nielsen TILBUD om køb af den af staten ejede faste ejendom matr.nr.
beliggende Ejendommens grundareal:
 Ejendommens bruttoareal:
 Ejendomsværdien ved. vurdering pr.
sat til hvorafgrundværdien udgør Ejendommens gæld til vand, vej, kloak, rensningsanlæg m.v. er af kommune  

 oplyst at udgøre pr.
 Almindelig beskrivelse af ejendommen, herunder installationer,  

 varmeforsyning, antal værelser, tilbehør o.lign.:
 Salget af ejendommen sker efter de i finansministeriets vedlagte cirkulære  

 fatsatte almindelige regler for salg af statens faste ejendomme og i øvrigt  

 på følgende vilkår:
 1. Ejendommen overdrages ubehæftet, men med de byrder  

 og servitutter, der fremgår af tingbogen.
 2. Køber overtager uden for købesummen eventuel gæld  

 til vand, vej, kloak, rensningsanlæg m.v.
 3. Den kontante udbetaling skal udgøre mindst 10 pct.  

 af købesummen og skal som minimum være på kr.
4. Eventuelle sælgerpantebreve skal forrentes og  

 afdrages med en fast årlig ydelse på 12 pct. af hovedstolen, hvoraf 9 pct. af  

 det til enhver tid skyldige beløb er rente, medens resten er afdrag.  

 Pantebrevene indestår fra kreditors side uopsigeligt fra ejer til ejer indtil  

 udløb, medens de fra debitors side kan indfries helt eller delvis til enhver  

 tid.
Ved hvert ejerskifte erlægges et ekstraordinært afdrag på 10 pct. af  

 restgælden på ejerskiftetidspunktet.
Overgang til ægtefælle, medejer og/eller  

 livsarvinger betragtes ikke som ejerskifte.
Efter betaling af ekstraordinært  

 afdrag nedsættes den årlige ydelse med 12 pct. af det erlagte afdrag.  

 Sælgerpantebreve kan respektere ejerskiftelån i kreditforening, hvis  

 pantesikkerheden efter rykning skønnes tilfredsstillende.
 5. Samtlige omkostninger ved handelens berigtigelse,  

 herunder udgifter til stempel og eventuel advokatsalær, afholdes af køber.
6. Ejendommen overtages af køber, som den er og  

 forefindes.
Ministeriet påtager sig intet ansvar for fejl og mangler, bortset  

 fra vanhjemmel.
7. Ejendommen er ikke forsikret, da staten er  

 selvforsikrer.
Det påhviler køberen at holde ejendommen forsikret fra  

 overtagelsesdagen, hvis der udstedes sælgerpantebreve i forbindelse med  

 handelen.
8. Ejendommen overtages af køber 9. Med overtagelsesdagen som skæringsdag udfærdiges  

 sædvanlig refusionsopgørelse, hvis saldo berigtiges kontant.
 10. Særlige vilkår fastsat af ministeriet:
Ejendommen kan besigtiges efter aftale med tlf Nærmere oplysninger om salgsprocedure m.v. kan fås ved telefonisk  

 henvendelse til tlf. lokal Undertegnede NAVN:
 TLF.
STILLING BOPÆL:
 tilbyder herved at købe ejendommen, matr. nr.
 på de foran nævnte vilkår for en pris af:
Kontant udbetaling Sælgerpantebrev Købesum i alt Jeg er bekendt med, at salget af ejendommen sker efter reglerne i  

 finansministeriets cirkulære om Almindelige regler for salg af statens faste  

 ejendomme, og at ministeriet først kan acceptere et tilbud på ejendommen,  

 når tilbuddet har været forelagt for bevillingsmyndighederne.
 d.
Tilbuddet skal være afleveret til senest d. / 19 Tilbuddet indsendes til:
 Tilbuddet skal være indlagt i lukket kuvert mrk. »tilbud på matr. nr.
Rettidigt indkomne tilbud vil blive åbnet i lokaler på ovennævnte adresse dag den / 19 kl.
 De bydende har adgang til at overvære åbningen af tilbuddene.
