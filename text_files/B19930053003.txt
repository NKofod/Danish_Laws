 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, §§ 1-2 i lov om anvendelse af visse af De Europæiske Fællesskabers  

 retsakter om ind- og udførsel af varer, jf. lovbekendtgørelse nr. 267 af 11.  

 april 1988, samt under henvisning til Rådets forordning (EØF) nr. 1608/93 af  

 26. juni 1993, fastsættes herved til opfyldelse af De Forenede Nationers  

 Sikkerhedsråds resolution nr. 841 af 16. juni 1993 om Haiti:
 § 1.  Udførsel af varer og præstationer af  

 ikke-finansielle tjenesteydelser for så vidt angår Haiti og handlinger, der  

 har til formål at fremme sådanne aktiviteter, er forbudt efter bestemmelserne  

 i Rådets forordning (EØF) nr. 1608/93 af 26. juni 1993. Forordningen er  

 optaget som bilag til denne anordning.
 Stk. 2.  Industriministeren kan på de i forordningen  

 nævnte betingelser dispensere fra de i stk. 1 omtalte forbud.
§ 2.  Det er forbudt at foretage eller forsøge at  

 foretage salg, overdragelse, transport eller anden form for levering til  

 Haiti eller til juridiske eller fysiske personer kontrolleret fra Haiti,  

 eller til juridiske eller fysiske personer, der har til hensigt at drive  

 virksomhed med Haiti, af § 3.  Tilgodehavender, herunder værdipapirer og  

 likvide midler, skal indsættes på spærrede konti eller depoter i danske  

 pengeinstitutter, hvis de direkte eller indirekte tilhører eller kontrolleres  

 af den haitianske stat, af de haitianske de-facto myndigheder, eller af  

 juridiske personer, som ejes eller kontrolleres af disse, uanset hvor de  

 juridiske personer er hjemmehørende eller driver virksomhed.
 Stk. 2.  De kontoførende institutter skal spærre de  

 konti i Værdipapircentralen, hvor den haitianske stat, de haitianske de-facto  

 myndigheder eller de i stk. 1 nævnte juridiske personer er registrerede som  

 ejere eller rettighedshavere.
 Stk. 3.  De i medfør af stk. 1 og 2 spærrede konti og  

 depoter kan ikke åbnes uden tilladelse fra industriministeren, undtagen for  

 betaling af varer og dermed forbundne tjenesteydelser, for hvilke der er  

 udstedt dansk udførselstilladelse i henhold til § 1.
 § 4.  Personer, herunder bestyrelsesmedlemmer i  

 virksomheder, der overtræder §§ 2-3 eller bestemmelserne i Rådets forordning  

 (EØF) nr. 1608/93 af 26. juni af 1993, straffes efter § 110 c, stk. 2, i  

 straffeloven med bøde, hæfte eller under skærpende omstændigheder med fængsel  

 i indtil 4 år.
 Stk. 2.  Er overtrædelser af bestemmelserne i Rådets  

 forordning (EØF) nr. 1608/93 af 26. juni af 1993 begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
§ 5.  Udbytte ved handlinger, der er strafbare efter §  

 4, konfiskeres.
Straffelovens § 75, stk. 1, 2. pkt., § 76, stk. 1 og stk.  

 3-5, og § 77, stk. 1 og 3, finder tilsvarende anvendelse på konfiskation  

 efter denne bestemmelse.
 § 6.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 7.  Anordningen træder i kraft den 1. juli 1993.
 § 8.  Anordningen gælder ikke for Færørerne og  

 Grønland.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
/ Niels Helveg Petersen Bilag RÅDETS FORORDNING (EØF) NR. 1608/93 af 26. juni 1993 om indførelse af en embargo vedrørende handelen med visse varer mellem Det  

 Europæiske Økonomiske Fællesskab og Haiti RÅDET FOR DE EUROPÆISKE FÆLLESSKABER HAR - ud fra følgende betragtninger:
De Forenede Nationers Sikkerhedsråd har fastslået, at situationen i Haiti,  

 hvis den vedvarer, udgør en trussel mod freden og sikkerheden i den  

 pågældende region; Fællesskabet og dets medlemsstater har gentagne gange inden for rammerne  

 af det politiske samarbejde givet udtryk for deres bekymring over den  

 vedvarende mangel på demokrati og retsstatsforhold i Haiti og fastslået, at  

 der er behov for et effektivt indgreb til at bringe denne situation til  

 ophør; Sikkerhedsrådet vedtog den 16. juni 1993 på grundlag af kapitel VII i De  

 Forenede Nationers Pagt resolution 841 (1993), som pålægger alle stater at  

 begrænse handelen med Haiti i overensstemmelse med resolutionens paragraf  

 5-14 for at tilvejebringe den løsning på krisen i Haiti, som verdenssamfundet  

 ønsker; Sikkerhedsrådet har tillige besluttet, at denne begrænsning skal gælde  

 uanset eventuelle rettigheder og forpligtelser i henhold til internationale  

 aftaler eller kontrakter indgået eller licenser eller tilladelser meddelt før  

 den 23. juni 1993, og fjerde AVS/EØF-konvention, som Fællesskabet og Haiti er  

 part i, udgør derfor ikke nogen hindring for gennemførelsen af ovennævnte  

 beslutning truffet af Sikkerhedsrådet; Fællesskabet og dets medlemsstater har indenfor rammerne af det politiske  

 samarbejde udtrykt deres stærke støtte til de foranstaltninger, som  

 Sikkerhedsrådet har truffet beslutning om; under disse omstændigheder skal Fællesskabet begrænse sin handel med  

 Haiti; Fællesskabet og dets medlemsstater har aftalt at anvende et  

 fællesskabsinstrument bl.a. for at sikre ensartet anvendelse i hele  

 Fællesskabet af visse af de foranstaltninger, som Sikkerhedsrådet har truffet  

 beslutning om; under henvisning til Traktaten om Oprettelse af Det Europæiske Økonomiske  

 Fællesskab, særlig artikel 113, og under henvisning til forslag fra Kommissionen - UDSTEDT FØLGENDE FORORDNING:
Artikel 1 Fra den 23. juni 1993, kl. 00.01 EST (Eastern Standard Time), er følgende  

 forbudt:
Artikel 2 Forbuddet i artikel 1 gælder ikke eksport af olie og olieprodukter,  

 herunder propangas til husholdningsformål, når eksporten tillades  

 ekstraordinært i hvert enkelt tilfælde i henhold til  

 ikke-indsigelsesproceduren af De Forenede Nationers Sikkerhedsråds komite,  

 der er nedsat ved paragraf 10 i resolution 841 (1993).
Artikel 3 Salg eller levering til Haiti af olie- og olieprodukter, som ikke er  

 forbudt i henhold til artikel 1, er betinget af en forudgående tilladelse,  

 der udstedes af de kompetente myndigheder i medlemsstaterne.
Artikel 4 Artikel 1 gælder uanset eventuelle rettigheder og forpligtelser i henhold  

 til internationale aftaler eller kontrakter indgået eller licenser eller  

 tilladelser meddelt før den 23. juni 1993.
Artikel 5 Hver medlemsstat skal fastlægge de sanktioner, der skal anvendes, hvis  

 bestemmelserne i denne forordning overtrædes.
Artikel 6 Denne forordning finder anvendelse på Fællesskabets område, herunder  

 luftrum, og på ethvert fly eller skib under en medlemsstats jurisdiktion samt  

 på enhver person andetsteds, som er statsborger i en medlemsstat, og ethvert  

 organ andetsteds, som er oprettet eller stiftet i henhold til en medlemsstats  

 lovgivning.
Artikel 7 Denne forordning træder i kraft på dagen for offentliggørelsen i De  

 Europæiske Fællesskabers Tidende.
Denne forordning er bindende i alle  

 enkeltheder og gælder umiddelbart i hver medlemsstat.
