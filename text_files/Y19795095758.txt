 Indehaveren af nogle supermarkeder havde i samarbejde med en lokal  

 ugeavis fordelt præmier i en julekonkurrence.
 Forbrugerombudsmanden fandt, at der forelå en overtrædelse af  

 markedsføringslovens § 8 og begærede tiltale rejst mod supermarkedernes  

 indehaver og mod ugeavisens redaktør.
Sø- og Handelsretten dømte for overtrædelse af markedsførinslovens §  

 8, stk. 1 og udtalte, at undtagelsesbestemmelsen i § 8, stk. 2 var  

 uanvendelig, idet en væsentlig eller overvejende interesse i  

 præmiekonkurrencen må have været opnåelse af en reklamemæssig effekt for de  

 pågældende forretninger.
Redaktøren blev ligeledes idømt en bøde for  

 medvirken.
C.
Bladkonkurrencer og velgørenhedslotterier, der indeholder reklame  

 for andre erhvervsdrivende.
 Konkurrence i ugeavis med en væsentlig reklameeffekt for 3 lokale  

 supermarkeder.
 Indehaveren af nogle supermarkeder havde i samarbejde med eller på  

 initiativ af den lokale ugeavis fordelt præmier i en julekonkurrence til en  

 samlet værdi af ca. kr. 13.000.
Julekonkurrencen fandt sted over 4 uger i december måned.
Ugeavisen  

 indeholdt de pågældende uger en letløselig rebus med slogan for de pågældende  

 supermarkeder.
Omtale af konkurrencen med afbildning af de udloddede præmier  

 - typiske julevarer som kvarte grise, vin, ænder og kaffe - fyldte en hel  

 side i bladet.
I forbindelse med konkurrencen havde supermarkederne 2 sider  

 med annoncer.
Ifølge konkurrencebetingelserne skulle løsning samt navn og  

 adresse anføres på en i avisen indeholdt kupon og afleveres i et af de 3  

 supermarkeder. herefter fordelte supermarkederne gevinsterne på grundlag af  

 lodtrækning blandt de indleverede kuponer.
Vinderne blev annonceret i  

 ugeavisen, hvorefter præmierne kunne afhentes i en af forretningerne.
 Efter begæring fra FO rejste anklagermyndigheden tiltale mod såvel  

 indehaveren af supermarkederne som ugeavisens journalistiske redaktør for  

 overtrædelse af markedsføringslovens § 8, stk. 1.
 Sø- og Handelsretten idømte indehaveren af supermarkederne en bøde på kr.  

 8.000, og redaktøren en bøde på kr. 2.000 for medvirken.
 Sø- og Handelsretten fandt, at der var tale om en overtrædelse af  

 markedsføringslovens § 8, stk. 1, og at undtagelsesbestemmelsen i stk. 2 var  

 uanvendelig, idet en væsentlig eller overvejende interesse i  

 præmiekonkurrencen må have været opnåelse af en reklamemæssig effekt for de  

 pågældende forretninger.
 Retten lagde endvidere vægt på, at præmiekonkurrencen i ugeavisen ifølge  

 tekst, fotos og andre illustrationer utvetydigt fremtrådte som vedrørende de  

 pågældende forretninger, og at udgifterne til i hvert fald præmierne, der  

 udgjorde et ret betydeligt beløb, fuldt ud var afholdt af forretningerne.
1978-4311-203 (* 1) Offentliggjort i Forbrugerombudsmandens årsberetning 1979-1980, side  

 148. Sø- og Handelsrettens dom af 16. februar 1979.
