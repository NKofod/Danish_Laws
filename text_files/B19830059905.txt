 I henhold til § 9 i lov nr. 311 af 9. juni 1971 om offentlig sygesikring,  

 jfr. lovbekendtgørelse nr. 94 af 9. marts 1976, som ændret senest ved § 2 i  

 lov nr. 574 af 27. oktober 1982 fastsættes:
 § 1.  Den offentlige sygesikring yder tilskud til  

 fodbehandling ved fodterapeuter.
 § 2.  Tilskud ydes efter henvisning fra en læge til  

 gruppe 1-sikrede og gruppe 2-sikrede:
 § 3.  Sygesikringen yder ikke tilskud til behandling  

 ved fodterapeuter, der aflønnes af eller får klinik stillet til rådighed af  

 sygehuse eller andre offentlige institutioner eller klinikker, herunder  

 selvejende institutioner og klinikker, for så vidt angår det for disse  

 udførte arbejde.
 § 4.  Tilskud til gruppe 1-sikrede er betinget af, at  

 de søger en fodterapeut, der er medlem af Landsforeningen af  

 statsautoriserede Fodterapeuter, og som har tilsluttet sig overenskomst, der  

 er indgået mellem Sygesikringens Forhandlingsudvalg og Landsforeningen af  

 statsautoriserede Fodterapeuter.
§ 5.  Tilskud ydes på de vilkår, der er fastsat i  

 overenskomst mellem Landsforeningen af statsautoriserede Fodterapeuter og  

 Sygesikringens Forhandlingsudvalg.
Overenskomsten skal være godkendt af  

 indenrigsministeren efter sygesikringslovens § 26.
 § 6.  Sygesikringen yder tilskud med 3/5 af de  

 betalingstakster til gruppe 1-sikrede, der er aftalt i overenskomst mellem  

 Landsforeningen af statsautoriserede Fodterapeuter og Sygesikringens  

 Forhandlingsudvalg.
Stk. 2.  Såvel gruppe 1-sikrede som gruppe 2-sikrede  

 betaler direkte til fodterapeuten den andel, det påhviler patienten at  

 betale.
Tilskud til gruppe 2-sikrede, der søger fodterapeut, som ikke har  

 tilsluttet sig overenskomsten, ydes af det sociale udvalg ved fremsendelse af  

 kvitteret regning.
I intet tilfælde ydes mere end regningens beløb.
 § 7.  Ret til sygehjælp ifølge internationale aftaler  

 under midlertidigt ophold her i landet enten som gruppe 1-sikrede eller som  

 gruppe 2-sikrede for personer, der ikke er sygesikrede, omfatter også ret til  

 fodbehandling som henholdsvis gruppe 1-sikrede og gruppe 2-sikrede.
 § 8.  Bekendtgørelsen træder i kraft dagen efter  

 offentliggørelsen i Lovtidende og har virkning fra 1. april 1983.
 Stk. 2.  Samtidig ophæves bekendtgørelse nr. 430 af 19.  

 august 1981.
INDENRIGSMINISTERIET, DEN 21. NOVEMBER  

 1983 P.
M.
V.
