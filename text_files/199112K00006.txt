Nr LSF 6 Forslag til Lov om ændring af lov om registreringsafgift for  

 fritidsfartøjer Fremsat af Industriministeren (Anne Birgitte Lundholt) den 2. oktober 1991 Vedtaget ved tredjebehandling den 28. november 1991 Lov nr. 827 af 18/12/1991 § 1 I lov nr. 690 af 17. oktober 1986 om registreringsafgift for  

 fritidsfartøjer foretages følgende ændringer:
1. I § 1, stk. 1, ændres »5.000 kr.« til:  

 »6.000 kr.« 2. § 2, stk. 1, affattes således:
»En ændring af adkomstforholdene, jf. skibsregistreringslovens § 23,  

 vedrørende et fritidsfartøj, der er optaget i Skibsregistret, betragtes som  

 en nyregistrering, jf. dog stk. 2.« 3. Efter § 2, stk. 1, indsættes som nyt stykke:
 »Stk. 2. Følgende ændringer i adkomstforholdene er undtaget  

 fra registreringsafgift:
1) når et fritidsfartøj overtages af en person, som hensidder i uskiftet  

 bo, 2) når et fritidsfartøj overdrages eller udlægges til en lodtager eller en  

 legatar i et dødsbo, hvor boet bliver behandlet af skifteretten eller en  

 eksekutor, eller udlægges i et fællesbo, der skiftes i ægtefællernes levende  

 live, eller 3) når et fritidsfartøj overgår til et privatskiftende bo eller overtages  

 af en af arvingerne inden udløbet af fristen for indgivelse af  

 arveanmeldelsen.« Stk. 2 bliver herefter stk. 3.
 4. § 6 affattes således:
 »§ 6. Loven gælder ikke for skibe hjemmehørende på Færøerne.
Stk. 2. Skibe hjemmehørende i Grønland er ikke omfattet af loven,  

 hvis skibet ejes af personer, der har bopæl i Grønland, eller af selskaber  

 eller lignende, der har hjemsted i Grønland.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 690 af 17. oktober 1986 om registreringsafgift for  

 fritidsfartøjer foretages følgende ændringer:
1. I § 1, stk. 1 ændres »5.000 kr.« til:  

 »6.000 kr.« 2. § 2, stk. 1 affattes således:
 »En ændring af adkomstforholdene, jf. skibsregistreringslovens § 23,  

 vedrørende et fritidsfartøj, der er optaget i Skibsregistret, betragtes som  

 en nyregistrering, jf. dog stk. 2«.
 3. Efter § 2, stk. 1, indsættes som nyt stykke:
 »Stk. 2. Følgende ændringer i adkomstforholdene er undtaget  

 for registreringsafgift:
1) når et fritidsfartøj overtages af en person, som hensiddende i uskiftet  

 bo, 2) når et fritidsfartøj overdrages eller udlægges til en lodtager eller en  

 legatar i et dødsbo, hvor boet bliver behandlet af skifteretten eller en  

 eksekutor, eller udlægges i et fællesbo, der skiftes i ægtefællernes levende  

 live, eller 3) når et fritidsfartøj overgår til et privatskiftende bo eller overtages  

 af en af arvingerne inden udløbet af fristen for indgivelse af  

 arveanmeldelsen.« Stk. 2. bliver herefter til stk. 3.
 4. § 6. affattes således:
 »§ 6. Loven gælder ikke for skibe hjemmehørende på Færøerne.
Stk. 2. Skibe hjemmehørende i Grønland, er ikke omfattet af loven,  

 hvis skibet ejes af personer, der har bopæl i Grønland, eller af selskaber  

 eller lignende, der har hjemsted i Grønland.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Den 10. oktober 1990 fremsatte industriministeren forslag til lov om  

 ændring af lov om registreringsafgift for fritidsfartøjer.
Forslaget var til  

 1. behandling i Folketinget den 25. oktober 1990, Folketingstidende spalte  

 1096 f., og blev sendt til udvalgsbehandling i Folketingets Erhvervsudvalg.  

 Forslaget, der bortfaldt som følge af udskrivning af valg, genfremsættes uden  

 ændringer bortset fra regulering af afgiftsbeløbet for at tage højde for den  

 almindelige prisudvikling.
Lov om registreringsafgift, der blev vedtaget af Folketinget den 17.  

 oktober 1986, var et af elementerne i den såkaldte kartoffelkur.
Efter loven  

 skal der ved nyoptagelser af fritidsfartøjer i Skibsregistret samt ved  

 ændring i adkomstforholdene, jf. skibsregistreringslovens § 23, betales en  

 afgift på 5.000 kr.
Afgiften administreres af Skibsregistret.
Siden lovens vedtagelse har det i praksis vist sig, at der som en  

 konsekvens af lovens formulering skal betales registreringsafgift, såfremt en  

 ægtefælle som hensiddende i uskiftet bo overtager et registreret  

 fritidsfartøj, der i Skibsregistret er registreret som tilhørende den afdøde  

 ægtefælle.
Denne virkning af loven søges afskaffet, idet det foreslås, at der  

 i denne situation ikke skal betales registreringsafgift.
Samtidig foreslås, at man ikke længere kan unddrage sig afgiften ved at  

 flytte skibets hjemsted til Grønland.
Det kan i denne forbindelse oplyses, at  

 registrering af skibe med grønlandsk hjemsted foregår i Skibsregistret.
 I overensstemmelse med lovens hensigt vil skibe hjemmehørende i Grønland,  

 der tilhører personer, der har bopæl i Grønland, eller selskaber, der har  

 hjemsted i Grønland, fortsat ikke blive belagt med registreringsafgift.
 Det foreslås endvidere, at afgiftsbeløbet, der ikke er blevet reguleret  

 siden lovens vedtagelse, ændres fra 5.000 kr. til 6.000 kr.
 De foreslåede ændringer vil bevirke en merindtægt på ca. 0,8 mio. kr.  

 årligt. Ændringerne vil ikke give øget administration.
Bemærkninger til lovforslagets enkelte bestemmelser Til nr. 1 Beløbet foreslås forhøjet fra 5.000 kr. til 6.000 kr. for at tage højde  

 for den almindelige prisudvikling.
Til nr. 2 og 3 Hidtil har privatskiftende arvinger haft mulighed for at blive fritaget  

 for registreringsafgiften ved afhændelsen af fritidsfartøjet inden 15 måneder  

 efter dødsfaldet.
Bestemmelsen sikrer, at der nu i boer - i lighed med  

 bestemmelser i stempellovens § 77 og § 78 - åbnes mulighed for, at personer,  

 der som led i et skifte af et dødsbo overtager et fritidsfartøj som legatar,  

 arving eller lodtager i boet, bliver fritaget for afgift, uanset der er tale  

 om ændring i adkomstforholdene.
Ligeledes vil en ægtefælle, der overtager et  

 fritidsfartøj som hensiddende i uskiftet bo eller ved skifte af et fællesbo i  

 ægtefællernes levende live, blive fritaget.
Til nr. 4 Bestemmelsen sikrer, at alene ejere, der har en bopælstilknytning til  

 Grønland eller selskaber med hjemsted i Grønland, bliver fritaget for at  

 betale afgift ved nyoptagelse af et fritidsfartøj med grønlandsk hjemsted  

 eller ved ændringer i adkomstforholdene til registrerede fritidsfartøjer.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1, stk. 1 ændres »5.000 kr.« til:  

 »6.000 kr.« § 1. For ethvert fritidsfartøj, herunder fritidsfartøjer der  

 udlejes, med en bruttoregistertonnage på 5 tons/en bruttotonnage på 5 eller  

 derover skal der ved anmeldelse til optagelse i Skibsregistret betales en  

 afgift på 5.000 kr.
 2. § 2, stk. 1 affattes således:
 »En ændring af adkomstforholdene, jf. skibsregistreringslovens § 23,  

 vedrørende et fritidsfartøj, der er optaget i Skibsregistret, betragtes som  

 en nyregistrering, jf. dog stk. 2«.
 3. Efter § 2, stk. 1, indsættes som nyt stykke:
 »Stk. 2. Følgende ændringer i adkomstforholdene er undtaget  

 for registreringsafgift:
1) når et fritidsfartøj overtages af en person, som hensiddende i uskiftet  

 bo, 2) når et fritidsfartøj overdrages eller udlægges til en lodtager eller en  

 legatar i et dødsbo, hvor boet bliver behandlet af skifteretten eller en  

 eksekutor, eller udlægges i et fællesbo, der skiftes i ægtefællernes levende  

 live, eller 3) når et fritidsfartøj overgår til et privatskiftende bo eller overtages  

 af en af arvingerne inden udløbet af fristen for indgivelse af  

 arveanmeldelsen.« Stk. 2 bliver herefter til stk. 3.
§ 2. En ændring af adkomstforholdene, jf. skibsregistreringslovens  

 § 23, vedrørende et fritidsfartøj, der er optaget i Skibsregistret, betragtes  

 som en nyregistrering.
Hvis et dødsbo afhænder et fritidsfartøj til en  

 tredjemand inden 15 måneder, skal der dog ikke på ny betales  

 registreringsafgift.
 4. § 6. affattes således:
 »§ 6. Loven gælder ikke for skibe hjemmehørende på Færøerne.
Stk. 2. Skibe hjemmehørende i Grønland, er ikke omfattet af loven,  

 hvis skibet ejes af personer, der har bopæl i Grønland, eller af selskaber  

 eller lignende, der har hjemsted i Grønland.« § 6. Loven gælder ikke for skibe hjemmehørende på Færøerne og  

 Grønland.
