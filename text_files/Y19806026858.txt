Forbrugerombudsmanden udtalte, at spørgsmålet om reduktion i  

 licensbetaling som følge af »sort skærm« ikke er omfattet af  

 markedsføringsloven, idet betaling af og regulering af afgifter vedrørende  

 benyttelse af radio- og tvmodtagere er lovreguleret.
Da afgiften ikke  

 opkræves til dækning af nærmere angivne ydelser kan prisfastsættelsen desuden  

 ikke sammenlignes med den, der sker i en privat erhvervsvirksomhed.
 TV-licens - »sort skærm«.
 FO blev anmodet om at udtale sig, om TV-licensbetalere bør have reduktion  

 ved »sort skærm« eller anden afbrydelse af udsendelserne.
I § 6 i lov nr. 421 af 15. juni 1973 om radio- og fjernsynsvirksomhed er  

 det bestemt, at Danmarks Radios virksomhed finansieres gennem afgifter for  

 benyttelse af radio- og fjernsynsmodtagere.
I henhold til lovens § 14, stk. 1  

 og 3, fastsætter miniteren for kulturelle anliggender efter indstilling fra  

 Radiorådet og med tilslutning af Folketingets Finansudvalg størrelsen af  

 afgifterne. ligesom denne minister fastsætter nærmere regler om afgifterne,  

 herunder om afgiftspligtens indtræden og ophør.
De gældende regler er fastsat  

 i ministeriets bekendtgørelse nr. 29 af 23. januar 1980 om radio- og  

 fjernsynsafgift.
På baggrund af denne regulering af afgifterne samt under hensyn til, at  

 afgifterne ikke opkræves til dækning af nærmere angivne ydelser, men til  

 finansiering af Danmarks Radios virksomhed som sådan, udtalte FO, at  

 fastsættelsen af afgifternes størrelse i almindelighed og i tilfælde, hvor  

 udsendelserne afbrydes, ikke kan sidestilles med den prisfastsættelse, som  

 sker i privat erhvervsvirksomhed.
Det rejste spørgsmål om reduktion i  

 licensbetalingen fandtes derfor ikke at være omfattet af markedsføringsloven.
1979-91-805 (* 1) Offentliggjort i Forbrugerombudsmandens årsberetning 1979-1980, side  

 20. Sø- og Handelsrettens dom af 5. november 1981.
