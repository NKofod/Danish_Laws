Resumé Direktoratet for Arbejdstilsynet (AT) afskedigede A, der var  

 ansat som ingeniør i en af arbejdstilsynets kredse.
Afskedigelsen, der var  

 begrundet i samarbejdsvanskeligheder, blev tiltrådt af Arbejdsministeriet  

 (AM).
Ombudsmanden udtalte, at han - således som sagen forelå oplyst -  

 ikke fandt at have fuldt tilstrækkeligt grundlag for at kritisere  

 afskedigelsesafgørelsen.
Ombudsmanden udtalte i den forbindelse, at den  

 endelige afgørelse af spørgsmålet, herunder hvor omfattende og dybtgående  

 samarbejdsproblemerne havde været, henhørte under domstolene, og at han i  

 givet  

 fald var indstillet på at henstille, at der meddeltes A fri proces under en  

 sådan retssag.
A var ikke forud for afskedigelsen blevet partshørt om  

 kredschefens indstilling til AT, om at A fratrådte sin stilling i kredsen.
A  

 var heller ikke blevet partshørt om en skrivelse fra en medarbejder til  

 personalekontoret.
Ombudsmanden fandt dette kritisabelt.
Ligeledes fandt  

 ombudsmanden det ud fra en ulovbestemt grundsætning om partshøring  

 kritisabelt,  

 at A ikke før afskedigelsen havde modtaget en redegørelse om AT's opfattelse  

 af  

 sagen.
AT's orientering af A's tillidsmand/organisation kunne ikke træde i  

 stedet for partshøring efter forvaltningslovens § 19 eller den ulovbestemte  

 grundsætning.
Endvidere fandt ombudsmanden det kritisabelt, at AT's  

 afskedigelsesskrivelse til A ikke indeholdt en tilstrækkelig begrundelse, jf.  

 forvaltningslovens § 24. Endelig udtalte ombudsmanden, at AM over for AT  

 burde  

 have påtalt den manglende partshøring og den mangelfulde begrundelse. (J. nr.  

 1992-822-812).
Afskedigelse af overenskomstansat ingeniør.
Manglende  

 partshøring og mangelfuld begrundelse.
 A klagede over  

 Arbejdsministeriets afgørelse i skrivelse af 27. januar 1992. Ved afgørelsen  

 stadfæstede ministeriet Direktoratet for Arbejdstilsynets afgørelse om at  

 afskedige A på grund af samarbejdsvanskeligheder.
Det fremgik af de  

 foreliggende oplysninger, at A blev ansat som ingeniør i Arbejdstilsynet den  

 1.  

 januar 1976 med aflønning efter overenskomst mellem staten og Dansk  

 Ingeniørforening.
Fra januar til maj 1976 var A's tjenestested X kreds og  

 derefter Y kreds på Sjælland.
 I skrivelse af 2. september  

 1987 til Direktoratet for Arbejdstilsynet anbefalede kredschefen, at A fik et  

 puljetillæg, idet han bl.a. anførte:
 "...
 Det skal endelig anføres, at  

 (A) udviser en øget vilje for at medvirke til et godt samarbejde i kredsen.
..." Anbefaling blev på ny givet i  

 skrivelse af 4. november 1988, hvori der henvistes til skrivelsen af 2.  

 september 1987.
 I skrivelse af 22. november  

 1989 meddelte kredschefen B følgende til A:
 "Under samtalen i går  

 den 21. november 1989, fremsatte du ønske om en skriftlig ordre til at melde  

 tilbage til anmeldende læge, når du har undersøgt en  

 erhvervssygdomsanmeldelse.  

 Denne ordre gives hermed.
 Endvidere skal det bemærkes,  

 at emneblad nr. 7/1987 om retningslinier for underskrift skal følges.
 Det betyder som tidligere  

 anført mundtligt, at du må vurdere, om der er særlige grunde til, at du  

 ønsker  

 ledelsens underskrift på typer af breve, der ikke falder ind under de i  

 emnebladet nævnte.
 Det ligger dog ganske klart,  

 at din særlige begrundelse i går om, at det var ment som en provokation,  

 finder  

 jeg helt uacceptabel.
Endelig ønsker jeg en  

 redegørelse for, hvordan du indhenter de 4 timer, du efter min opfattelse har  

 afspadseret for meget i forbindelse med kurset den 20. og 21. september 1989,  

 eller dokumenterer din ret til det faktisk afspadserede." På et møde den 15. august  

 1990 blev repræsentanter for Fraktionen af civil- og akademiingeniører i AM  

 (AMCA) orienteret om, at direktoratet påtænkte at forflytte 5 ingeniører,  

 herunder A til Z kreds i Nordjylland.
Direktoratets begrundelse var, at et i  

 praksis fungerende ansættelsesstop havde medført, at kredsene ikke var  

 bemandet  

 svarende til opgaverne.
Da Arbejdstilsynet ikke havde lønmidler til at rette  

 op  

 på denne skævhed, var det nødvendigt at foretage forflyttelser.
Da A var  

 medlem  

 af samarbejdsudvalget i kreds Y og dermed omfattet af reglerne om  

 tillidsmandsbeskyttelse, skulle spørgsmålet om forflyttelse forhandles mellem  

 overenskomstens parter.
 I skrivelse af 16. august  

 1990 orienterede A finansministeren om sagen og udtalte, at han var  

 uforstående  

 overfor, hvorfor han skulle forflyttes, og at han ønskede at blive på  

 Sjælland.
 A rettede desuden ved  

 skrivelse af 20. august 1990 henvendelse til Direktoratet for Arbejdstilsynet  

 og anførte bl.a. følgende:
 "...
 Jeg forstår ikke, hvorfor man  

 ønsker at forflytte mig, ikke mindst på baggrund af kredschefens meddelelse  

 om  

 at han fremover skal være kredschef i (U) kreds ... og da der aldrig har  

 været  

 rejst faglig kritik af mit arbejde.
..." A bad Dansk Ingeniørforening  

 om at varetage hans interesser.
Den 27. august 1990 blev  

 sagen forhandlet mellem Finansministeriet og Ingeniørforbundet.
Der blev ikke  

 opnået enighed, og Ingeniørforbundet begærede mæglingsmøde.
 Ved skrivelse af 30. august  

 1990 fik A meddelelse om, at han med virkning fra 1. marts 1991 var  

 forflyttet  

 til Z kreds i Nordjylland.
Mæglingsmøde blev afholdt den  

 7. september 1990, men blev suspenderet indtil en arbejdsgruppe havde  

 undersøgt, om det var muligt at løse problemet på anden måde.
Arbejdsgruppen  

 nåede ikke til enighed, og heller ikke på det genoptagne mæglingsmøde den 19.  

 september 1990 opnåedes der enighed.
Ingeniørforbundet indbragte herefter  

 sagen  

 for faglig voldgift.
 I et udateret indlæg til  

 "AT-nyt" kritiserede A personalepolitikken i Arbejdstilsynet.  

 Direktionen meddelte ham i skrivelse af 12. oktober 1990, at den ikke fandt  

 det  

 hensigtsmæssigt at bringe indlægget.
 I notat af november 1990  

 anførte souschefen C i Y kreds følgende:
"(A) gjorde mig  

 opmærksom på, at han formentlig ville vinde voldgiftsagen.
Han havde været  

 udsat  

 for et enormt pres.
 Han forventede at blive i ...  

 (Y kreds) og ville tilbyde mig at samarbejde, da det ellers kunne blive hårdt  

 for mig. (A) mente han ville vinde.
Jeg oplyste, at jeg bakkede  

 (B's) beslutning op, og mente at vi skulle lade de rette instanser afgøre  

 voldgiftsagen." I notat af 20. december 1990  

 anførte C, der nu var fungerende kredschef, følgende:
"(A) gentog sine  

 tidligere påstande ... og oplyste, at han var så indstillet på at blive i Y  

 kreds, at han havde kræfter til at kæmpe for det, samt at han var den  

 stærkeste  

 og nok skulle vide at knække mig.
Han ville foretrække et samarbejde og  

 derfor  

 tilbød han det.
 Desuden kom han med en række  

 ubehagelige antydninger omkring (B) og årsagen til at de to ikke kunne  

 samarbejde.
 Under alle omstændigheder  

 ville jeg komme til at fortryde det, hvis jeg tog kampen op.
Jeg afviste at diskutere (B)  

 samt (A's) sag før der var en afgørelse af voldgiftsagen." I notat af 24. januar 1991  

 anførte C følgende:
 "I forbindelse med  

 oplysningen om udsættelsen af voldgiftsagen kom (A) med en række kommentarer.  

 Bl.a. følgende:
- (A) ønsker at sikre sig i  

 systemet.
Det skal ikke lykkes AT at få smidt (A) ud af systemet ligesom med  

 (D). (D) passede sit arbejde ligesom (A) gør. (A) mener stadig at hans  

 sagsbehandling er i særklasse, hvilket jeg ligesom tidligere tilbageviste.
 - (A) vil ikke forflyttes,  

 for så mister han sin tillidsmandsbeskyttelse.
 - (B) og (A's)  

 uoverensstemmelser stammer fra tiden da (D) blev afskediget, da (B) ikke  

 kunne  

 tåle at høre sandheden.
 - Hvis ikke (A) havde slidt  

 sine bukser i laser for (B), var det (B) der var blevet smidt ud, og ikke  

 (D).
- (A) er stærkere end mig, da  

 han kender systemet.
Da jeg fortalte at jeg fortsat betragtede den slags  

 udtalelser som trusler, dæmpede (A) sig ned." Endelig anførte C i notat af  

 7. februar 1991 følgende:
 "(A) gjorde opmærksom  

 på, at han ikke fandt det rimeligt, at jeg ønskede at fastholde at valg til  

 LSU  

 skal udskydes til efter voldgiftsagen, med den begrundelse at jeg havde svært  

 ved at akceptere (A) som en samarbejdspartner i LSU.
 (A) følte sig røvrendt og  

 bagtalt og mente, at han kæmpede for livet, det gjorde jeg ikke og derfor  

 skulle jeg tage specielt hensyn til ham.
 Jeg måtte give ham ret i, at  

 livet for mig bestod i andet end AT og (Y) kredsen, samt at jeg ikke fandt en  

 konfrontation på sin plads inden voldgiftsagen, derfor mente jeg, at en  

 udskydelse af valget var mest hensigtsmæssig for samarbejdsklimaet i kredsen.
 (A) bemærkede iøvrigt, at det  

 var ubehageligt for ham at leve med en tro om, at jeg alene ventede på en  

 lejlighed til at knalde ham, især da han 4 gange havde tilbudt samarbejde og  

 iøvrigt udførte sit arbejde så umådeligt dygtigt som han gjorde.
Som tidligere imødegik jeg  

 begge dele, idet jeg ikke kalder hans trusler tilbud om samarbejde, og ikke  

 har  

 så høje tanker som han selv om hans faglige dygtighed." I skrivelse af 10. februar  

 1991 søgte A stillingen som kredschef i Y kreds.
Af notat af 27. februar 1991  

 fremgår, at den tidligere kredschef B var blevet kontaktet af en medarbejder  

 E  

 fra kreds Y.
Følgende anførtes bl.a.:
 "...
 Jeg ringede hende derfor op  

 umiddelbart efter, hvor hun meget oprevet fortalte, at ingeniør (A) spredte  

 rygter om, at hun havde et forhold til mig og til (A).
Denne sammenhæng havde  

 begrundet, at jeg ønskede (A) tvangsforflyttet til kreds (Z). (A) skulle  

 bl.a.  

 have spredt rygtet til (F), BK 3 i direktoratet og (en) chefkonsulent (...).  

 (E) oplyste endvidere, at hun havde været på tilsynsbesøg på (... fabrik),  

 hvor  

 hun var blevet præsenteret for et udsagn om, at (A) havde udtrykt til  

 virksomheden, at han elskede hende.
Dette sammenholdt med rygtet om min  

 person,  

 og (A's) påstand, om at de havde et forhold, havde rystet hende dybt.
 Hun oplyste, at hun ville  

 orientere alle i kredsen om rygterne dagen efter.
 Inden vi sluttede samtalen,  

 meddelte jeg hende, at jeg ville orientere vicedirektør (...), når han kom på  

 besøg i kredsen d. 29.2.1991 for at drøfte Storebæltsprojektet, samt  

 orientere  

 hele kredsen på kontormødet fredag eftermiddag, idet jeg fandt, at dette  

 ondsindede og perfide rygte bedst stoppes ved selv at oplyse om det.
..." I skrivelse af 28. februar  

 1991 til personalekontoret oplyste F bl.a. følgende:
 "...
 For nogle måneder siden  

 ringede (A) til mig og fortalte, at han nu godt var klar over, hvorfor han  

 skulle forflyttes til (Z).
 Årsagen var, at han var  

 blevet uvenner med kredschef (B). Baggrunden for uvenskabet skulle søges i,  

 at  

 såvel han selv, (A), og (B) var "blevet forelsket i (E)".
 ...
 Efter ansættelsessamtalen  

 dukkede (A) op igen og fortalte om, at han havde kunnet holde masken overfor  

 (...) og (...), men at han i en efterfølgende samtale med (...) ikke havde  

 holdt masken, men havde fortalt (...), at han i virkeligheden slet ikke ville  

 have denne stilling.
 ...
 Jeg kan yderligere oplyse, at  

 (A's) manglende samarbejdsvilje var en væsentlig årsag til, at jeg i 1989  

 forlod (Y) kreds, og det er min klare opfattelse, at et ordentligt samarbejde  

 ikke vil kunne gennemføres, sålænge (A) fører sig frem, som han har gjort i  

 de  

 år, jeg har kendskab til.
..." Den 28. februar 1991 skrev  

 chefen for kreds Y følgende til Direktoratet for Arbejdstilsynet:
 "...
 Dags dato blev jeg ringet op  

 af (B).
 Kontorleder (...) og  

 undertegnede fik følgende oplyst:
 "(B) var i går aftes  

 blevet ringet op af (E). (E) fortalte at hun af (A) havde fået at vide, at  

 han  

 fortalte på (... fabrik), at hun og (A) gik i seng sammen, samt at årsagen  

 til  

 at (B) forsøgte at få (A) forflyttet var, at også (B) og (E) havde et  

 forhold,  

 og at (B) derfor var jaloux.
 Disse oplysninger havde (A)  

 videregivet til (...) ved ansættelsessamtalen i mandags i Direktoratet.  

 Desuden  

 havde han også fortalt det til (F) og mange andre.
 (E) mente at (B) skulle kende  

 disse rygter og ville derfor informere ham".
 (E) bekræfter efterfølgende  

 og oplyser, at flere medarbejdere i kredsen fortæller at (A) har antydet  

 lignende overfor dem.
Denne oplevelse er efter min  

 mening dråben, der får bægeret til at flyde over.
Som jeg allerede flere  

 gange  

 har talt med personalekontoret om, har der været samarbejdsvanskeligheder  

 omkring (A's) person. ...
 Af hensyn til formalia mente  

 jeg, det var bedst at lade sagen afgøre centralt.
 Det er imidlertid min opfattelse,  

 at (A) nu er i gang med at chikanere og true personalet på en helt  

 uakceptabel  

 måde.
 Jeg vil ikke fremover kunne  

 stole på, at ordrer udføres, idet (A) med trusler om sladder der refereres  

 hjem  

 til familien kan få de pågældende til at følge (A's) "ordrer".
 (A) ødelægger på denne måde  

 samarbejdet i kredsen.
 Jeg finder ikke længere at  

 samarbejdet i kredsen kan fungere, sålænge (A) gør tjeneste i kredsen, og det  

 er min opfattelse, at det vil være overordentligt vanskeligt at opfylde de  

 krav, der i kontrakten stilles til kredsen under disse forhold.
 Jeg betragter sagen som så  

 alvorlig, at jeg vil anmode om, at (A) omgående fratræder sin stilling i  

 kredsen.
..." Samme dag blev A sygemeldt  

 for 14 dage.
Den 1. marts 1991 blev A's  

 tillidsrepræsentant orienteret om, at Arbejdstilsynet overvejede at tage  

 skridt  

 til afskedigelse af ham med den begrundelse, at han udøvede en destruktiv  

 samarbejdsform, der hindrede kredsen i at udnytte sine ressourcer  

 hensigtsmæssigt.
Direktoratet fandt situationen uacceptabel, og at det var  

 tvingende nødvendigt at afskedige ham.
 I skrivelse af 8. marts 1991  

 til personalechefen anførte A følgende:
 "...
Jeg har torsdag d. 7. marts  

 talt med (E) om udviklingen i sagen vedrørende rygterne om hendes person.
Hun  

 er ked af det, idet det for hende alene var væsentligt at få de usande rygter  

 manet i jorden.
Jeg skal derfor endnu en gang gøre det klart, at jeg aldrig  

 har  

 haft eller foregivet at have et forhold til (E). Jeg har aldrig sagt, at (E)  

 har eller har haft et forhold til (B).
 (E) og (B) var efter min  

 opfattelse gode venner, og jeg betragter (E) som en meget god ven og  

 fortrolig.
 Hvad andre lægger i  

 ovenstående, finder jeg urimeligt at laste mig for.
..." E meddelte i skrivelse af 12.  

 marts 1991 personalechefen følgende:
 "...
(A) har i årenes løb voldt  

 mig mange hovedbrud p.g.a. sine kontroversielle meninger og reaktioner, men  

 jeg  

 har også haft meget udbytte af at diskutere ting og sager med ham.
Det har  

 derfor aldrig været min intention at skade ham i den, i forvejen yderst  

 belastende situation, han befinder sig i.
Det har  

  

 alene  

  

 været mit ærinde, at "lægge en afstand" til (A) i  

 kredsen, og så iøvrigt at mane historierne i jorden.
Dette var især vigtigt  

 for  

 mig, fordi jeg som næstformand i LSU ofte har skullet finde vej mellem (B's)  

 og  

 (A's) noget divergerende synspunkter.
Jeg har tilstræbt at gøre dette på en  

 saglig og ordentlig facon, og følte derfor at disse insinuationer var  

 beregnet  

 på at drage min hæderlighed som næstformand og kollega i tvivl.
 Når jeg orienterede (B) pr.  

 telefon den 6. marts 1991, var det, fordi jeg havde besluttet at tage  

 problemet  

 "offentligt" op med mine kolleger, og derfor syntes, at han skulle  

 vide besked.
..." Den 14. marts 1991 blev sagen  

 forhandlet mellem Finansministeriet og Ingeniørforbundet.
Mødet blev afholdt  

 i  

 medfør af AC-tillidsrepræsentantreglernes § 8, stk. 2. Finansministeriet  

 gjorde  

 gældende, at der forelå tvingende årsager til afskedigelsen, idet A's adfærd  

 virkede ødelæggende for samarbejdet.
Ingeniørforbundet gjorde gældende, at  

 der  

 ikke på det foreliggende grundlag forelå tvingende årsag til afskedigelsen.
 A blev herefter afskediget  

 ved skrivelse af 15. marts 1991, hvori anførtes følgende:
 "...
 Direktoratet skal hermed  

 under henvisning til forhandlinger med Ingeniørforbundet meddele dig, at du  

 afskediges  

 med 6 måneders varsel til fratræden med udgangen af september måned 1991.
 Direktoratet skal samtidig  

 meddele dig, at du med øjeblikkelig virkning fritstilles, at al restferie  

 vedrørende ferieåret 1989 og opsparet ferie i 1990 skal afvikles i  

 opsigelsesperioden,  

 at lønudbetalingen ophører, såfremt du i opsigelsesperioden måtte få anden  

 lønnet beskæftigelse, samt at direktoratet er indstillet på at yde  

 suppleringsløn i opsigelsesperioden, såfremt du måtte få anden beskæftigelse  

 med lavere aflønning end den, du oppebærer i Arbejdstilsynet.
 Begrundelsen for opsigelsen  

 er samarbejdsvanskeligheder.
Din løn vil blive standset  

 med udgangen af september måned 1991, hvor du vil modtage  

 fratrædelsesgodtgørelse  

 i overensstemmelse med funktionærlovens regler.
Der vil samtidig ske  

 afregning  

 til Ferie Giro af den ferie, du har optjent i 1991.
..." Den verserende voldgiftssag  

 om forflyttelsen faldt herefter bort for A's vedkommende.
 I skrivelser til bl.a.  

 finansministeren og arbejdsministeren gjorde A gældende, at afskedigelsen var  

 uberettiget.
 Såvel arbejdsministeren som  

 finansministeren meddelte i skrivelser af 3. april 1991, at de ikke fandt at  

 kunne intervenere i sagen, da denne i givet fald skulle afgøres ad fagretlig  

 vej.
Ingeniørforbundet meddelte i  

 skrivelse af 15. april 1991, at forbundet ikke fandt at kunne yde A juridisk  

 bistand i forbindelse med afskedigelsen, idet forbundet vurderede, at sagens  

 udfald ville gå forbundet og ham imod.
Ingeniørforbundet betragtede herefter  

 sagen som afsluttet.
I skrivelse af 29. april 1991  

 henvendte A sig på ny til arbejdsministeren.
Han anførte bl.a. følgende:
 "...
Min modstand mod at blive  

 forflyttet til (Z) kan naturligvis tolkes som  

 "samarbejdsvanskeligheder",  

 men var ikke tilstrækkeligt grundlag til forflyttelse/afskedigelse af et  

 medlem  

 af samarbejdsudvalget.
Arbejdstilsynet har derfor fremprovokeret en sag på  

 baggrund af en fortolkning af nogle udtalelser fra (E), en fortolkning, der  

 intet har med realiteterne at gøre, hvilket et søgsmål formentlig vil vise;  

 men  

 som (C's) brev er udformet kan et søgsmål højst indebære en formel  

 undskyldning, idet alle "ansvarlige" parter handlede i god tro.
Det har aldrig været min  

 hensigt med min henvendelse til Dem at søge at opnå genansættelse i  

 Arbejdstilsynet, men jeg finder at afskedigelsen af mig og en del af mine  

 kolleger bør gøres til genstand for en nærmere undersøgelse.
Det gælder  

 iøvrigt  

 hele personaleadministrationen i Arbejdstilsynet.
Jeg finder det således helt  

 urimeligt at jeg efter 15 års ansættelse i Arbejdstilsynet afskediges på  

 grund  

 af samarbejdsvanskeligheder, hvilket indebærer, at jeg får 5 ugers karantæne  

 i  

 arbejdsløshedskassen, og at jeg næppe kan forvente at få ansættelse indenfor  

 arbejdsmiljøsektoren.
..." Arbejdsministeriet svarede i  

 skrivelse af 28. juni 1991, at det havde noteret sig A's supplerende  

 oplysninger og synspunkter.
I skrivelse af 9. august 1991  

 klagede A til mig.
Da Arbejdsministeriet ikke havde truffet afgørelse i  

 sagen,  

 oversendte jeg A's klage dertil.
I skrivelse af 25. september 1991 redegjorde  

 jeg  

 for, hvorfor jeg ikke fandt tilstrækkelig anledning til at iværksætte en  

 undersøgelse af de af A rejste principielle spørgsmål vedrørende  

 personaleadministrationen i Arbejdstilsynet.
 Arbejdsministeriet bad i  

 skrivelse af 29. august 1991 om A's eventuelle supplerende oplysninger, som  

 han  

 fremsendte i skrivelse af 6. september 1991.
 I skrivelse af 4. december  

 1991 til Arbejdsministeriet udtalte Direktoratet for Arbejdstilsynet bl.a.  

 følgende:
 "...
 Om baggrunden for  

 beslutningen om at afskedige (A) skal direktoratet udtale følgende:
 Efter (A) fik meddelelse om  

 forflyttelsen til kreds (Z) i Nordjylland udviklede han en destruktiv  

 samarbejdsform, såvel i forhold til kredsledelsen som i forhold til andre  

 medarbejdere.
 Det var således ledelsens  

 klare opfattelse, at (A) udøvede en samarbejdsform, der hindrede en  

 hensigtsmæssig udnyttelse af ressourcerne i kredsen, og at (A) manglede vilje  

 til et reelt samarbejde.
Den fungerende kredschef (C)  

 havde i perioden november 1990-februar 1991 en række samtaler med (A)  

 vedrørende  

 samarbejdsklimaet.
Disse samtaler medførte ingen ændring i (A's)  

 samarbejdsform.
 Endvidere begyndte (A) at  

 udsprede belastende rygter om påståede intime forhold involverende den  

 tidligere kredschef, en medarbejder i kredsen og ham selv.
 Direktoratet fandt efter  

 indstilling fra den fungerende kredschef, at situationen havde udviklet sig  

 meget belastende for arbejds- og samarbejdsklimaet i kreds (Y), og at (A)  

 udviste en adfærd der gjorde, at det var tvingende nødvendigt at skride til  

 afskedigelse med øjeblikkelig fritstilling.
 Direktoratet finder, at  

 afskedigelsen af (A) var sagligt begrundet, idet situationen i kreds (Y)  

 nødvendiggjorde  

 at skride til afskedigelse før udfaldet af voldgiftssagen forelå og dermed  

 afgørelse af spørgsmålet om forflyttelse.
 Direktoratet finder at have  

 overholdt gældende fagretlige regler, idet der blev forhandlet såvel lokalt  

 med  

 tillidsrepræsentanten som centralt mellem overenskomstens parter, før der  

 blev  

 truffet beslutning om afskedigelsen.
 Ingeniørforbundet har i overensstemmelse  

 hermed ikke fundet anledning til at foretage sig yderligere i sagen.
Direktoratet har foretaget  

 høring før endelig beslutning blev truffet.
Den fungerende kredschef har  

 løbende drøftet (A's) samarbejdsform med ham.
Endvidere blev der foretaget  

 høring gennem (A's) organisation før den endelige beslutning om afskedigelsen  

 blev truffet.
 Direktoratet har derimod ikke  

 foretaget en selvstændig høring af (A) forud for afskedigelsen.
 Direktoratet er efterfølgende  

 blevet bekendt med, at Folketingets Ombudsmand har fundet anledning til  

 kritik  

 i lignende sager, idet ombudsmanden ikke har fundet, at den repræsentative  

 høring var tilstrækkelig i henhold til forvaltningsloven.
..." Som svar på  

 Arbejdsministeriets høringsskrivelse udtalte A i skrivelse af 19. december  

 1991  

 bl.a. følgende:
 "...
 2. Samarbejdsvanskeligheder.
a.
Samtaler med (C).
 Direktoratet anfører i sin  

 skrivelse, at (C) har haft gentagne samtaler med mig vedrørende vort  

 samarbejde  

 i tiden nov. 1990-feb. 1991. Disse møder/samtaler er alle kommet i stand på  

 min  

 foranledning; jeg søgte her at overbevise hende om, at jeg, som tidligere  

 nævnt, ønskede flere opgaver, og det var min opfattelse, at det med den  

 opbakning, jeg fik fra amtets virksomheder (...), alene drejede sig om hendes  

 accept af min fortsatte forbliven i (Y). Jeg har tidligere søgt at redegøre  

 for  

 disse forhold i skrivelser til såvel Arbejdsministeren som Finansministeren  

 (bilag 30, 31, 35, 41 og 44). (C) lagde imidlertid ikke skjul på, at hun ikke  

 ønskede mig som medarbejder, men tonen i hendes notater fra disse møder  

 genkender jeg ikke, og jeg har først fået kendskab til notaterne ved  

 aktindsigt  

 efter min afskedigelse (...).
 Jeg skal endvidere anføre at  

 jeg var indkaldt til samtale med (...) og (...) d. 25. feb. 1991 som ansøger  

 til kredschefstillingen i (Y). Her fandt man ikke anledning til at påpege  

 mine  

 påståede samarbejdsvanskeligheder, men jeg trak min ansøgning tilbage efter  

 nøje at have overvejet det sidste halve års begivenheder.
 Jeg savner i direktoratets  

 redegørelse en begrundelse for, hvorfor man har fraveget tilsynets normale  

 principper med at underrette en medarbejder om, at man er utilfreds med den  

 måde, han udfører sit arbejde på, samt give ham lejlighed til at udtale sig.
Jeg savner endvidere en  

 begrundelse for, hvorfor man har undladt at give mig en skriftlig advarsel,  

 før  

 man skred til afskedigelse.
Jeg skal her anføre, at der intet belastende  

 materiale befandt sig i min personalemappe ved gennemsyn  

 i marts 1991 med undtagelse af (C's) notater og brev af 28. feb. 91.
b.
Rygter ((E's) brev af 28.  

 feb. 1991 ...).
 I sin redegørelse angiver  

 direktoratet, at jeg har udspredt belastende rygter om (B) og (E). Jeg har  

 haft  

 et tæt men ikke intimt forhold til (E) ..., hvilket er årsagen til, at jeg  

 ikke  

 har indledt et civilretsligt søgsmål, som vil involvere hende.
Indholdet af brevet af 28.  

 feb. 1991 er usandt, og er skrevet 3 dage efter min samtale i direktoratet;  

 brevet burde have været afvist af habilitetshensyn, da (C) og jeg begge var  

 ansøgere til kredschefstillingen.
Direktoratet har end ikke søgt at  

 verificere  

 påstandene i brevet, idet sådanne notater ikke findes i min personalemappe.
 Jeg savner i direktoratets  

 redegørelse en begrundelse for, hvorfor man ikke har undersøgt, om disse  

 påstande var rigtige.
 Jeg savner endvidere en  

 begrundelse for, at man uden dokumentation for min påståede truende adfærd og  

 påståede tilsidesættelse af givne ordrer skrider til afskedigelse af mig.
 Mest af alt savner jeg en  

 begrundelse for, hvorfor direktoratet i strid med Arbejdstilsynets interne  

 regler har undladt at foretage en selvstændig høring af mig.
Jeg har søgt at redegøre  

 (for) omstændighederne omkring min afskedigelse i skrivelser af 16.03.91,  

 20.03.91 og 22.05.91 til Finansministeren og i skrivelser af 18.03.91,  

 20.03.91  

 og 29.04.91 til Arbejdsministeren.
Der er tale om klager over  

 personaleadministrationen fra 4 uafhængige personer (...), og jeg finder det  

 væsentligt, at de behandles samlet, da de hver for sig kan opfattes som  

 kværulanteri.
Jeg er klar over  

 vanskelighederne i forbindelse med en eventuel genansættelse, men jeg finder  

 det væsentligt, at den institution, der skal virke som rådgiver og vejleder  

 for  

 den samlede arbejdsmiljøindsats i Danmark overholder gældende regler.
Jeg var  

 omfattet af reglerne om tillidsmandsbeskyttelse og blev afskediget uden  

 saglig  

 begrundelse og har derfor i henhold til funktionærloven krav på enten  

 genansættelse eller erstatning for uberettiget afskedigelse.
..." I sin afgørelse af 27. januar  

 1992 udtalte Arbejdsministeriet bl.a. følgende:
 "...
Ifølge det oplyste fandtes  

 Arbejdstilsynets kredsbemanding i 1990 ikke fagligt sammensat svarende til  

 opgaverne på grund af afskedigelser svarende til 16-18 årsværk samt et i  

 praksis fungerende ansættelsesstop gennem to år.
En nødvendig tilpasning  

 planlagdes derfor gennemført ved at forflytte et antal medarbejdere,  

 heriblandt  

 Dem.
En i den anledning af Deres forbund anlagt voldgiftssag førte for Deres  

 vedkommende ikke til afsigelse af kendelse, fordi De forinden og uden  

 sammenhæng med voldgiftssagen i øvrigt havde modtaget Deres afskedigelse fra  

 Arbejdstilsynet.
Af det fremlagte materiale  

 til belysning af sagen i sin helhed og dermed også af de begivenheder, der  

 gik  

 forud for og førte til Deres afskedigelse med begrundelsen  

 samarbejdsvanskeligheder, fremgår, at der over en lang periode var gnidninger  

 mellem Dem og kredsledelsen.
Departementet har således bl.a. noteret sig  

 kredschef (B's) skriftlige ordre til Dem af 22. november 1989 og souschef  

 (C's)  

 notater af 20. december 1990 og 24. januar 1991. Departementet har dog især  

 lagt vægt på kredschef (B's) notat af 27. februar 1991, som er udarbejdet på  

 grundlag af kredschefens samtale med en af kredsens medarbejdere.
Arbejdsministeriet skal i den  

 anledning udtale, at Deres fremsættelse af udtalelser af en karakter, som den  

 i  

 kredschefens notat refererede, måtte føre til, at et i forvejen belastet  

 samarbejde blev endelig afsluttet.
Det findes i øvrigt uden betydning for  

 sagen, om indholdet af Deres udtalelser var sandt eller usandt.
 Arbejdsministeriet finder den  

 afskedigelse, som Direktoratet for Arbejdstilsynet herefter foretog, for  

 berettiget.
..." A klagede til mig over  

 Arbejdsministeriets afgørelse i skrivelsen af 27. januar 1992. I klagen  

 anførte  

 han, at afskedigelsen var sket i strid med gældende regler, og at der forelå  

 manglende partshøring.
A gjorde endvidere gældende, at Arbejdsministeriet  

 ikke  

 havde undersøgt sagen tilstrækkeligt.
 I en udtalelse af 8. april  

 1992 i anledning af klagen anførte Direktoratet for Arbejdstilsynet bl.a.  

 følgende:
 "...
 I denne anledning skal  

 direktoratet udtale, at direktoratet fortsat finder, at afskedigelsen var  

 sagligt begrundet i samarbejdsvanskeligheder, samt at direktoratet har  

 overholdt såvel funktionærretlige- som fagretlige regler.
 ...
 (A) var bekendt med  

 kredsledelsens opfattelse af situationen, idet den fungerende kredschef (C) i  

 perioden november 1990 - februar 1991 havde en række samtaler med (A)  

 vedrørende situationen, ligesom (A) gennem sin organisation var fuldt  

 orienteret om Arbejdstilsynets opfattelse af sagen og sagens mulige  

 konsekvenser for ham.
 Direktoratet havde forståelse  

 for og det indgik i direktoratets vurdering, at den uafklarede  

 arbejdssituation  

 i forbindelse med forflyttelsen og den herefter følgende voldgiftssag  

 påvirkede  

 (A).
 Direktoratet fandt  

 imidlertid, at (A) udviste en adfærd, der var belastende for arbejds- og  

 samarbejdsklimaet  

 på tjenestestedet i en sådan grad, at arbejdsforholdet ikke kunne fortsætte.
..." Arbejdsministeriet henholdt  

 sig i skrivelse af 15. april 1992 til afgørelsen af 27. januar 1992.
I skrivelse af 5. maj 1992  

 kommenterede A direktoratets udtalelse.
Han anførte bl.a.:
"... Jeg har ikke fået  

 forelagt (C's) notater og brev, før disse er fremsendt til Direktoratet.
Jeg  

 fik først kendskab til dem ved gennemsyn af min personalemappe d. 19. marts  

 1991. Jeg har tidligere gjort opmærksom på, at møderne fandt sted på min  

 foranledning og, som jeg husker dem, i en god atmosfære.
Direktoratets  

 bemærkning om, at jeg gennem min organisation var fuldt orienteret om  

 Arbejdstilsynets opfattelse af sagen, forstår jeg ikke.
Ingeniørforbundet  

 har,  

 såvidt jeg ved, støttet mig fuldt ud i forflyttelsessagen; foreligger der en  

 korrespondance mellem Ingeniørforbundet og Direktoratet, som man har undladt  

 at  

 udlevere ved min anmodning om aktindsigt? Jeg vil finde rimeligt, hvis  

 Folketingets Ombudsmand skønner, at det er af betydning, at Arbejdstilsynet  

 uddyber dette punkt på troværdig måde med behørig dokumentation.
..." I en skrivelse til A udtalte  

 jeg herefter følgende:
 "  

  

 1. Afskedigelsesafgørelsen.
 Arbejdsministeriets afgørelse  

 blev truffet på grundlag af funktionærlovens § 2, hvorefter arbejdsaftalen  

 ved  

 opsigelse kun kan "bringes til ophør efter forudgående varsel i  

 overensstemmelse med nedenstående regler".
 Det følger af  

 funktionærlovens § 2 b, stk. 1, at opsigelsen skal være "rimeligt  

 begrundet i funktionærens" (eller myndighedens) forhold.
 Det står fast, at  

 samarbejdsvanskeligheder kan udgøre det fornødne saglige grundlag for en  

 afskedigelsesbeslutning.  

 Retssikkerhedsmæssige hensyn kræver dog, at samarbejdsproblemer ikke uden  

 nærmere kvalifikation påberåbes som grundlag for en afskedigelsesbeslutning.
Der kræves for det første, at  

 samarbejdsproblemerne har en betydelig negativ indflydelse på udførelsen af  

 opgaverne det pågældende ansættelsessted.
Der skal endvidere foreligge en  

 klar  

 forbindelse mellem samarbejdsproblemerne og den person, der ønskes  

 afskediget,  

 ligesom hovedskylden for problemernes opståen ikke må kunne tilskrives andre  

 personer end den, som søges afskediget.
Af den almindelige  

 forvaltningsretlige  

 grundsætning om proportionalitet følger yderligere, at der fra den  

 afskedigende  

 myndigheds side skal være udfoldet bestræbelser på at løse  

 samarbejdsproblemerne  

 ved mindre vidtgående skridt end afskedigelse.
 Afskedigelsesbeslutningens  

 alvorlige karakter tilsiger samtidig, at det bevismæssige grundlag for  

 tilstedeværelsen af afskedsbegrundende samarbejdsproblemer er særlig sikkert.  

 Der må således ikke kunne rejses rimelig tvivl om, at der rent faktisk har  

 foreligget (uløselige) samarbejdsproblemer af den ovenfor beskrevne karakter.
 Inden for de ovenfor  

 beskrevne rammer vil afgørelsen af, om der foreligger fornødent grundlag for  

 afskedigelse på grund af samarbejdsvanskeligheder, være af skønsmæssig  

 karakter.
 De skønsmæssige elementer i  

 afgørelsen kan jeg efter de regler, der gælder for min virksomhed, ikke  

 kritisere, medmindre der foreligger særlige omstændigheder.
 Som sagen er forelagt for  

 mig, må jeg lægge til grund, at der siden 1989 eksisterede et  

 modsætningsforhold  

 mellem Dem og såvel den tidligere som den nuværende kredschef.
 Den nærmere karakter af dette  

 modsætningsforhold er ikke belyst særligt indgående, idet det skriftlige  

 materiale alene beskriver en enkelt konkret konfliktsituation; i forbindelse  

 med Deres anmodning den 21. november 1989 om at få en skriftlig ordre.
 Kredschef (C's) notater af  

 november 1990, 24. januar 1991 og 7. februar 1991 indeholdt ingen  

 enkeltheder,  

 som kan belyse, på hvilken måde eventuelle samarbejdsvanskeligheder har givet  

 sig udslag.
 Notaterne viser, at De under  

 de nævnte møder har tilbudt samarbejde, og at dette tilbud af (C) er blevet  

 opfattet som tilslørede trusler.
 (C's) notater om forløbet af  

 samtalerne mellem Dem og hende uddyber indtrykket fra det tidligere notat om,  

 at der efter ledelsens opfattelse har foreligget dybe og alvorlige  

 samarbejdsproblemer i forhold til Dem.
 Notaternes bevismæssige  

 betydning svækkes dog efter min mening i nogen grad af, at notaterne blev  

 udfærdiget uden Deres vidende, og uden at De fik lejlighed til at gennemse og  

 kommentere dem.
Det kommer endvidere i  

 betragtning, at samtalerne blev ført på et tidspunkt, hvor der verserede en  

 fagretlig sag om forflyttelsen af Dem til Nordjylland.
De var således på det  

 pågældende tidspunkt under et stærkt personligt pres, hvilket ledelsen efter  

 min mening kunne have taget i betragtning ved vurderingen af Deres udtalelser  

 om samarbejdsforholdene.
 Da Arbejdstilsynet traf sin  

 afgørelse om afskedigelsen af Dem (14. marts 1991), var tilsynet i øvrigt  

 bekendt med, at De den 28. februar 1991 blev sygemeldt i forbindelse med et  

 nervesammenbrud, samt at sammenbruddet havde forbindelse med forflyttelsen af  

 Dem.
 Det fremgår, at oplysningen  

 om, at De havde udbredt et rygte om et intimt forhold mellem Dem og (E) samt  

 mellem (E) og den tidligere kredschef, blev tillagt udslagsgivende betydning  

 for afskedigelsesbeslutningen.
De har benægtet at have  

 udbredt de nævnte oplysninger.
Tre medarbejdere har bekræftet dele af  

 oplysningerne.
 Således som sagen er forelagt  

 for mig, må det anses for bevismæssigt usikkert, om og i givet fald til hvem  

 De  

 har fremsat de nævnte påstande.
 Oplysningernes betydning for  

 samarbejdsforholdene i kredsen synes i øvrigt noget usikre, idet (E) i  

 skrivelse af 12. marts 1991 gav udtryk for, at det "aldrig har været min  

 intention at skade ham i den i forvejen yderst belastende situation, han  

 befinder sig i".
 Sammenfattende er det min  

 opfattelse, at der, som sagen foreligger oplyst for mig, må antages at have  

 foreligget samarbejdsvanskeligheder mellem Dem og kredsens ledelse, og at  

 disse  

 problemer utvivlsomt har påvirket arbejdsforholdene.
Som sagen foreligger oplyst,  

 er det usikkert, hvor omfattende og dybtgående problemerne har været.
På  

 denne  

 baggrund finder jeg ikke at have fuldt tilstrækkeligt grundlag for at  

 kritisere  

 afskedigelsesafgørelsen.
Den endelige afgørelse af spørgsmålet henhører under  

 domstolene.
 Såfremt De ønsker at  

 indbringe sagen for domstolene, vil jeg være indstillet på at henstille, at  

 der  

 meddeles Dem fri proces under en sådan retssag.
 Jeg beder Dem give mig  

 meddelelse herom, såfremt De ønsker at anlægge retssag om spørgsmålet.
Det tilføjes, at bestemmelsen  

 i tillidsmandsreglerne om, at en tillidsmands afskedigelse skal være  

 begrundet  

 i tvingende årsager, hvilken bestemmelse De som medlem af samarbejdsudvalget  

 var omfattet af, findes i aftalen af 9. februar 1979 om tillidsmandsregler,  

 der  

 er indgået mellem AC og Finansministeriet.
Aftalen er således indgået mellem  

 i  

 princippet ligestillede parter, hvoraf kun Finansministeriet er omfattet af  

 min  

 kompetence.
Endvidere giver aftalen mulighed for prøvelse af spørgsmålet ved  

 faglig voldgift, hvilket Ingeniørforbundet afstod fra.
Som følge af disse  

 omstændigheder  

 finder jeg ikke at burde tage stilling til spørgsmålet om, hvorvidt  

 betingelsen  

 i tillidsmandsreglerne var opfyldt.
Jeg henviser her til Folketingets  

 Ombudsmands beretning 1981, s. 12-13.
 2. Partshøring.
 Forvaltningslovens § 19, stk.  

 1, lyder således:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse." De var ikke forud for  

 afskedigelsen bekendt med kredschefens indstilling af 28. februar 1991 til  

 Direktoratet for Arbejdstilsynet.
Da denne indstilling var til ugunst for Dem  

 og af væsentlig betydning for sagens afgørelse, burde De have været partshørt  

 i  

 henhold til § 19, stk. 1. De burde på samme måde have været partshørt om  

 skrivelsen af 28. februar 1991 fra (F). Jeg finder den manglende partshøring  

 kritisabel.
Herudover er det i  

 ombudsmandspraksis fast antaget, at der i sager om uansøgt afsked eksisterer  

 en  

 ulovbestemt grundsætning om partshøring ikke blot om sagens faktum, men også  

 om  

 den besluttende myndigheds bedømmelse (retlige kvalifikation) af faktum og  

 eventuelle bevismæssige vurderinger.
Den ulovbestemte pligt indebærer således  

 en pligt for afskedigelsesmyndigheden til - forinden afgørelse træffes i  

 sagen  

 - i almindelighed at give den ansatte en redegørelse, der efter  

 omstændighederne  

 bør være skriftlig, for myndighedens egen (foreløbige) opfattelse af sagen.  

 Jeg  

 henviser her til Folketingets Ombudsmands beretning 1990, s. 363.
De fik ingen sådan skriftlig  

 eller mundtlig redegørelse.
Samtalerne med kredssouschefen indeholdt intet om  

 mulige  

 konsekvenser for Dem, og der foreligger intet i sagen, der har karakter af en  

 advarsel.
Direktoratets orientering af  

 Deres tillidsmand og forhandlingen mellem Finansministeriet og  

 Ingeniørforbundet  

 kan ikke træde i stedet for partshøring efter forvaltningslovens § 19 eller  

 den  

 ulovbestemte grundsætning, idet det ikke kan antages, at en  

 tillidsmand/organisation uden en udtrykkelig bemyndigelse fra parten  

 overtager  

 en parts beføjelser.
Jeg må herefter konstatere, at der ikke, forinden sagen  

 blev afgjort, blev foretaget partshøring fra Direktoratet for  

 Arbejdstilsynets  

 side i henhold til den nævnte grundsætning.
 Jeg finder den manglende  

 partshøring kritisabel.
 Arbejdsministeriet burde have  

 påtalt disse forhold.
 Jeg har samtidig hermed gjort  

 Direktoratet for Arbejdstilsynet og Arbejdsministeriet bekendt med min  

 opfattelse.
 3. Begrundelse.
 Forvaltningslovens § 22 lyder  

 således:
"  

  

 § 22. En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." Forvaltningslovens § 24, stk.  

 1 og 2, lyder således:
"  

  

 § 24. En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen." Arbejdstilsynets  

 afskedigelsesskrivelse af 15. marts 1991 indeholdt ingen henvisning til de  

 retsregler,  

 i henhold til hvilke afgørelsen blev truffet.
Der burde have været henvist  

 til  

 funktionærlovens § 2 og tillidsmandsreglernes § 8, stk. 1, jf.  

 samarbejdsaftalens pkt. 15.
 Som begrundelse nævntes alene  

 "samarbejdsvanskeligheder".
 Skrivelsen burde have  

 indeholdt en redegørelse for de nærmere omstændigheder, der var tillagt  

 betydning for afgørelsen.
 Jeg finder den mangelfulde  

 begrundelse kritisabel.
 Arbejdsministeriet burde have  

 påtalt disse forhold.
 Jeg har samtidig hermed gjort  

 Direktoratet for Arbejdstilsynet og Arbejdsministeriet bekendt med min  

 opfattelse.
..." I skrivelse af 2. september  

 1993 henstillede jeg til Civilretsdirektoratet, at der meddeltes A fri proces  

 til sagsanlæg mod Arbejdsministeriet.
 Civilretsdirektoratet  

 bevilgede dette.
NOTER: (*1) Jf.
FOB 1981, s.  

 12-13, og FOB 1990, s. 363 (  

 FOB, 1990, s. 339  

 ).
