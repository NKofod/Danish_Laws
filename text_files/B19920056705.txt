 I medfør af § 84, stk. 1, § 85, stk. 1 og § 118, stk. 5, i færdselsloven,  

 jf. lovbekendtgørelse nr. 765 af 16. november 1990, som senest ændret ved lov  

 nr. 386 af 20. maj 1992, fastsættes:
Køretøjers bredde § 1.  Et køretøj må hverken i belæsset eller ubelæsset  

 stand have en bredde, der overstiger 2,55 m, jf. dog § 2.
 Stk. 2.  Registreringspligtigt påhængskøretøj til bil må  

 endvidere ikke have en bredde, der overstiger den trækkende bils bredde i  

 hver side med mere end:
 Stk. 3.  Kørsel med et køretøj, der er konstrueret med  

 en arbejdsstilling og en transportstilling, således at udragende dele kan  

 afmonteres eller slås ind, må kun finde sted med sådanne dele i  

 transportstilling.
 Stk. 4.  Bestemmelsen i stk. 3 finder dog ikke  

 anvendelse:
§ 2.  Ved kørsel med løst læsset hø, halm eller  

 utærsket sæd eller med motorredskab, arbejds- eller påhængsredskab til  

 landbrugs- eller vejarbejde kan bredden for såvel det trækkende køretøj som  

 påhængskøretøjet overstige 2,55 m.
Bredden må dog kun overstige 3,3 m,  

 såfremt der køres mellem mark og avlsgård, mellem ejendomme, der har  

 redskabet i fælleseje, eller mellem en maskinstation og dennes kunder.  

 Bestemmelserne i § 1, stk. 3 og 4, finder tilsvarende anvendelse på den i 1.  

 og 2. pkt. nævnte kørsel.
 Stk. 2.  Politiet kan forbyde den i stk. 1 nævnte  

 kørsel, når særlige forhold taler derfor.
Stk. 3.  Kølekasser på kølevogne med svær sidevæg må  

 have en bredde på indtil 2,60 m.
Bestemmelsen i § 1, stk. 2, finder  

 tilsvarende anvendelse for de i 1. pkt. nævnte køretøjer.
 Stk. 4.  Ved kølevogn med svær sidevæg forstås ethvert  

 køretøj, hvis faste eller aftagelige kølekasse er specielt udstyret til  

 transport af varer ved en kontrolleret temperatur i overensstemmelse med  

 klasse B, C, E og F i Traktaten af 1. september 1970 om International  

 Transport af Letfordærvelige Levnedsmidler m.v. (ATP), og hvis sidevægges  

 tykkelse inklusive isolering mindst udgør 45 mm.
 § 3.  Bredden af et køretøj eller læs måles over de  

 længst udragende dele, idet der dog bortses fra førerspejle og  

 sideblinklygter.
§ 4.  Ved kørsel med bredt køretøj eller læs på smal  

 vej skal der udvises særlig forsigtighed og agtpågivenhed over for den øvrige  

 færdsel.
Det bredere køretøj skal om nødvendigt standse så langt til højre  

 som muligt og lade andre køretøjer passere.
 Stk. 2.  Ved kørsel med redskab, hvis bredde overstiger  

 2,55 m, jf. § 2, skal der på den del af redskabet, der er nærmest vejmidten,  

 anbringes en tydelig afmærkning op til 1 meters højde, såfremt denne del af  

 redskabet har en højde på mindre end 1 m.
§ 5.  Politiet kan tillade overskridelse af  

 bestemmelserne om største bredde, når den pågældende transport ikke med  

 rimelighed vil kunne kræves gennnemført på anden måde.
Politiets tilladelse  

 skal medbringes under kørslen.
Stk. 2.  Tilladelse kan meddeles som engangstilladelse  

 eller som generel tilladelse for en periode på indtil 1 år.
Politiet kan  

 fastsætte nærmere vilkår for tilladelsen.
Køretøjers længde § 6.  Et motordrevet køretøj må hverken i belæsset  

 eller ubelæsset stand have en længde, der overstiger 12 m.
 Stk. 2.  En påhængsvogn med en tilladt totalvægt på ikke  

 over 3.500 kg må i ubelæsset stand ikke have en længde, der overstiger 10 m.
 § 7.  Et vogntog bestående af en bil med sættevogn må  

 hverken i belæsset eller ubelæsset stand have en længde, der overstiger 16,5  

 m, for ledbus dog 18 m.
Stk. 2.  For sættevogn må afstanden mellem hovedboltens  

 akse og sættevognens bagende ikke overstige 12 m, og den vandrette afstand  

 (radius) mellem hovedboltens akse og et vilkårligt punkt på sættevognens  

 forende må ikke overstige 2,04 m.
Målene gælder i såvel belæsset som  

 ubelæsset stand, jf. dog stk. 3.
Stk. 3.  Elektroinstallatørfirmaer kan på bil med  

 sættevogn lade transportere ledningsmaster af en sådan længde, at vogntoget i  

 belæsset stand har en længde på indtil 22 m.
Overstiger længden 20 m, skal  

 føreren af køretøjet ledsages af en person, der ved vanskelige passager skal  

 bistå føreren af køretøjet og advare andre trafikanter.
 § 8.  Et vogntog bestående af et motordrevet køretøj  

 med påhængsvogn eller påhængsredskab må hverken i belæsset eller ubelæsset  

 stand have en længde, der overstiger 18,5 m.
 Stk. 2.  Elektroinstallatørfirmaer kan på motordrevet  

 køretøj med påhængsvogn lade transportere ledningsmaster af en sådan længde,  

 at vogntoget i belæsset stand har en længde på indtil 22 m. § 7, stk. 3, 2.  

 pkt., finder tilsvarende anvendelse.
 § 9.  Længden af et køretøj eller vogntog måles over  

 de dele, der rager længst fremefter og bagud, ved sammenkoblede køretøjer  

 under fuld udstrækning af koblingen.
 Stk. 2.  Afstanden mellem bagkant af trækkende bil og  

 forkant af lad eller opbygning på påhængsvogn eller registreringspligtigt  

 påhængsredskab må ikke overstige 2 m.
§ 10.  Politiet kan tillade overskridelse af  

 bestemmelserne om største længde, når den pågældende transport ikke med  

 rimelighed vil kunne kræves gennemført på anden måde.
Politiets tilladelse  

 skal medbringes under kørslen.
Stk. 2.  Tilladelse kan meddeles som engangstilladelse  

 eller som generel tilladelse for en periode på indtil 1 år.
Politiet kan  

 fastsætte nærmere vilkår for tilladelsen.
Køretøjers højde § 11.  Et køretøj må hverken i belæsset eller  

 ubelæsset stand have større højde end 4 m.
 Stk. 2.  Uanset køretøjets højde har føreren efter  

 færdselslovens § 84, stk. 2, pligt til ved kørsel under viadukter, ledninger  

 og lignende at sikre sig, at passagen kan foretages uden fare eller ulempe.
 § 12.  Højden måles lodret fra plan vejbane til den  

 del, der rager højest op.
§ 13.  Politiet kan tillade overskridelse af  

 bestemmelserne om største højde, når den pågældende transport ikke med  

 rimelighed vil kunne kræves gennemført på anden måde.
Politiets tilladelse  

 skal medbringes under kørslen.
Stk. 2.  Tilladelse kan meddeles som engangstilladelse  

 eller som generel tilladelse for en periode på indtil 1 år.
Politiet kan  

 fastsætte nærmere vilkår for tilladelsen.
Køretøjers akseltryk § 14.  Motordrevet køretøj med hjul, der er forsynet  

 med luftgummiringe, må hverken i belæsset eller ubelæsset stand køre på vej,  

 såfremt det tryk, der overføres til vejen fra hjulene på en aksel  

 (akseltrykket), overstiger 10.000 kg.
Stk. 2.  For 2 aksler, hvis indbyrdes afstand er større  

 end eller lig med 1,0 m, men mindre end 2,0 m, må det samlede akseltryk ikke  

 overstige 16.000 kg.
For den enkelte af 2 aksler, hvis indbyrdes afstand er  

 mindre end 1,3 m, må akseltrykket dog ikke overstige 8.000 kg.
Stk. 3.  For den enkelte af 3 aksler, hvor afstanden  

 mellem 1. og 2. samt 2. og 3. aksel er mindre end 2,0 m, må akseltrykket  

 heller ikke overstige 8.000 kg.
Såfremt een af disse afstande er mindre end  

 1,3 m, må det samlede akseltryk dog ikke overstige 22.000 kg.
 Stk. 4.  Ved beregningen af akseltrykket anses aksler,  

 hvis indbyrdes afstand er mindre end 1,0 m, som een aksel.
 § 15.  Påhængskøretøj, der er koblet til motordrevet  

 køretøj, og som er forsynet med hjul med luftgummiringe, må hverken i  

 belæsset eller ubelæsset stand køre på vej, såfremt det tryk, der overføres  

 til vejen fra hjulene på en aksel (akseltrykket), overstiger 10.000 kg.
 Stk. 2.  På et påhængskøretøj må det største samlede  

 akseltryk i en akselgruppe på 2 aksler ikke overstige:
Stk. 3.  På et påhængskøretøj må det største samlede  

 akseltryk i en akselgruppe på 3 aksler ikke overstige 24.000 kg.
Akseltrykket  

 må dog ikke overstige:
 Stk. 4.  Ved beregningen af akseltrykket i andre  

 akselgrupper end nævnt i stk. 2 og 3 anses aksler, hvis indbyrdes afstand er  

 mindre end 1,0 m, som een aksel.
§ 16.  For sættevogn må det samlede akseltryk ikke  

 overstige 24.000 kg.
Trækkes sættevognen af en bil med en tilladt totalvægt  

 på over 3.500 kg, må det samlede akseltryk dog ikke være større end 1,5 gange  

 den trækkende bils tilladte totalvægt.
Stk. 2.  I sættevognstog med 5 eller flere aksler skal  

 afstanden mellem bilens bageste aksel og sættevognens forreste aksel være  

 mindst 2,5 m.
Afstanden skal dog være mindst 3,0 m, såfremt sættevognen har 3  

 aksler, hvor nogen indbyrdes afstand er mindre end 1,1 m.
 Stk. 3.  I sættevognstog med en faktisk totalvægt på  

 mere end 44.000 kg, skal afstanden mellem bilens bageste aksel og  

 sættevognens forreste aksel være mindst 4,0 m.
 § 17.  Køretøjer, der er forsynet med glatte ringe  

 (valser), må hverken i belæsset eller ubelæsset stand køre på vej, såfremt  

 trykket på berøringsfladen mellem hjul og vejbane overstiger 10 kg pr. mm af  

 berøringsfladens bredde.
 Stk. 2.  Er ringenes yderdiametre mindre end 500 mm,  

 nedsættes det tilladte tryk efter forholdet mellem ringenes faktiske diameter  

 og en ringdiameter på 500 mm.
 § 18.  For køretøjer, der helt eller delvis er  

 forsynet med bælter eller lignende (larvefødder), må trykket på en løberulle  

 ikke overstige 1.500 kg.
 Stk. 2.  Er bæltets bredde mindre end 350 mm nedsættes  

 det tilladte tryk efter forholdet mellem bæltets faktiske bredde og en bredde  

 på 350 mm.
 § 19.  Et registreret eller godkendt køretøj må i  

 øvrigt aldrig belastes til større akseltryk, end det er registreret eller  

 godkendt til.
§ 20.  Efter færdselslovens § 85, stk. 2, kan politiet  

 efter forhandling med vedkommende vej- eller brobestyrelse tillade fravigelse  

 af reglerne om største tilladte akseltryk, såfremt den pågældende transport  

 ikke med rimelighed vil kunne kræves gennemført på anden måde.
Politiets  

 tilladelse skal medbringes under kørslen.
 § 21.  Politiet kan endvidere efter forhandling med de  

 i § 20 nævnte myndigheder tillade redningskorps og lignende at fravige  

 reglerne om største tilladte akseltryk ved fjernelse af havarerede køretøjer.
Køretøjers totalvægt § 22.  Køretøj med hjul, der er forsynet med  

 luftgummiringe, må hverken i belæsset eller ubelæsset stand køre på vej,  

 såfremt køretøjets faktiske totalvægt overstiger summen af de akseltryk, der  

 er tilladt for køretøjer, jf. dog stk. 2 og 3.
 Stk. 2.  Den faktiske totalvægt må ikke overstige:
Stk. 3.  Stk. 1 gælder ikke for sættevogne.
For sådanne  

 køretøjer anvendes alene reglerne om akseltryk samt reglerne om faktisk  

 totalvægt for vogntog.
 Stk. 4.  Ved beregningen af totalvægten anses 2 aksler,  

 hvis indbyrdes afstand er mindre end 1,0 m, som een aksel.
 § 23.  For påhængskøretøjer, der trækkes af en bil med  

 en tilladt totalvægt på ikke over 3.500 kg, må den tilladte totalvægt ikke  

 overstige:
Stk. 2.  For påhængskøretøjer, der er forsynet med  

 driftsbremse, og trækkes af terrængående biler, som defineret i Rådets  

 direktiv nr. 70/156/EØF, som ændret ved direktiv 87/103/EØF(* 2), er den  

 maksimalt tilladte totalvægt, jf. stk. 1, nr. 1, dog 1,5 gange den trækkende  

 bils tilladte totalvægt.
Påhængskøretøjets tilladte totalvægt må ikke  

 overstige 3.500 kg.
 Stk. 3.  For påhængsvogn, campingvogn og andet  

 registreringspligtigt påhængsredskab, der er godkendt og benyttes til synsfri  

 sammenkobling, gælder de i stk. 1 og stk. 2, 1. pkt., nævnte begrænsninger  

 køretøjets faktiske totalvægt.
 § 24.  For påhængsvogn eller registreret  

 påhængsredskab, der trækkes af en bil med en tilladt totalvægt på over 3.500  

 kg, må den tilladte totalvægt ikke overstige 1,5 gange den trækkende bils  

 tilladte totalvægt.
 Stk. 2.  Af hele vogntogets tilladte totalvægt skal  

 mindst 20 pct. hvile på bilens drivhjul.
 § 25.  Af den tilladte totalvægt for et vogntog  

 bestående af en bil med sættevogn skal mindst 20 pct. hvile på bilens  

 drivhjul.
 § 26.  I vogntog, der trækkes af registreringspligtig  

 traktor, skal mindst 20 pct. af vogntogets faktiske totalvægt hvile på  

 traktorens drivhjul.
Stk. 2.  Af vogntogets faktiske totalvægt skal endvidere  

 mindst 50 pct. hvile på de bremsende hjul.
Hjulene skal enten høre til  

 traktoren, traktoren og det første påhængskøretøj eller traktoren og begge  

 påhængskøretøjer.
 Stk. 3.  Stk. 1 og 2 gælder ikke for vogntog med  

 ikke-registrerede påhængsredskaber.
 § 27.  For påhængsvogne, der trækkes af en  

 ikke-registreringspligtig traktor, må påhængsvognens samlede faktiske  

 totalvægt ikke overstige 3 gange traktorens faktiske totalvægt, såfremt ingen  

 af påhængsvognene er forsynet med bremser.
 Stk. 2.  Ved tohjulet påhængsvogn medregnes den del af  

 påhængsvognens vægt, som hviler på traktoren, til traktorens vægt.
 § 28.  For påhængsvogn til motorredskab må den  

 faktiske totalvægt ikke overstige 2 gange det trækkende motorredskabs  

 faktiske totalvægt, såfremt påhængsvognen ikke er forsynet med tilstrækkelig  

 virksom bremse, der er automatisk virkende eller kan betjenes under kørslen.
 § 29.  I et vogntog med et ikke-registreret  

 påhængsredskab må påhængsredskabets vægt ikke overstige 2 gange det trækkende  

 køretøjs faktiske totalvægt, såfremt påhængsredskabet ikke er forsynet med  

 tilstrækkelig virksom bremse, der virker automatisk eller kan betjenes under  

 kørslen.
 Stk. 2.  For vogntog, jf. stk. 1, hvor det trækkende  

 køretøj er en bil med en tilladt totalvægt på ikke over 3.500 kg gælder § 23.
 § 30.  Køretøjer, der er forsynet med glatte ringe  

 (valser), må hverken i belæsset eller ubelæsset stand køre på vej, såfremt  

 køretøjets eller vogntogets faktiske totalvægt overstiger 15.000 kg med et  

 tillæg af 250 kg for hver fulde 0,2 m, hvormed afstanden mellem køretøjets  

 eller vogntogets første og sidste aksel overstiger 2,5 m.
 § 31.  For køretøjer, der helt eller delvis er  

 forsynet med bælter eller lignende (larvefødder), må vægten ikke overstige  

 4.000 kg pr. m af afstanden mellem forreste og bageste løberulle, og  

 totalvægten må ikke overstige 16.000 kg.
 § 32.  Et registreret eller godkendt køretøj må i  

 øvrigt aldrig belastes med større vægt, end det er registreret eller godkendt  

 til at bære.
§ 33.  Efter færdselslovens § 85, stk. 2, kan politiet  

 efter forhandling med vedkommende vej- eller brobestyrelse tillade fravigelse  

 af reglerne om største tilladte totalvægt, såfremt den pågældende transport  

 ikke med rimelighed vil kunne kræves gennemført på anden måde.
Politiets  

 tilladelse skal medbringes under kørslen.
 § 34.  Politiet kan endvidere efter forhandling med de  

 i § 33 nævnte myndigheder tillade redningskorps og lignende at fravige  

 reglerne om største tilladte totalvægt ved fjernelse af havarerede køretøjer.
International trafik § 35.  5- og 6-akslede vogntog bestående af lastbil og  

 påhængs- eller sættevogn med tilladt totalvægt over 3.500 kg, som er forsynet  

 med luftgummiringe, må hverken i belæsset eller ubelæsset stand i  

 international trafik have et drivakseltryk, der overstiger 11.500 kg.
 Stk. 2.  De i stk. 1 nævnte vogntog med et faktisk  

 drivakseltryk på over 10.000 kg må ikke have en faktisk totalvægt, der  

 overstiger 40.000 kg, dog 44.000 kg for 3-akslet lastbil med sættevogn, der  

 medfører en 40-fods ISO-container.
Indgivelse af ansøgning § 36.  Ansøgning om transporttilladelse skal indgives  

 skriftligt.
Straf § 37.  Overtrædelse af §§ 1 og 2, § 4, § 5, stk. 1, 2.  

 pkt., § 6, § 7, stk. 1-3, § 8, § 9, stk. 2, § 10, stk. 1, 2. pkt., § 11, stk.  

 1, § 13, stk. 1, 2. pkt., § 14, stk. 1-3, § 15, stk. 1-3, §§ 16-19, § 20, 2.  

 pkt., § 22, stk. 1 og 2, §§ 23-25, § 26, stk. 1 og 2, § 27, stk. 1, §§ 28-32,  

 § 33, 2. pkt., og § 35 straffes med bøde.
 Stk. 2.  Tilsidesættelse af vilkår for en tilladelse i  

 henhold til § 5, § 10, § 13, § 20, § 21, § 33 og § 34 straffes efter  

 færdselslovens § 118, stk. 1, nr. 2, med bøde.
 Stk. 3.  For overtrædelse af reglerne i kapitel 4, 5 og  

 6 kan der efter færdselslovens § 118, stk. 6, pålægges ejeren eller brugeren  

 af køretøjet bødeansvar, selv om overtrædelsen ikke kan tilregnes den  

 pågældende som forsætlig eller uagtsom.
 Ikrafttrædelse m.v.
 § 38.  Bekendtgørelsen træder i kraft den 1. oktober  

 1992.
 Stk. 2.  Samtidig ophæves bekendtgørelse nr. 330 af 21.  

 juni 1977 om køretøjers største bredde, længde, højde, vægt og akseltryk med  

 senere ændringer.
Justitsministeriet, den 24. juni 1992 Hans Engell / Henrik Waaben (* 1) Bekendtgørelsen indeholder bestemmelser, der gennemfører Rådets  

 direktiv nr. 92/21/EØF, EF-tidende 1992 L 129, s. 1.
 (* 2) EF-tidende 1970 L 42, 1 og EF-tidende 1987 L 220, s. 44.
