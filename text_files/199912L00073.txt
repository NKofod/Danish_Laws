Fremsat den 27. oktober 1999 af skatteministeren (Ole  

 Stavad) Forslag til Lov om indgåelse af  

 protokol om ændring af dobbeltbeskatningsoverenskomsten mellem Danmark  

 og  

 Spanien § 1. Protokol af 17. marts 1999 mellem regeringen i Kongeriget  

 Danmark og regeringen i Kongeriget Spanien kan tiltrædes på  

 Danmarks vegne.
Protokollen ændrer Overenskomsten mellem Danmark og  

 Spanien til undgåelse af dobbeltbeskatning for så vidt  

 angår indkomstskat og formueskat, der blev undertegnet i  

 København den 3. juli 1972. Protokollen er optaget som bilag til denne  

 lov.
 Stk. 2. Protokollen træder i kraft og finder anvendelse  

 i Danmark efter bestemmelserne i dens punkt om ikrafttræden.
 § 2. Loven træder i kraft dagen efter  

 bekendtgørelsen i Lovtidende.
 § 3. Loven gælder ikke for Færøerne og  

 Grønland.
 PROTOKOL OM ÆNDRING AF OVERENSKOMSTEN   

 MELLEM DANMARK OG SPANIEN  

 TIL UNDGÅELSE AF DOBBELTBESKATNING  

 FOR SÅ VIDT ANGÅR INDKOMSTSKAT OG FORMUESKAT,  

 UNDERTEGNET I KØBENHAVN DEN 3. JULI 1972.
 Kongeriget Danmarks regering og Kongeriget Spaniens regering, der  

 ønsker at indgå en Protokol om ændring af overenskomsten  

 mellem Danmark og Spanien til undgåelse af dobbeltbeskatning for  

 så vidt angår indkomstskat og formueskat, der blev undertegnet i  

 København den 3. juli 1972 (herefter omtalt som »overenskomsten)«, er  

 blevet enige om følgende:
 1. Artikel 2 i overenskomsten ophæves og erstattes af  

 følgende:
»Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der pålignes på en kontraherende  

 stats eller dens politiske underafdelingers eller lokale myndigheders vegne,  

 uden hensyn til hvorledes de opkræves.
 2. Som indkomst- og formueskatter skal anses alle skatter,  

 der pålignes hele indkomsten, hele formuen eller dele af indkomsten  

 eller formuen, herunder skatter af fortjeneste ved afhændelse af  

 rørlig formue eller fast ejendom, skatter der pålignes den  

 samlede lønsum, der udbetales af foretagender, såvel som skatter  

 på formueforøgelse.
 3. De gældende skatter, på hvilke  

 overenskomsten skal finde anvendelse, er især:
 a)	i Danmark:
(i)	indkomstskatten til staten; (ii)	den kommunale indkomstskat; (iii)	den amtskommunale indkomstskat; og (iv)	skatter i henhold til kulbrinteskatteloven; (herefter omtalt som »dansk skat«); b)	i Spanien:
(i)	indkomstskatten for personer (el Impuesto sobre la Renta de las  

 Personas Físicas); (ii)	selskabsskatten (el Impuesto sobre Sociedades); (iii)	formueskatten (el Impuesto sobre el Patrimonio); og (iv)	lokale skatter på indkomst og formue (los impuestos locales  

 sobre la renta y sobre el patrimonio); (herefter omtalt som »spansk skat«).
4. Denne overenskomst skal også finde anvendelse  

 på alle skatter af samme eller væsentlig samme art, der efter  

 overenskomstens underskrivelse pålignes som tillæg til eller i  

 stedet for de gældende skatter.« 2. Artikel 3 i overenskomsten ophæves og erstattes af  

 følgende:
»Artikel 3 Almindelige definitioner 1. Medmindre andet fremgår af sammenhængen,  

 har følgende udtryk i denne overenskomst den nedenfor angivne  

 betydning:
a)	udtrykkene »en kontraherende stat« og »den anden kontraherende stat«  

 betyder Spanien eller Danmark alt efter sammenhængen; b)	udtrykket »Danmark« betyder Kongeriget Danmark, herunder ethvert  

 område uden for Danmarks territorialfarvand, som i overensstemmelse med  

 international ret er eller senere måtte blive betegnet i dansk  

 lovgivning som et område, inden for hvilket Danmark kan udøve  

 suverænitetsrettigheder med hensyn til efterforskning og udnyttelse af  

 naturforekomster på havbunden eller i dens undergrund og de  

 overliggende vande og med hensyn til andre aktiviteter med henblik på  

 efterforskning og økonomisk udnyttelse af området; udtrykket  

 omfatter ikke Færøerne og Grønland; c)	udtrykket »Spanien« betyder den spanske stat og når anvendt i  

 geografisk betydning den spanske stats territorium, herunder ethvert  

 område uden for Spaniens territorialfarvand, inden for hvilket den  

 spanske stat i overensstemmelse med international ret og i henhold til dens  

 interne lovgivning udøver eller senere måtte udøve  

 jurisdiktion eller suverænitetsrettigheder med hensyn til havbunden,  

 dens undergrund og overliggende vande, og deres naturforekomster; d)	udtrykket »person« omfatter en fysisk person, et selskab eller  

 enhver anden sammenslutning af personer; e)	udtrykket »selskab« betyder enhver juridisk person eller enhver  

 sammenslutning, der i skattemæssig henseende behandles som en juridisk  

 person; f)	udtrykket »foretagende i en kontraherende stat« og »foretagende i  

 den anden kontraherende stat« betyder henholdsvis et foretagende, som drives  

 af en person, der er hjemmehørende i en kontraherende stat, og et  

 foretagende, som drives af en person, der er hjemmehørende i den anden  

 kontraherende stat; g)	udtrykket »statsborger« betyder:
(i)	enhver fysisk person, der har indfødsret i en kontraherende  

 stat; (ii)	enhver juridisk person, interessentskab eller forening, der  

 består i kraft af den gældende lovgivning i en kontraherende  

 stat; h)	udtrykket »international trafik« betyder enhver transport med skib  

 eller luftfartøj, der anvendes af et foretagende, hvis virkelige  

 ledelse har sit sæde i en kontraherende stat, bortset fra  

 tilfælde, hvor skibet eller luftfartøjet udelukkende anvendes  

 mellem pladser i den anden kontraherende stat; i)	udtrykket »kompetent myndighed« betyder:
(i)	for Spaniens vedkommende: Økonomi- og finansministeren eller  

 dennes befuldmægtigede stedfortræder; (ii)	for Danmarks vedkommende: Skatteministeren eller dennes  

 befuldmægtigede stedfortræder.
2. Ved anvendelsen af denne overenskomst til enhver tid af  

 en kontraherende stat skal, medmindre andet følger af  

 sammenhængen, ethvert udtryk, som ikke er defineret deri,  

 tillægges den betydning, som det har på dette tidspunkt i henhold  

 til denne stats lovgivning om de skatter, på hvilke overenskomsten  

 finder anvendelse, idet enhver betydning i de skattelove, der anvendes i  

 denne stat, skal gå forud for den betydning, dette udtryk måtte  

 være tillagt i denne stats anden lovgivning.« 3. Artikel 9 i overenskomsten ophæves og erstattes af  

 følgende:
»Artikel 9 Forbundne foretagender 1. I tilfælde hvor a)	et foretagende i en kontraherende stat direkte eller indirekte har  

 del i ledelsen af, kontrollen med eller kapitalen i et foretagende i den  

 anden kontraherende stat, eller b)	de samme personer direkte eller indirekte har del i ledelsen af,  

 kontrollen med eller kapitalen i såvel et foretagende i en  

 kontraherende stat som et foretagende i den anden kontraherende  

 stat, og der i noget af disse tilfælde mellem de to foretagender er aftalt  

 eller fastsat vilkår vedrørende deres kommercielle eller  

 finansielle forbindelser, der afviger fra de vilkår, som ville  

 være blevet aftalt mellem uafhængige foretagender, kan enhver  

 fortjeneste, som ville være tilfaldet et af disse foretagender, hvis  

 disse vilkår ikke havde foreligget, men som på grund af disse  

 vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde hvor en kontraherende stat til  

 fortjenesten for et foretagende i denne stat medregner - og i  

 overensstemmelse hermed beskatter - fortjeneste, som et foretagende i den  

 anden kontraherende stat er blevet beskattet af i denne anden stat, og denne  

 anden stat er enig i, at den således medregnede fortjeneste er  

 fortjeneste, som ville være tilfaldet foretagendet i den  

 førstnævnte stat, hvis vilkårene, der er aftalt mellem de  

 to foretagender, havde været de samme, som ville have været  

 aftalt mellem uafhængige foretagender, skal denne anden stat foretage  

 en passende regulering af det skattebeløb, som er beregnet dér  

 af fortjenesten.
Ved fastsættelsen af en sådan regulering skal  

 der tages skyldigt hensyn til de øvrige bestemmelser i denne  

 overenskomst, og de kompetente myndigheder i de kontraherende stater skal om  

 nødvendigt rådføre sig med hinanden.« 4. Artikel 10 i overenskomsten ophæves og erstattes af  

 følgende:
»Artikel 10 Udbytte 1. Udbytte, som udbetales af et selskab, der er  

 hjemmehørende i en kontraherende stat, til en person, der er  

 hjemmehørende i den anden kontraherende stat, kan beskattes i denne  

 anden stat.
 2. a)	Sådant udbytte kan imidlertid også beskattes i den  

 kontraherende stat, hvor det selskab, der udbetaler udbyttet, er  

 hjemmehørende, og i henhold til lovgivningen i denne stat, men hvis  

 den retmæssige ejer af udbyttet er hjemmehørende i den anden  

 kontraherende stat, må den pålagte skat ikke overstige 15 pct. af  

 bruttobeløbet af udbyttet.
 b)	Uanset bestemmelserne i litra a) skal sådant udbytte  

 være fritaget for beskatning i den kontraherende stat, hvor det  

 selskab, der udbetaler udbyttet, er hjemmehørende, i henhold til  

 bestemmelserne i den relevante lovgivning i denne stat, der  

 gennemfører EF-direktivet om en fælles beskatningsordning for  

 moder- og datterselskaber fra forskellige medlemsstater  

 (90/435/EØF).
 De kompetente myndigheder i de kontraherende stater skal  

 ved gensidig aftale fastsætte de nærmere regler for  

 gennemførelsen af disse begrænsninger.
 Dette stykke skal ikke berøre adgangen til at  

 beskatte selskabet af den fortjeneste, hvoraf udbyttet er udbetalt.
 3. Udtrykket »udbytte« betyder i denne artikel indkomst af  

 aktier eller andre rettigheder, der ikke er gældsfordringer, og som  

 giver ret til andel i fortjeneste, såvel som indkomst af andre  

 selskabsrettigheder, der er undergivet samme skattemæssige behandling  

 som indkomst af aktier i henhold til lovgivningen i den stat, hvor det  

 selskab, der foretager udlodningen, er hjemmehørende.
4. Bestemmelserne i stykke 1 og 2 skal ikke finde  

 anvendelse, hvis udbyttets retmæssige ejer, der er hjemmehørende  

 i en kontraherende stat, driver erhvervsvirksomhed i den anden kontraherende  

 stat, hvor det udbyttebetalende selskab er hjemmehørende, gennem et  

 dér beliggende fast driftssted, eller udøver frit erhverv i  

 denne anden stat fra et dér beliggende fast sted, og den  

 aktiebesiddelse, som ligger til grund for udbetalingen af udbyttet, har  

 direkte forbindelse med et sådant fast driftssted eller fast sted.
I  

 så fald skal bestemmelserne i henholdsvis artikel 7 eller artikel 14  

 finde anvendelse.
5. I tilfælde hvor et selskab, der er  

 hjemmehørende i en kontraherende stat, oppebærer fortjeneste  

 eller indkomst fra den anden kontraherende stat, må denne anden stat  

 ikke påligne nogen skat på udbytte, som udbetales af selskabet,  

 medmindre udbyttet udbetales til en person, der er hjemmehørende i  

 denne anden stat, eller medmindre den aktiebesiddelse, som ligger til grund  

 for udbetalingen af udbyttet, har direkte forbindelse med et fast driftssted  

 eller et fast sted, der er beliggende i denne anden stat, eller undergive  

 selskabets ikke-udloddede fortjeneste nogen skat på selskabets  

 ikke-udloddede fortjeneste, selv om det udbetalte udbytte eller den  

 ikke-udloddede fortjeneste helt eller delvis består af fortjeneste  

 eller indkomst, der hidrører fra denne anden stat.« 5. Artikel 14 i overenskomsten ophæves og erstattes af  

 følgende:
»Artikel 14 Frit erhverv 1. Indkomst ved frit erhverv eller ved andet arbejde af  

 selvstændig karakter oppebåret af en person, der er  

 hjemmehørende i en kontraherende stat, kan kun beskattes i denne stat,  

 medmindre han har et fast sted, som til stadighed står til  

 rådighed for ham i den anden kontraherende stat med henblik på  

 udøvelse af hans virksomhed.
Hvis han har et sådant fast sted,  

 kan indkomsten beskattes i den anden stat, men kun i det omfang den kan  

 henføres til dette faste sted.
2. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannende  

 eller undervisende virksomhed samt selvstændig virksomhed som  

 læge, advokat, ingeniør, arkitekt, tandlæge og  

 revisor.« 6. Artikel 17 i overenskomsten ophæves og erstattes af  

 følgende:
»Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er hjemmehørende i en kontraherende stat,  

 oppebærer som optrædende kunstner, såsom teater-, film-,  

 radio- eller fjernsynskunstner, eller musiker eller som sportsmand, ved hans  

 virksomhed i denne egenskab i den anden kontraherende stat, beskattes i denne  

 anden stat.
 2. I tilfælde hvor indkomst ved den  

 virksomhed, som udøves af en optrædende kunstner eller en  

 sportsmand i hans egenskab som sådan, ikke tilfalder kunstneren eller  

 sportsmanden selv, men en anden person, kan denne indkomst, uanset  

 bestemmelserne i artiklerne 7, 14 og 15, beskattes i den kontraherende stat,  

 hvor kunstnerens eller sportsmandens virksomhed udøves.
3. Uanset bestemmelserne i stykke 1 og 2 skal indkomst,  

 som oppebæres ved virksomhed som nævnt i stykke 1, der  

 udøves i forbindelse med en kulturel aftale eller arrangement mellem  

 de kontraherende stater, være fritaget for beskatning i den  

 kontraherende stat, hvor virksomheden udøves, hvis besøget i  

 denne stat helt eller i det væsentlige er støttet af offentlige  

 midler fra den anden kontraherende stat eller en politisk underafdeling eller  

 lokal myndighed deraf.« 7. Artikel 19 i overenskomsten ophæves og erstattes af  

 følgende:
»Artikel 19 Offentligt hverv 1. a)	Gage, løn og andet lignende vederlag, undtagen pension,  

 der udbetales af en kontraherende stat eller en politisk underafdeling eller  

 lokal myndighed deraf til en fysisk person for udførelse af hverv for  

 denne stat eller underafdeling eller myndighed, kan kun beskattes i denne  

 stat.
 b)	Sådan gage, løn og andet lignende vederlag kan  

 imidlertid kun beskattes i den anden kontraherende stat, hvis hvervet er  

 udført i denne stat, og den pågældende er en i denne stat  

 hjemmehørende person, som:
(i)	er statsborger i denne stat; eller (ii)	ikke blev hjemmehørende i denne stat alene med det  

 formål at udføre hvervet.
 2. a)	Enhver pension, som udbetales af en kontraherende stat eller en  

 politisk underafdeling eller lokal myndighed deraf - eller af midler  

 tilvejebragt af disse - til en fysisk person for udførelse af hverv  

 for denne stat eller underafdeling eller myndighed, kan kun beskattes i denne  

 stat.
 b)	En sådan pension kan imidlertid kun beskattes i den anden  

 kontraherende stat, hvis modtageren er hjemmehørende og statsborger i  

 denne stat.
3. Bestemmelserne i artiklerne 15, 16, 17 og 18 skal finde  

 anvendelse på gage, løn og andet lignende vederlag samt  

 pensioner, der udbetales for hverv i forbindelse med erhvervsvirksomhed, der  

 drives af en kontraherende stat eller en politisk underafdeling eller lokal  

 myndighed deraf.« 8. Artikel 22 i overenskomsten ophæves og erstattes af  

 følgende:
»Artikel 22 Andre indkomster 1. Indkomster, der oppebæres af en person  

 hjemmehørende i en kontraherende stat, og som ikke er behandlet i de  

 foranstående artikler i denne overenskomst, kan, uanset hvorfra de  

 hidrører, kun beskattes i denne stat.
2. Bestemmelserne i stykke 1 skal ikke finde anvendelse  

 på indkomst, bortset fra indkomst af fast ejendom som defineret i  

 artikel 6, stykke 2, hvis modtageren af sådan indkomst, som er  

 hjemmehørende i en kontraherende stat, driver erhvervsvirksomhed i den  

 anden kontraherende stat gennem et dèr beliggende fast driftssted  

 eller udøver frit erhverv i denne anden stat fra et dér  

 beliggende fast sted, og den rettighed eller ejendom, som ligger til grund  

 for den udbetalte indkomst, har direkte forbindelse med et sådant fast  

 driftssted eller fast sted.
I så fald skal bestemmelserne i henholdsvis  

 artikel 7 eller artikel 14 finde anvendelse.« 9. Artikel 24 i overenskomsten ophæves og erstattes af  

 følgende:
»Artikel 24 Ophævelse af dobbeltbeskatning 1. I Danmark:
a)	Med forbehold af bestemmelsene i litra c), i tilfælde hvor en  

 person, der er hjemmehørende i Danmark, oppebærer indkomst, som  

 ifølge bestemmelserne i denne overenskomst kan beskattes i Spanien,  

 skal Danmark indrømme fradrag i den pågældende persons  

 indkomstskat med et beløb svarende til den indkomstskat, som er betalt  

 i Spanien; b)	fradragsbeløbet skal imidlertid ikke kunne overstige den del  

 af indkomstskatten, beregnet uden sådant fradrag, der svarer til den  

 indkomst, som kan beskattes i Spanien; c)	i tilfælde hvor en person, der er hjemmehørende i  

 Danmark, oppebærer indkomst, som ifølge bestemmelserne i denne  

 overenskomst kun kan beskattes i Spanien, kan Danmark medregne denne indkomst  

 i beskatningsgrundlaget, men skal i indkomstskatten fradrage den del af  

 indkomstskatten, som svarer til den indkomst, der hidrører fra  

 Spanien.
 2. I Spanien:
 I overensstemmelse med bestemmelserne og under hensyntagen  

 til begrænsningerne i Spaniens lovgivning:
 a)	I tilfælde hvor en person, der er hjemmehørende i  

 Spanien, oppebærer indkomst eller ejer formuedele, som ifølge  

 bestemmelserne i denne overenskomst kan beskattes i Danmark, skal  

 Spanien:
(i)	indrømme fradrag i den pågældende persons  

 indkomstskat med et beløb svarende til den indkomstskat, der er betalt  

 i Danmark; (ii)	indrømme fradrag i den pågældende persons  

 formueskat med et beløb svarende til den skat, der er betalt i Danmark  

 af de pågældende formuedele.
 Fradragsbeløbet skal imidlertid ikke i noget tilfælde  

 kunne overstige den del af indkomstskatten eller formueskatten, beregnet uden  

 sådant fradrag, der svarer til henholdsvis den indkomst eller de  

 pågældende formuedele, der kan beskattes i Danmark.
 b)	I tilfælde hvor en person, der er hjemmehørende i  

 Spanien, oppebærer indkomst, som ifølge bestemmelserne i denne  

 overenskomst er beskattet i Danmark, skal Spanien indrømme fradrag for  

 den underliggende selskabsskat og for den indkomstskat, der omhandles i  

 artikel 7, i overensstemmelse med Spaniens interne lovgivning.
c)	I tilfælde hvor en person, der er hjemmehørende i  

 Spanien, oppebærer indkomst eller ejer formue, som ifølge enhver  

 bestemmelse i denne overenskomst er fritaget for beskatning i Spanien, kan  

 Spanien alligevel tage den fritagne indkomst eller formue i betragtning ved  

 beregning af skatten af den pågældende persons resterende  

 indkomst eller formue.« 10. Artikel 25 i overenskomsten ophæves og erstattes af  

 følgende:
»Artikel 25 Ikke-diskriminering 1. Statsborgere i en kontraherende stat skal ikke i den  

 anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold, særligt hvad angår hjemsted, er eller måtte blive  

 undergivet.
Uanset bestemmelserne i artikel 1 skal denne bestemmelse  

 også finde anvendelse på personer, der ikke er  

 hjemmehørende i en af eller begge de kontraherende stater.
2. Beskatningen af et fast driftssted, som et foretagende  

 i en kontraherende stat har i den anden kontraherende stat, må ikke  

 være mindre fordelagtig i denne anden stat end beskatningen af  

 foretagender i denne anden stat, der driver samme virksomhed.
Denne  

 bestemmelse skal ikke kunne fortolkes som forpligtende en kontraherende stat  

 til at indrømme personer, der er hjemmehørende i den anden  

 kontraherende stat, de personlige skattemæssige begunstigelser,  

 lempelser og nedsættelser, som den som følge af  

 ægteskabelig stilling eller forsørgerpligt over for familie  

 indrømmer personer, der er hjemmehørende inden for dens eget  

 område.
3. Medmindre bestemmelserne i artikel 9, stykke 1, artikel  

 11, stykke 6, eller artikel 12, stykke 6, finder anvendelse, skal renter,  

 royalties og andre betalinger, der udredes af et foretagende i en  

 kontraherende stat til en person hjemmehørende i den anden  

 kontraherende stat, kunne fratrækkes ved opgørelsen af et  

 sådant foretagendes skattepligtige indkomst under samme betingelser,  

 som hvis betalingerne var sket til en person hjemmehørende i den  

 førstnævnte stat.
På samme måde skal enhver  

 gæld, som et foretagende i en kontraherende stat har til en person  

 hjemmehørende i den anden kontraherende stat, kunne fratrækkes  

 ved opgørelsen af et sådant foretagendes skattepligtige formue  

 under samme betingelser, som hvis gælden var blevet stiftet over for en  

 person hjemmehørende i den førstnævnte stat.
 4. Foretagender i en kontraherende stat, hvis formue helt  

 eller delvis ejes eller kontrolleres, direkte eller indirekte, af en eller  

 flere personer, der er hjemmehørende i den anden kontraherende stat,  

 skal ikke i den førstnævnte stat kunne undergives nogen  

 beskatning eller dermed forbundne krav, som er anderledes eller mere  

 byrdefulde end den beskatning og dermed forbundne krav, som andre tilsvarende  

 foretagender i den førstnævnte stat er eller måtte blive  

 underkastet.
5. Uanset bestemmelserne i artikel 2 skal bestemmelserne i  

 denne artikel finde anvendelse på skatter af enhver art og  

 betegnelse.« 11. Artikel 29 i overenskomsten ophæves.
Ikrafttræden 1. De kontraherende staters regeringer skal give hinanden  

 underretning om, at de forfatningsmæssige betingelser for protokollens  

 ikrafttræden er opfyldt.
 2. Protokollen skal træde i kraft på dagen for  

 den sidste af de i stykke 1 omhandlede underretninger, og dens bestemmelser  

 skal have virkning for så vidt angår skatter på indkomst og  

 formue for ethvert skatteår, som begynder den 1. januar eller senere i  

 det kalenderår, der følger umiddelbart efter det år, i  

 hvilket protokollen træder i kraft.
 3. Bestemmelserne i overenskomsten mellem Danmark og  

 Spanien til undgåelse af dobbeltbeskatning for så vidt  

 angår indkomstskat og formueskat og tillægsprotokollen, der blev  

 undertegnet i København den 3. juli 1972, skal ophøre at have  

 virkning med hensyn til alle spanske eller danske skatter, på hvilke  

 denne Protokol og dens vedføjede Protokol har virkning i  

 overensstemmelse med stykke 2.
 4. Denne Protokol skal forblive i kraft, så  

 længe overenskomsten forbliver i kraft.
 Til bekræftelse heraf har de undertegnede, dertil  

 behørigt befuldmægtigede, underskrevet denne Protokol.
Udfærdiget i to eksemplarer i København, den  

 17. marts 1999 på dansk, spansk og engelsk, således at hver tekst  

 er lige autentisk.
I tilfælde af afvigelser i fortolkningen skal den  

 engelske tekst være afgørende.
For Kongeriget Danmarks regering Peter Loft For Kongeriget Spaniens regering José Luis Pardos VEDFØJET PROTOKOL Ved undertegnelsen af protokollen til ændring af  

 overenskomsten mellem Danmark og Spanien til undgåelse af  

 dobbeltbeskatning for så vidt angår indkomstskat og formueskat og  

 tillægsprotokollen, der blev undertegnet i København den 3. juli  

 1972, er de undertegnede blevet enige om følgende bestemmelser, som  

 skal være en integreret del af protokollen.
I.
Ad artikel 10, stykke 3 Der er enighed om, at udtrykket »udbytte« omfatter  

 fortjeneste ved opløsning af et selskab.
II.
Ad artikel 25 Der er enighed om, at bestemmelserne i artikel 25 ikke  

 skal hindre en kontraherende stat i at anvende sin interne lovgivning  

 vedrørende tynd kapitalisering.
 Til bekræftelse her af har de undertegnede, dertil  

 behørigt befuldmægtigede, underskrevet denne vedføjede  

 Protokol.
Udfærdiget i to eksemplarer i København, den 17. marts 1999  

 på dansk, spansk og engelsk, således at hver tekst er lige  

 autentisk.
I tilfælde af afvigelser i fortolkningen skal den engelske  

 tekst være afgørende.
For Kongeriget Danmarks regering Peter Loft For Kongeriget Spaniens regering José Luis Pardos Bemærkninger til lovforslaget Almindelige bemærkninger Lovforslaget går ud på at bemyndige regeringen  

 til at tiltræde en protokol om ændring af den dansk-spanske  

 dobbeltbeskatningsoverenskomst af 3. juli 1972. Hermed gennemføres  

 dens bestemmelser her i landet, og protokollen vil være en del af dansk  

 skattelovgivning når protokollens betingelser herfor er opfyldt.
Dobbeltbeskatningsoverenskomsten har til formål at  

 undgå international dobbeltbeskatning som følge af, at  

 både Danmark og Spanien beskatter en person eller et selskab af samme  

 indkomst.
Det sker typisk, når den person eller et selskab, der er  

 hjemmehørende i den ene stat, modtager indkomst fra den anden  

 stat.
 Overenskomsten har derfor regler for, hvornår  

 Danmark henholdsvis Spanien har ret til at beskatte forskellige typer  

 indkomst, som en person eller et selskab, der er hjemmehørende i den  

 ene stat (bopælsstaten), modtager fra den anden stat (kildestaten).  

 Desuden har overenskomsten en regel om, hvordan dobbeltbeskatning skal  

 ophæves (den såkaldte metodebestemmelse).
 Det vigtigste punkt i protokollen er en ændring af  

 overenskomstens artikel om den danske metode til ophævelse af  

 dobbeltbeskatning for personer eller selskaber, der er hjemmehørende  

 her i landet og modtager spansk indkomst, som Spanien kan beskatte efter  

 overenskomstens artikel 6 - 22.
Efter den gældende regel skal Danmark som hovedregel  

 ophæve dobbeltbeskatning ved at undlade at beskatte personer og  

 selskaber her i landet af deres indkomst fra Spanien (eksemptionsmetoden).  

 Den spanske indkomst får dog progressionsvirkning ved dansk beskatning  

 af modtagerens anden skattepligtige indkomst (eller ved overførsel af  

 et eventuelt underskud ved anden virksomhed). For så vidt angår  

 spansk indkomst i form af udbytte, renter eller royalties, skal Danmark dog  

 ophæve dobbeltbeskatning efter creditmetoden.
Den spanske indkomst  

 medregnes ved opgørelsen af modtagerens danske skattepligtige  

 indkomst.
Den danske skat nedsættes med den spanske skat af indkomsten  

 fra Spanien, dog højst den del af den danske skat, som  

 forholdsmæssigt falder på den spanske indkomst.
I de  

 tilfælde, hvor Spanien har nedsat sin skat efter særlige regler,  

 skal den danske skat af den spanske indkomst dog nedsættes med den  

 skat, som Spanien ville opkræve efter dets almindelige skattelovgivning  

 (matching credit).
Protokollen medfører, at Danmark i fremtiden som  

 altovervejende hovedregel skal ophæve dobbeltbeskatning efter  

 creditmetoden.
Selv om Spanien har beskattet spansk indkomst i  

 overensstemmelse med overenskomstens regler, kan Danmark også beskatte  

 indkomsten, men i så fald skal Danmark i fremtiden ophæve  

 dobbeltbeskatning på den måde, at den danske skat af den spanske  

 indkomst nedsættes med den spanske skat, der er betalt af  

 indkomsten.
 Desuden har protokollen en række ændringer af  

 knap så stor betydning, nemlig at forskellige artikler i overenskomsten  

 affattes efter den seneste OECD-model til  

 dobbeltbeskatningsoverenskomster.
 Endvidere er overenskomstens artikel om udbytter skrevet i  

 overensstemmelse med EU s moder/datterselskabsdirektiv.
 I bemærkningerne til § 1 er der nærmere  

 redegjort for protokollens bestemmelser.
Protokollen ændrer altså ikke de  

 gældende regler om beskatningen af pension, som en person, der er bosat  

 i den ene stat, modtager fra den anden stat.
Men det er aftalt, at  

 forhandlingerne senere skal fortsættes med henblik på at aftale  

 en helt ny overenskomst.
Økonomiske og erhvervsmæssige konsekvenser Formålet med en dobbeltbeskatningsoverenskomst  

 mellem to lande er at fjerne de hindringer, som dobbeltbeskatningen kan  

 medføre for udviklingen af økonomiske relationer mellem de to  

 lande.
Virksomheder og personer i det ene land får herved bedre  

 skattemæssige betingelser for investering, etablering eller arbejde i  

 det andet land både som følge af, dobbeltbeskatning undgås  

 og som følge af større klarhed om de skattemæssige  

 dispositioner.
 Lovforslaget indeholder en ændring og modernisering  

 af den dansk-spanske dobbeltbeskatningsoverenskomst fra 1972, og omhandler  

 hovedsageligt en ændring af lempelsesmetoden til, at Danmark som  

 altovervejende hovedregel skal ophæve dobbeltbeskatning efter  

 creditmetoden.
 Der foreligger ikke data, som understøtter et  

 skøn over de provenumæssige konsekvenser af overenskomsten, men  

 de samlede konsekvenser skønnes at være ubetydelige.
 Samlet skønnes protokollen ikke at have  

 nævneværdige konsekvenser for dansk erhvervsliv.
Administrative konsekvenser Lovforslaget skønnes ikke at have  

 nævneværdige konsekvenser for skattemyndighederne.
Forholdet til EU-retten Protokollens punkt 4 ændrer  

 dobbeltbeskatningsoverenskomstens artikel 10, stk. 2, så denne  

 bestemmelse svarer til bestemmelserne i EU s moder/datterselskabsdirektiv  

 (Rådets direktiv om en fælles beskatningsordning for moder- og  

 datterselskaber fra forskellige medlemsstater (90/435/EØF) (De  

 Europæiske Fællesskabers Tidende Nr.
L 225/6)).
Miljømæssige konsekvenser Lovforslaget har ingen  

 miljømæssige konsekvenser.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Lovforslaget skønnes ikke at have  

 nævneværdige provenumæssige konsekvenser Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Klarhed om skattemæssige konsekvenser af  

 økonomiske dispositioner Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Dobbeltbeskatningsoverenskomstens artikel 10, stk. 2,  

 ændres, så den svarer til EU s  

 moder/datterselskabsdirektiv.
Bemærkninger til lovforslagets  

 enkelte bestemmelser Til § 1 Den foreslåede § 1, stk. 1, medfører, at  

 protokollen skal gælde som lov her i landet.
Protokollen er optaget som  

 bilag til lovforslaget, og i det følgende er der redegjort for dens  

 bestemmelser.
 Protokollen ændrer som nævnt den  

 gældende dobbeltbeskatningsoverenskomst, der er underskrevet den 3.  

 juli 1972 og offentliggjort som bekendtgørelse nr. 70 af 16. august  

 1973 i Lovtidende C.
Protokollens punkt 1 Dobbeltbeskatningsoverenskomstens artikel 2 (omfattede  

 skatter) formuleres efter OECD-modellen.
 Artikel 2, stk. 3, har lister over de skatter i  

 henholdsvis Danmark og Spanien, som var gældende ved overenskomstens  

 underskrivelse og som er omfattet af overenskomsten.
 Overenskomsten skal i fremtiden omfatte følgende  

 danske skatter: Indkomstskat til staten, indkomstskat til kommunen,  

 indkomstskat til amtskommunen samt skatter i henhold til  

 kulbrinteskatteloven.
 Som følge af ophævelsen af den danske  

 formueskat, omfatter den danske liste af omfattede skatter alene  

 indkomstskatter.
 Overenskomsten omfatter dog stadig formueskat, idet den  

 spanske formueskat er nævnt i den spanske lister over omfattede  

 skatter.
 Artikel 2, stk. 4, bestemmer, at overenskomsten også  

 omfatter alle skatter af samme eller væsentligt samme art, der senere  

 pålignes som tillæg til eller i stedet for de gældende  

 skatter.
Efter at forhandlingerne om protokollen blev afsluttet,  

 har Danmark indført lov om en kommunal og amtskommunal  

 ejendomsværdiskat.
Lovens § 2 bestemmer, at ejendomsværdiskatten  

 påhviler personer, som ejer fast ejendom, beliggende her i landet.
For  

 personer, der er fuldt skattepligtige til Danmark, omfatter skattepligten  

 desuden ejendomme, som er beliggende i udlandet, på  

 Færøerne eller i Grønland.
 Som nævnt i bemærkningerne til forslaget til  

 loven om ejendomsværdiskatten, har denne skat i relation til  

 dobbeltbeskatningsoverenskomsterne status som en partiel formueskat.
 Ejendomsværdiskatten må altså anses for  

 omfattet af den dansk-spansk dobbeltbeskatningsoverenskomst, således  

 som denne overenskomst er ændret ved protokollen.
Hvis en person, der er hjemmehørende her i landet,  

 ejer fast ejendom beliggende i Spanien, kan Spanien opkræve formueskat  

 af værdien af ejendommen.
Overenskomstens artikel 23, stk. 1, bestemmer  

 nemlig, at formue bestående i fast ejendom kan beskattes i den stat,  

 hvor ejendommen er beliggende.
Dette hindre dog ikke, at Danmark også  

 kan opkræve ejendomsværdiskat af den spanske ejendom.
Hvis  

 Spanien pålægger en person her i landet at betale en skat, der  

 svarer til den danske ejendomsværdiskat af den pågældendes  

 spanske ejendom, kan den spanske skat fradrages i den danske skat.  

 Fradragsbeløbet kan dog ikke overstige den danske skat på den  

 pågældende ejendom.
En person, der er hjemmehørende i Spanien og ejer  

 fast ejendom beliggende her i landet, skal betale dansk  

 ejendomsværdiskat af værdien af ejendommen.
Denne beskatning er  

 som nævnt i overensstemmelse med overenskomstens artikel 23.
Protokollens punkt 2 Dobbeltbeskatningsoverenskomstens artikel 3 (almindelige  

 definitioner) formuleres efter OECD-modellen.
Det medfører især,  

 at definitionen af international trafik svarer til den almindeligt  

 accepterede definition.
Endvidere ændres stk. 2, så det  

 præciseres, at når en stat anvender et udtryk i overenskomsten,  

 der ikke er defineret i denne, skal udtrykket fortolkes i overensstemmelse  

 med statens egen lovgivning på det tidspunkt, hvor udtrykket anvendes  

 (og ikke efter statens lovgivning ved indgåelsen af  

 overenskomsten).
Protokollens punkt 3 Den nuværende overenskomsts artikel 9 (indbyrdes  

 afhængige foretagender) svarer til OECD-modellens artikel 9,  

 stk. 1, hvorimod stk. 2 fra OECD-modellens artikel 9 mangler.
Efter  

 protokollens punkt 3 bliver artikel 9 formuleret, så den stort set  

 svarer til OECD-modellen.
 Artikel 9 omhandler det såkaldte  

 armslængde-princip for transaktioner mellem forbundne foretagender.  

 Hvis et foretagende i den ene stat handler med et forbundet foretagende i den  

 anden stat på andre vilkår end de, der ville gælde i et  

 frit marked, kan hver af staterne foretage en regulering af indkomsten og  

 dermed beskatningsgrundlaget, så indkomsten fastsættes til det  

 beløb, som den ville have været ved handel på almindelige  

 markedsmæssige vilkår.
 Protokollen indsætter stk. 2 fra OECD-modellens  

 artikel 9, således at den anden stat skal foretage en modsat rettet  

 regulering af fortjenesten for foretagendet i denne stat - som følge  

 af, at fortjenesten for foretagendet i den førstnævnte stat er  

 blevet reguleret.. Det er dog tilføjet, at det kun skal ske, hvis den  

 anden stat er enig i reguleringen i den første stat.
Protokollens punkt 4 Dobbeltbeskatningsoverenskomstens artikel 10 (udbytter)  

 formuleres, så den svarer til EU s moder/datterselskabsdirektiv.
Efter  

 stk. 1 kan aktieudbytte beskattes i modtagerens bopælsstat.
Efter  

 stk 2 kan udbyttet dog også beskattes i den stat, hvor det  

 udbyttebetalende selskab er hjemmehørende (kildestaten), men  

 højst med 15 pct. af udbyttets bruttobeløb.
Kildestaten skal  

 undlade beskatning under betingelserne i kildestatens lovgivning til  

 gennemførelse af EU s moder/datterselskabsdirektiv.
 Resten af artikel 10 formuleres stort set efter  

 OECD-modellen.
 I stk. 3 er udtrykket »udbytte« ved anvendelsen af  

 artikel 10 defineret som indkomst af aktier eller andre rettigheder, som ikke  

 er gældsfordringer, og som giver ret til andel i fortjeneste,  

 såvel som indkomst af andre selskabsrettigheder, der er undergivet den  

 samme skattemæssige behandling som indkomst af aktier i henhold til  

 skattelovgivningen i den stat, hvor det udloddende selskab er  

 hjemmehørende.
 Stk. 4 angår det tilfælde, hvor et selskab i  

 den ene stat modtager udbytter fra den anden stat (kildestaten), og disse  

 udbytter indgår i et fast driftssted eller et fast sted, som selskabet  

 har i kildestaten, fordi den aktiebesiddelse, som ligger til grund for  

 udbytterne, har direkte forbindelse med det faste driftssted eller fast sted.  

 I så fald kan kildestaten beskatte udbytterne som fortjeneste ved  

 erhvervsvirksomhed eller frit erhverv.
Stk. 5 har et forbud mod, at en stat beskatter udbytter,  

 der udloddes af et selskab i den anden stat med henvisning til, at  

 hovedparten af indkomsten eller fortjenesten er opstået i den  

 førstnævnte stat.
Dette gælder også ikke-udloddet  

 fortjeneste.
Dog kan en stat naturligvis beskatte udbytter, som et selskab i  

 den anden stat udlodder til en aktionær i førstnævnte  

 stat, eller som tilfalder et fast driftssted eller fast sted i  

 førstnævnte stat.
 I en vedføjet protokol er det præciseret, at  

 udtrykket »udbytte« også omfatter fortjeneste ved opløsning af  

 et selskab.
Protokollens punkt 5 Dobbeltbeskatningsoverenskomstens artikel 14 (frit  

 erhverv) formuleres efter OECD-modellen.
 Efter den ny artikel 14 kan en stat beskatte en person,  

 der er bosat i den anden stat, af indkomst ved frit erhverv udøvet i  

 førstnævnte stat, under forudsætning af at personen har  

 fast sted (fx kontor eller klinik) til sin rådighed i denne stat,  

 hvorfra han udøver det fri erhverv.
 Den ny formulering medfører ophævelse af  

 reglen i den nuværende artikel 14, hvorefter en stat også kan  

 beskatte en person fra den anden stat af indkomst ved frit erhverv i  

 førstnævnte stat i tilfælde, hvor personen godt nok ikke  

 har et fast sted i denne stat, men hvor personen har opholdt sig i staten i  

 en eller flere perioder på sammenlagt over 90 dage.
Protokollens punkt 6 Dobbeltbeskatningsoverenskomstens artikel 17 (kunstnere og  

 sportsfolk) formuleres efter OECD-modellen, så indkomst ved  

 optræden mv. i en stat kan beskattes i denne stat (kildestaten).  

 Desuden indsættes et stk. 3, hvorefter kildestaten alligevel ikke  

 kan beskatte en kunstner eller sportsmand fra den anden stat af indkomst ved  

 optræden mv. i kildestaten, hvis arrangementet er støttet af  

 public funds i den anden stat.
Protokollens punkt 7 Dobbeltbeskatningsoverenskomstens artikel 19 (offentligt  

 hverv) formuleres efter OECD-modellen.
 Vederlag m.v., der udbetales af en stat (eller en lokal  

 myndighed eller politisk underafdeling heraf) til offentligt ansatte for  

 hverv udført for denne stat m.v., kan som hovedregel kun beskattes i  

 den stat, hvorfra vederlaget m.v. udbetales (kildestaten).
Denne hovedregel gælder dog ikke, hvis vederlaget  

 m.v. udbetales for arbejde, som er udført i den anden stat, og  

 modtageren både er statsborger og hjemmehørende i denne anden  

 stat (bopælsstaten). I så fald kan vederlaget m.v. kun beskattes  

 i bopælsstaten.
Hvis modtageren blev hjemmehørende i den anden  

 stat alene med det formål at udføre det pågældende  

 arbejde, gælder dog hovedreglen om beskatning i kildestaten.
Offentlig pension i forbindelse med tidligere  

 tjenesteforhold for en stat m.v. (fx tjenestemandspension) kan som hovedregel  

 kun beskattes i den stat, hvorfra den udbetales.
Der gælder dog en  

 undtagelse, hvis modtageren er statsborger og hjemmehørende i den  

 anden stat.
I så fald kan pensionen kun beskattes i denne anden  

 stat.
 Den ændrede formulering af artikel 19  

 medfører den ændring, at artiklen ikke længere omfatter  

 medarbejdere, der er lokalt ansat ved en stats ambassade i den anden stat.  

 Disse personer er heller ikke omfattet af Wienerkonventionen om diplomatiske  

 forbindelser (eller Wienerkonventionen om konsulære forbindelser).
 Lokalt ansatte ved den spanske ambassade i  

 København skal herefter betale dansk skat af deres indtægt fra  

 ambassaden, ligesom Spanien i fremtiden kan beskatte lokalt ansatte ved den  

 danske ambassade i Madrid af deres indtægt.
Protokollens punkt 8 Dobbeltbeskatningsoverenskomstens artikel 22 (anden  

 indkomst) formuleres efter OECD-modellen.
 Den hidtil gældende artikel 22 mangler  

 OECD-modellens stk. 2 om anden indkomst, som modtages af et fast  

 driftssted.
Protokollens punkt 9 Protokollen ændrer dobbeltbeskatningsoverenskomstens  

 artikel 24 (metoder til ophævelse af dobbeltbeskatning), altså  

 den metode, som Danmark henholdsvis Spanien skal anvende, når en person  

 eller et selskab, der er hjemmehørende i den pågældende  

 stat, modtager indkomst fra den anden stat, og indkomsten kan beskattes i den  

 anden stat.
 Den danske metodebestemmelse i stk. 1  

 medfører, at Danmark i fremtiden som hovedregel skal ophæve  

 dobbeltbeskatning efter den såkaldte credit-metode, når en person  

 eller et selskab, der er hjemmehørende her i landet, modtager indkomst  

 fra Spanien, som Spanien har ret til at beskatte efter reglerne i  

 overenskomstens artikel 6 - 22.
Den spanske indkomst skal medregnes ved opgørelsen  

 af modtagerens danske skattepligtige indkomst.
Den danske skat skal herefter  

 nedsættes med den spanske skat af den spanske indkomst.
Nedslaget kan  

 dog ikke være større end den del af den danske skat, som  

 forholdsmæssigt falder på den spanske indkomst (efter forholdet  

 mellem den spanske del af den skattepligtige indkomst og den samlede  

 skattepligtige indkomst).
I de tilfælde, hvor en person eller et selskab her i  

 landet modtager spansk indkomst, som kun kan beskattes i Spanien, skal  

 Danmark lempe dobbeltbeskatning efter metoden eksemption med  

 progressionsforbehold.
Det medfører, at den spanske indkomst skal  

 medregnes ved opgørelse af modtagerens danske skattepligtige indkomst.  

 Den danske skat skal herefter nedsættes med den del af den danske skat,  

 som forholdsmæssigt falder på den spanske indkomst (efter  

 forholdet mellem den spanske del af den skattepligtige indkomst og den  

 samlede skattepligtige indkomst), uanset størrelsen af den spanske  

 skat på denne indkomst.
 I de tilfælde, hvor en person eller et selskab, der  

 er hjemmehørende i Spanien, modtager dansk indkomst, som Danmark har  

 ret til at beskatte, skal Spanien også ophæve dobbeltbeskatning  

 efter creditmetoden.
Protokollens punkt 10 Dobbeltbeskatningsoverenskomstens artikel 25  

 (ikke-diskriminering) formuleres stort set efter OECD-modellen.
Efter artiklen må en af de to stater ikke  

 diskriminere den anden stats statsborgere i skattemæssige henseende.  

 Det gælder både for personer og selskaber.
Forbudet gælder  

 både beskatning og de vilkår, der er knyttet hertil, fx  

 regnskabskrav, tidsfrister m.v.
I OECD-modellen er dog en bestemmelse om, at personer uden  

 statsborgerskab, der er bosat i den ene stat, også er beskyttet mod  

 diskriminering i den anden stat.
Spanien ønskede ikke at medtage denne  

 bestemmelse, som derfor ikke findes i protokollen.
 Artikel 25 er suppleret med en protokol-regel om, at  

 bestemmelsen ikke er til hinder for lovgivning om tynd kapitalisering.
Protokollens punkt 11 Dobbeltbeskatningsoverenskomstens artikel 29 (territorial  

 udvidelse) ophæves.
 Hvis overenskomsten skal udvides til at omfatte  

 Færøerne og/eller Grønland, skal der under alle  

 omstændigheder udarbejdes en protokol med angivelse af de  

 færøske og/eller grønlandske skatter og kompetente  

 myndigheder.
Ikrafttræden De to stater skal underrette hinanden, når de  

 forfatningsmæssige betingelser for Protokollens ikrafttræden er  

 gennemført.
Protokollen træder i kraft på datoen for den  

 sidste underretning og har virkning for skatteår, der begynder den 1.  

 januar i det følgende kalenderår eller senere.
Protokollens vedføjede protokol I en protokol til protokollen er det to bestemmelser vedr.  

 udbytte og ikke-diskriminering, som nærmere omtalt vedr. punkterne 4 og  

 10.
Til § 2 Efter lovforslagets § 2 træder loven i kraft  

 dagen efter dens bekendtgørelse i Lovtidende.
Til § 3 Efter lovforslagets § 3 gælder loven ikke for  

 Færøerne og Grønland, idet skattespørgsmål  

 hører under det færøske og grønlandske  

 hjemmestyres kompetence.
Den dansk-spanske dobbeltbeskatningsoverenskomst  

 gælder i forvejen ikke for disse dele af rigsfællesskabet, og  

 protokollen derfor heller ikke.
