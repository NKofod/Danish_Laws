 I Henhold til den Undervisningsministeren ved § 6 i Lov 1. Juli 1927 om  

 pligtig Aflevering af Tryksager til offentlige Biblioteker givne Bemyndigelse  

 fastsættes herved følgende med Hensyn til Gennemførelsen af den nævnte Lov:
 Formen for Pligtafleveringen.
§ 1 Til det kongelige Bibliotek og Statsbiblioteket i Aarhus skal der af  

 vedkommende Bog-, Kunst- eller Avistrykkeri eller - forsaavidt de paagældende  

 Tryksager er fremstillet i Udlandet - af vedkommende Forlægger (bortset fra  

 Aviser) afleveres et Eksemplar af alt, hvad der ikke i de nedenstaaende  

 Bestemmelser er undtaget fra Pligtaflevering.
 Til Universitetsbiblioteket skal der af vedkommende Forlægger indenfor de  

 samme Grænser afleveres et Eksemplar efter Paakrav fra Biblioteket af de  

 enkelte Tryksager.
 Af de her i Lande udkommende Aviser skal der af vedkommende Trykkeri eller  

 - forsaavidt Avisen er fremstillet i Udlandet - af vedkommende Forlægger  

 afleveres 1 Eksemplar af alle Aviser til det kongelige Bibliotek, 1 Eksemplar  

 af alle Aviser til Statens Avissamling i Aarhus og 1 Eksemplar af alle i  

 København udkommende Aviser til Universitetsbiblioteket.
 Afleveringspligtens Omfang.
§ 2 Bestemmelserne i Lovens §§ 1-3 om, hvad der skal afleveres til  

 Bibliotekerne og Avissamlingen i Aarhus, skal bringes til Anvendelse i hele  

 deres Omfang alene med følgende Undtagelser og Begrænsninger:
 For  Bogtrykkernes  Vedkommende skal Afleveringspligten ikke gøres  

 gældende med Hensyn til:
1. nye uforandrede Optryk efter staaende Sats, 2. lokale eller andre Særudgaver af Tidsskrifter uden  

 redaktionelle  ndringer i den egentlige Tekst, 3. Særtryk (dog afleveres Særtryk af Afhandlinger i  

 Dagblade), 4. skematiske og andre Tryksager bestemte til  

 Udfyldning, 5. Køre- og Fartplaner, 6. Sange ved Familiebegivenheder (Konfirmation,  

 Bryllup, etc.), 7. Begravelsessange, der er Optryk efter Salmebogen, 8. Kalendere af enhver Art uden Tekst.
For  Litografernes  og  Kunsttrykkerenes  Vedkommende skal  

 Afleveringspligten ikke gøres gældende med Hensyn til løse Billede, medmindre  

 disse hører til afleveringspligtige Tryksager eller er Portrætter, historiske  

 eller topografiske Billeder.
Undtagne fra Aflevering er endvidere alle Slags  

 Reklameartikler og Emballager.
 For  Nodetrykkernes  Vedkommende skal Afleveringspligten ikke gøres  

 gældende med Hensyn til uforandrede Optryk af Musikalier.
 Aviser.
§ 3 Til Aviser henregnes alle Dagblade og andre mindst 6 Gange ugentlig  

 udkommende Blade i alle Udgaver (Aftryk) med dertil hørende Søndags- og andre  

 Tillæg.
 Aflevering til det kongelige Bibliotek, Statsbiblioteket i Aarhus og  

 Avissamlingen i Aarhus samt Avisafleveringen til Universitetsbiblioteket.
§ 4 Afleveringen skal foregaa i Begyndelsen af Januar og Juli Maaneder i hvert  

 Aar for det forløbne Halvaars Vedkommende.
Afvigelse herfra er dog tilladt,  

 forsaavidt der foreligger særlig Aftale mellem vedkommende Bibliotek  

 (Avissamlingen) og den afleveringspligtige om en anden Afleveringstid, og i  

 Tilfælde af, at den afleveringspligtige maatte standse sin i Forbindelse med  

 Afleveringspligten staaende Forretningsvirksomhed eller en Avis ophøre med at  

 udkomme, skal vedkommende Frieksemplar straks afleveres.
§ 5 Ved hver Aflevering skal medfølge to trykte eller skrevne enslydende  

 Fortegnelser, i hvilke der gives en nøjagtig Specifikation af det, der  

 afleveres, dog saaledes at for Smaatrykkets Vedkommende kun Antallet indenfor  

 hver Kategori behøver at opgives.
I Fortegnelserne skal tillige indeholdes en  

 udtrykkelig Erklæring om, at der ved Afleveringen er medtaget alt, hvad der  

 ifølge Loven, sammenholdt med nærværende Bekendtgørelse, skal afleveres, og  

 de skal undertegnes af den afleveringspligtige eller hans ansvarlige  

 Stedfortræder.
 For Kunsttryks, Planers og Tabellers Vedkommende skal derhos, forsaavidt  

 de er Bestanddele af eller hører som Bilag til et Værk, opgives særlig paa  

 Fortegnelserne, til hvilket Værk de hører, eller - naar dette ikke kan  

 oplyses - for hvis Regning de er udførte.
§ 6 Afleveringen skal undtagen for Færøernes Vedkommende ske direkte til  

 vedkommende Bibliotek (Avissamlingen).
 For Færøernes Vedkommende skal Afleveringen ske gennem Amtmanden, men  

 iøvrigt paa samme Maade.
§ 7 Har en Bog- eller Kunsttrykker i et Halvaar eller den for ham særlig  

 vedtagne Afleveringsperiode intet trykt, hvoraf der skal afgives  

 Frieksemplarer, skal der straks ved Halvaarets eller periodens Udløb gives  

 Bibliotekerne Meddelelse derom - direkte, eller for Færøernes Vedkommende  

 gennem Amtmanden - ved en af Bog- eller Kunsttrykkeren eller hans ansvarlige  

 Stedfortræder underskreven Erklæring.
§ 8 Den ene af de ved Afleveringen medfulgte Fortegnelser skal tilbagesendes  

 vedkommende med Bibliotekets eller Avissamlingens Tilstaaelse for Modtagelsen  

 af det afleverede.
 Universitetsbibliotekets Paakrav.
§ 9 Bibliotekets Paakrav fremsættes overfor vedkommende Forlægger.
Det skal  

 udtrykkelig angive de enkelte Værker, der ønskes afgivet; for  

 Fortsættelsesværker, periodiske Værker og Tidsskrifter er det dog  

 tilstrækkeligt, at Biblioteket een Gang for alle meddeler Forlaget, at  

 vedkommende Værk ønskes afleveret.
Forlæggeren er, forsaavidt det drejer sig  

 om Bøger, der har været optaget i den i »Dansk Boghandlertidende«  

 optagne ugentlige Bogfortegnelse, kun pligtig at efterkomme Paakrav, der  

 fremkommer inden 1 Maaned efter, at Bogen er blevet annonceret i nævnte  

 Bogfortegnelse, og for andre Tryksagers Vedkommende Paakrav, der fremkommer  

 inden 1 Aar efter, at vedkommende Tryksag er fremkommet.
§ 10 Inden 1 Maaned efter at Paakrav er modtaget eller - for saadanne Værkers  

 Vedkommende, med Hensyn til hvilke der i Henhold til § 9 er afgivet gyldigt  

 Paakrav een Gang for alle - Værket er udkommet, skal Forlæggeren direkte til  

 Biblioteket - paa Færøerne dog gennem Amtmanden - indsende det krævende.  

 Efter Modtagelsen sender Biblioteket Kvittering for det modtagne.
 Fællesregler vedrørende Afleveringen.
§ 11 Det, som efter Lovens § 2 ønskes holdt utilgængeligt en vis Tid, skal  

 afleveres, hvert Værk for sig, i en forseglet Konvolut, der udvendig er  

 forsynet med en nøjagtig Angivelse af Værkets Indhold samt med en af den  

 afleveringspligtige eller hans ansvarlige Stedfortræder underskreven  

 Erklæring om, at Værket er komplet, og om Udstrækningen af den Tid, i hvilken  

 det ønskes unddraget Offentligheden, hvilken Tid vil være at regne fra  

 Begyndelsen af det Aar, der følger umiddelbart efter det Aar, i hvilket  

 Værket er blevet trykt eller fremstillet.
 Saadan Aflevering ske til vedkommende Biblioteks Chef, og for Modtagelsen  

 afgives særlig Tilstaaelse, der skal udfærdiges i Henhold til den i Stk. 1  

 nævnte Paategning.
§ 12 Hvad der afleves, skal være forsvarlig indpakket.
§ 13 Porto og Fragt for alle gennem Postvæsenet eller Jernbanevæsenet  

 stedfindende Indsendelser i Henhold til Pligtafleveringen kan forlanges  

 afholdt af vedkommende Bibliotek (Avissamlingen); dog kan for større Pakkers  

 Vedkommende fra Steder, hvor Forsendelse med Jernbanen uden Vanskelighed kan  

 benyttes, kun forlanges afholdt Fragt for saadan Forsendelse, ikke derimod en  

 større Udgift ved Forsendelse med Postvæsenet.
 Kontrol med Afleveringspligtens Opfyldelse.
§ 14 Bibliotekerne og Statens Avissamling skal nøje paase, at Lovens  

 Bestemmelser overholdes, og de skal, naar Overtrædelser deraf kommer til  

 deres Kundskab, foranledige, at der gøres Ansvar gældende mod vedkommende til  

 Straf, og hvis Overtrædelserne paafører Bibliotekerne (Avissamlingen) Tab,  

 tillige Erstatning.
 Ogsaa naar Bibliotekerne (Avissamlingen) ved Anvendelse af Bestemmelsen i  

 Lovens § 5 maatte faa Frieksemplarer, som skulde afleveres af Trykkeren, fra  

 Forlæggeren eller hans Bo, kan der gøres Strafansvar gældende mod den  

 afleveringspligtige Bog- eller Kunsttrykker.
§ 15 Øvrighederne skal fremdeles i samme Omfang og paa samme Maade som efter de  

 hidtil gældende Bestemmelser yde Bistand til Haandhævelse af Bibliotekernes  

 (Avissamlingens) Ret til Frieksemplarer.
Der skal saaledes, hver Gang der  

 meddeles Borgerskab eller Næringsbevis som Bogtrykker, Litograf, Nodetrykker,  

 Kobbertrykker eller Kunsttrykker, i Overensstemmelse med  

 Indenrigsministeriets Cirkulære af 12. Maj 1863 af vedkommende Øvrighed gøres  

 Indberetning derom til Undervisningsministeriet, ligesom det skal paahvile  

 Politimestrene at gøre Indberetning til Undervisningsministeriet, naar det  

 maatte blive dem bekendt, at nogen uden Adkomst maatte paabegynde Virksomhed  

 som Bogtrykker, Litograf, Nodetrykker, Kobbertrykker eller Kunsttrykker.
 Endvidere skal Politimestrene være Bibliotekerne (Avissamlingen)  

 behjælpelige med Fremskaffelse af manglende Afleveringer samt Erklæringer og  

 nødvendige Oplysninger fra Trykkeren, Forlæggeren eller vedkommende Bo.
 Ikrafttræden, Ophævelse af tidligere Bestemmelser.
§ 16 Reglerne i nærværende Bekendtgørelse træder i Kraft samtidig med Loven af  

 1. Juli 1927, og samtidig ophæves Ministeriets Bekendtgørelse Nr. 406 af 28.  

 December 1916, Nr. 322 af 8. August 1923 og Nr. 164 af 6. Maj 1925. Med  

 Hensyn til Aflevering af Tryksager, der fremkommer efter 1. Juli 1927, kan  

 Trykkerierne forholde sig efter Reglerne i nærværende Bekendtgørelse, medens  

 Afleveringen for Tiden fra 1. Januar til 30. Juni 1927 maa foregaa efter de  

 hidtil gældende Regler.
 Hvilket herved bekendtgøres til Efterretning og Iagttagelse for alle  

 Vedkommende.
 Undervisningsministeriet, den 15. Juli  

 1927.
J.
B y s k o v.
Andr.
Møller.
