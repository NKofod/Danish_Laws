 Et byrådsmedlem vedtog en bøde på 2000 kr. for overtrædelse af lov om  

 euforiserende stoffer ved i sin have uden tilladelse at have dyrket 17  

 hampplanter, hvilket svarer til 760 gram marihuana.
 Valgbarhedsnævnet fandt, at den pågældende var valgbar.
 I skrivelse af 22. december 1988 har byrådet i henhold til § 34 a, stk. 2,  

 i den kommunale valglov indberettet, at byrådsmedlem N.N. har vedtaget et af  

 politimesteren i X den 18. november 1988 meddelt bødeforlæg på 2.000 kr. for  

 overtrædelse af lov om euforiserende stoffer, lovbekendtgørelse nr. 559 af 9.  

 november 1984, § 2.
 Det fremgår af sagen, at den pågældende fra foråret 1988 til den 8.  

 september 1988 i sin have uden tilladelse har dyrket 17 hampplanter af arten  

 cannabis sativa med en samlet vægt på 9,5 kilo, hvilket svarer til 760 gram  

 marihuana af god kvalitet.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (* 1) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
