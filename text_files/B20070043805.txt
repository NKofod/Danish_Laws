Bekendtgørelse  

 om navne I medfør af § 2, stk. 2, § 4, stk. 4 og 5, § 7, stk. 3, §  

 8, stk. 4, § 11, stk. 3, § 13, stk. 2, § 16, stk. 4, § 20, § 21, stk. 2, §  

 25 a, stk. 4, og § 30, stk. 4, i lov nr.  

 524 af 24. juni 2005 om navne, som ændret ved lov nr. 435 af 14. maj 2007,  

 fastsættes  

 efter bemyndigelse:
Kapitel 1 Ansøgning om navngivning eller navneændring Indgivelse af ansøgning § 1.  

  

 Ansøgning om navngivning eller navneændring indgives til  

 personregisterføreren  

 i det sogn, hvor den person, der skal navngives eller ønsker navneændring  

 (ansøgeren), har bopæl.
For personer, der er fødselsregistreret i  

 Sønderjylland, indgives ansøgning dog til personregisterføreren i den  

 kommune,  

 hvor ansøgeren er fødselsregistreret.
Stk. 2.  

  

 Har ansøgeren  

 midlertidigt ophold i udlandet, skal ansøgning om navngivning eller  

 navneændring  

 indgives til personregisterføreren i det sogn, hvor ansøgeren sidst har haft  

 bopæl i Danmark.
For personer, der er fødselsregistreret i Sønderjylland,  

 indsendes ansøgningen til den kommune, hvor ansøgeren er fødselsregistreret.
 Stk. 3.  

  

 Ansøgning om  

 navngivning eller navneændring for medlemmer af et her i landet anerkendt  

 trossamfund, samt for medlemmer af folkekirkens valg- og døvemenigheder, kan  

 indgives til trossamfundets eller menighedens ministerialbogsfører.
 Stk. 4.  

  

 Hvis navngivning  

 skal ske ved dåb, jf. navnelovens § 18, kan ansøgning om navngivning  

 indleveres  

 til personregisterføreren i det sogn, hvor dåben skal finde sted, alternativt  

 til ministerialbogsføreren i den pågældende menighed.
Ansøgningsskema § 2.  

  

 Ansøgningen indgives på et ansøgningsskema, der er godkendt af  

 Familiestyrelsen.
Ansøgningen vedlægges de erklæringer og dokumenter, der er  

 nævnt i ansøgningsskemaet.
Ansøgningsskemaet findes på  

 www.personregistrering.dk, og ansøgningen kan med digital signatur indsendes  

 via denne.
Oversættelser og legalisering § 3.  

  

 Ansøgeren skal efter anmodning fra den myndighed, der behandler sagen,  

 tilvejebringe oversættelse til dansk af erklæringer, attester, domsudskrifter  

 m.v., der er udfærdiget på andre sprog end dansk, norsk, svensk, finsk,  

 islandsk, engelsk eller tysk.
Oversættelsen skal efter anmodning være  

 bekræftet  

 af en offentlig myndighed i det pågældende land eller af en autoriseret  

 translatør  

 eller tolk i Danmark.
 Stk. 2.  

  

 Ansøgeren skal  

 efter anmodning fremlægge udenlandske attester og oversættelser heraf i  

 legaliseret stand.
Kapitel 2 Efternavne, der kan tages af enhver § 4.  

  

 Listen  

 over navne, der frit kan tages af enhver, jf. navnelovens § 2,  

 udarbejdes  

 på grundlag af en opgørelse foretaget af Danmarks Statistik på baggrund af  

 Det  

 Centrale Personregister (CPR) og indeholder navne, der den 1. januar i det  

 pågældende år bæres som efternavn af mere end 2.000 personer.
 Stk. 2.  

  

 Et navn er ikke  

 frigivet, før det er optaget på listen.
 Stk. 3.  

  

 Han-  

 og hunkønsformen af et efternavn, jf.  

 navnelovens § 4, stk. 1, nr. 6, skal ved opgørelsen af antallet af bærere  

 anses  

 for det samme navn.
 Stk. 4.  

  

 Personer med  

 midlertidigt ophold i udlandet, som ikke er registreret som udrejst i Det  

 Centrale  

 Personregister (CPR), regnes med ved opgørelsen af antallet af bærere af et  

 efternavn.
 Stk. 5.  

  

 Et efternavn, der både er et selvstændigt  

 efternavn og tillige udgør det ene led af et flerleddet efternavn, anses ved  

 opgørelsen af antallet af bærere ikke for at være det samme efternavn som det  

 flerleddede efternavn.
 Stk. 6.  

  

 Hvis to flerleddede efternavne består af de  

 samme  

 navneled  

 i forskellig rækkefølge, anses de ved  

 opgørelsen af antallet af bærere ikke for at være det samme efternavn.
Kapitel 3 Børn § 5.  

  

 Ved ansøgning om navngivning af eller  

 navneændring for et barn kræves samtykke fra forældremyndighedsindehaveren  

 eller, hvis der er fælles forældremyndighed, fra  

 forældremyndighedsindehaverne.
 Stk. 2.  

  

 Samtykke gives ved, at  

 forældremyndighedsindehaveren/forældremyndighedsindehaverne  

 underskriver ansøgningsskemaet.
§ 6.  

  

 Samtykke for et barn, der er fyldt 12 år, jf.  

 navnelovens § 22, stk. 1, skal gives skriftligt eller mundtligt efter  

 myndighedens bestemmelse i hvert enkelt tilfælde.
Bestemmer myndigheden, at  

 samtykket skal gives mundtligt, udfærdiger myndigheden en erklæring om, at  

 samtykket er givet.
 § 7.  

  

 Finder personregisterføreren, at særlige grunde  

 taler for at tillade navneændring uden barnets samtykke, jf. navnelovens §  

 22,  

 stk. 3, anmoder personregisterføreren statsforvaltningen om tilladelse  

 hertil.  

 I anmodningen til statsforvaltningen angives de særlige grunde, der skønnes  

 at  

 tale for, at ansøgningen kan imødekommes uden barnets samtykke, og sagens  

 akter  

 vedlægges.
 § 8.  

  

 Ved  

 ansøgning om navneændring for et barn under 12 år, jf. navnelovens § 22, stk.  

 2, skal oplysning om barnets holdning til den påtænkte navneændring  

 tilvejebringes på en måde, der er afpasset barnets modenhed og sagens  

 omstændigheder.
 Stk. 2.  

  

 Myndigheden  

 udfærdiger en erklæring om barnets holdning.
 § 9.  

  

 Agter  

 personregisterføreren eller statsforvaltningen at imødekomme en ansøgning om  

 navneændring for et barn, hvor en forælder efter navnelovens § 23 har  

 protesteret imod den ansøgte navneændring, skal personregisterføreren eller  

 statsforvaltningen  

 meddele den pågældende forælder, at ansøgningen agtes imødekommet, medmindre  

 forælderen har klaget over dette inden 4 uger.
Kapitel 4 Forskellige typer navnesager Navneændring til sted- eller plejeforælders  

 mellem-  

 og/eller efternavn § 10.  

  

 Navneforandring til sted- eller plejeforælders  

 mellem-  

 og/eller efternavn kræver sa  

 mtykke fra  

 den pågældende sted- eller plejeforælder, jf. navnelovens § 4, stk. 1, nr. 4  

 og  

 5, og § 11, stk. 1, nr. 5 og 6.
Stk. 2.  

  

 Samtykke kræves dog ikke, hvis den pågældende  

 sted- eller plejeforælder er afgået ved døden, og den ansøgte navneændring må  

 antages at stemme med afdødes ønske.
Til brug for vurderingen af, om en  

 ansøgt  

 navneændring må antages at stemme med den afdødes ønske, skal ansøgeren  

 fremlægge skriftlig erklæring herom fra den afdødes nærmeste slægt.
Navneændring med samtykke fra samtlige bærere, jf.  

 navnelovens § 4, stk. 1, nr. 7 § 11.  

  

 Ved ansøgning om navneændring efter navnelovens  

 § 4, stk. 1, nr. 7, skal ansøgeren fremlægge skriftligt samtykke fra samtlige  

 bærere af navnet her i landet på en blanket, der er godkendt af  

 Familiestyrelsen.
 § 12.  

  

 Bestemmelserne i forvaltningsloven og  

 offentlighedsloven om aktindsigt finder ikke anvendelse på oplysninger, der  

 er  

 indhentet fra Det Centrale Personregister (CPR) som led i behandlingen af  

 sager  

 efter navnelovens § 4, stk. 1, nr. 7, og som vedrører andre end ansøgeren.
Transseksuelle § 13.  

  

 For personer, som ikke har gennemgået et  

 kønsskifte, men som af Rigshospitalets Sexologiske Klinik vurderes at være  

 transseksuelle, kan der gøres undtagelse fra kravet om, at et navn ikke må  

 betegne det modsatte køn, jf. navnelovens § 4, stk. 4, § 7, stk. 2 og § 13,  

 stk. 2.
 Stk. 2.  

  

 Hvis vurderingen fra Rigshospitalets  

 Sexologiske Klinik giver anledning til tvivl om, hvorvidt en person er  

 transseksuel, kan der indhentes supplerende udtalelse fra Retslægerådet.
 Stk. 3.  

  

 Sager om undtagelse fra kravet om, at et navn  

 ikke må betegne det modsatte køn, jf. stk. 1, behandles af  

 statsforvaltningen.
Ændring af fornavne for piger og kvinder, som efter  

 tilladelse efter den tidligere navnelovgivning som yderligere fornavn bærer  

 et  

 drengefornavn eller et patronymnavn § 14.  

  

 Piger og kvinder, der efter den tidligere  

 navnelovgivning har fået tilladelse til som yderligere fornavn at bære et  

 navn,  

 der betegner det modsatte køn, eller et patronymnavn, kan kun bortkaste det  

 første fornavn, hvis den pågældende samtidig beholder eller tager et andet  

 første fornavn, der opfylder betingelserne i navnelovens § 13.
Opsplitning af et flerleddet efternavn § 15.  

  

 Ved opsplitning af et flerleddet efternavn  

 efter navnelovens § 8, stk. 4, må den del af efternavnet, der ønskes bevaret,  

 ikke udelukkende være et uselvstændigt led, herunder et forholdsord eller  

 lignende.
Kapitel 5 Sagens behandling § 16.  

  

 Den myndighed, der behandler ansøgningen,  

 sikrer, at de nødvendige attester, erklæringer og  

 samtykker  

 er  

 indhentet.
 Stk. 2.  

  

 Familiestyrelsen  

 og statsforvaltningen kan anmode personregisterføreren om at indhente de i  

 stk.  

 1 nævnte dokumenter m.v.
 § 17.  

  

 Som dokumentation for navnet på en person, der  

 er født i Danmark, og hvis forhold ikke er verificeret, skal der efter  

 anmodning fremlægges fødsels- og dåbsattest, fødsels- og navneattest eller  

 personregisterattest.
 Stk. 2.  

  

 Er der tvivl om rigtigheden af oplysningerne,  

 fremlægges der efter anmodning anden form for dokumentation.
 § 18.  

  

 I sager, hvor der skal tages stilling til  

 spørgsmål, som både falder inden for personregisterførerens og inden for  

 statsforvaltningens  

 kompetence, jf. navnelovens § 16, stk. 2-4, behandles alle spørgsmålene  

 samlet  

 af statsforvaltningen.
 Stk. 2.  

  

 Hvis der for  

 børn født i Danmark uden for de Sønderjyske landsdele ved dåb ønskes et navn,  

 som efter  

 navnelovens § 16, stk. 3,  

 falder inden for statsforvaltningens kompetence, kan der ske navngivning ved  

 dåb efter forudgående tilladelse fra statsforvaltningen.
 § 19.  

  

 Personregisterføreren forelægger sagen for statsforvaltningen,  

 hvis der i sagen skal tages stilling til udenlandske dokumenter eller fremmed  

 ret, og personregisterføreren er i tvivl herom.
 Stk. 2.  

  

 Herudover  

 forelægger personregisterføreren sager, som i øvrigt giver anledning til  

 tvivl,  

 for statsforvaltningen.
 § 20.  

  

 Statsforvaltningen forelægger for  

 Familiestyrelsen sager om godkendelse af nye efternavne og mellemnavne, jf.  

 navnelovens § 6 og § 11, stk. 1, nr. 2, jf. § 6, samt sager om undtagelse fra  

 kravet om, at et navn ikke må betegne det modsatte køn, jf. § 13.
 § 21.  

  

 Ansøgninger om ikke godkendte fornavne, jf. navnelovens § 14, stk. 3,  

 behandles  

 af personregisterføreren, jf. dog stk. 2.
 Stk. 2.  

  

 Følgende  

 ansøgninger om ikke godkendte fornavne behandles af statsforvaltningen:
 1)  

 	  

 Ansøgninger om ikke  

 godkendte fornavne, hvor der er under 25 personer, der hedder det pågældende  

 navn her i landet, og navnet tillige er et beskyttet efternavn, der stammer  

 fra  

 en navnekultur, som skelner mellem  

 for-  

 og  

 efternavne.
 2)  

 	  

 Ansøgninger om ikke  

 godkendte fornavne, der ikke bruges som fornavn hverken i Danmark eller i  

 udlandet (nydannede fornavne), og hvor ansøgerne ikke kan dokumentere, at  

 navnet er i brug som fornavn i en bestemt navnekultur.
 3)  

 	  

 Ansøgninger om ikke  

 godkendte pigefornavne til drenge, som kun bæres af under 25 piger og  

 omvendt.
 § 22.  

  

 Personregisterføreren  

 er ansvarlig for, at a  

 lle navngivninger  

 og navneændringer registreres i Det Centrale Personregister (CPR), jf. dog  

 stk.  

 2 og 3.
 Stk. 2.  

  

 Statsforvaltningen  

 er ansvarlig for, at de af statsforvaltningen meddelte  

 navneændringstilladelser  

 registreres i Det Centrale Personregister (CPR), samtidig med at der gives  

 meddelelse (advis) herom til personregisterføreren der, hvor ansøgningen er  

 indgivet, jf. § 1.
 Stk. 3.  

  

 Statsforvaltningen  

 registrerer i Det Centrale Personregister (CPR) oplysning om navn i  

 forbindelse  

 med adoption.
Kapitel 6 Klage § 23.  

  

 Personregisterførerens  

 og statsforvaltningens afgørelser om navngivning og navneændring efter  

 navneloven kan påklages til Familiestyrelsen.
Klage indgives til den  

 myndighed,  

 der har truffet afgørelsen.
Myndigheden videresender klagen og sagens akter  

 til  

 Familiestyrelsen.
§ 24.  

  

 Den myndighed, der har truffet afgørelse i en navnesag, kan genoptage  

 behandlingen af en påklaget afgørelse, hvis 1)  

 	  

 klagen indeholder en  

 ansøgning, som myndigheden ikke har taget stilling til, 2)  

 	  

 klagen indeholder  

 væsentlige nye oplysninger, 3)  

 	  

 der foreligger væsentlige  

 nye oplysninger, som myndigheden ikke har taget stilling til, eller 4)  

 	  

 der er begået  

 sagsbehandlingsfejl, der kan have betydning for afgørelsen.
 Stk. 2.  

  

 Myndighedens  

 beslutning om at genoptage sagen kan påklages til Familiestyrelsen.
 § 25.  

  

 En  

 klage fra en forælder, der ikke har del i forældremyndigheden, over at  

 personregisterføreren  

 eller statsforvaltningen agter at imødekomme en ansøgning om navneændring for  

 et barn trods forælderens protest, har opsættende virkning.
Kapitel 7 Gebyr § 26.  

  

 Ved ansøgning om navneændring indbetales et gebyr, jf. navnelovens §  

 25 a.
Gebyret skal være indbetalt senest  

 samtidig med indgivelse af ansøgning om navneændring.
 Stk. 2.  

  

 Gebyret indbetales  

 til det kontonummer, der fremgår af ansøgningsskemaet om navneændring, jf. §  

 2.  

 Indbetaling kan ske på en af følgende måder:
1)  

 	  

 via www.personregistrering.dk 2)  

 	  

 via bank 3)  

 	  

 via posthus Stk. 3.  

  

 Personregisterføreren påser, at der er dokumentation for indbetaling af  

 gebyr,  

 forinden sagsbehandlingen påbegyndes.
Kapitel 8 Ikrafttrædelse m.v.
 § 27.  

  

 Bekendtgørelsen træder i kraft den 16. maj 2007.
 Stk. 2.  

  

 Ansøgninger om  

 navneændring, der er indgivet til personregisterføreren inden denne dato,  

 færdigbehandles gebyrfrit.
