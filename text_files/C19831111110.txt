 I forbindelse med oprettelsen pr. 1. oktober 1982 af  

 familieretsdirektoratet er der foretaget ændringer i  

 værgebeskikkelsesblanketterne.
Vedlagt fremsendes et antal eksemplarer af nye blanketter til brug ved  

 beskikkelse af værge for henholdsvis mindreårige (blanket A, Statens Indkøb F  

 3) og umyndiggjorte (blanket C, Statens Indkøb F 5). (* 1). Blanketterne  

 afløser de hidtil anvendte værgebeskikkelsesblanketter A og C.
Yderligere  

 eksemplarer af de nye blanketter vil kunne rekvireres ved henvendelse til  

 direktoratet for statens indkøb.
 Det henstilles, at skifteretterne ved afkrydsning på de nye blanketters  

 bagside anfører, om den umyndiges midler i medfør af lov nr. 211 ad 13. maj.  

 1981 om anbringelse og bestyrelse af umyndiges midler m.v. skal bestyres i en  

 godkendt forvaltningsafdeling, og at skifteretten i bekræftende fald samme  

 sted anfører forvaltningsafdelingens navn og adresse samt sender en kopi af  

 værgebeskikkelsen til forvaltningsafdelingen så vidt muligt med oplysning om  

 midlernes art. jfr. herved justitsministeriets cirkulære af 24. september  

 1981 om indberetning vedrørende midler, der tilfalder umyndige og  

 borteblevne.
Såfremt den umyndiges midler ikke i medfør af ovennævnte lov skal bestyres  

 i en godkendt forvaltningsafdeling, bør skifteretten anføre dette ved  

 afkrydsning på de nye blanketters bagside.
Det henstilles, at skifteretterne  

 i disse tilfælde sender en kopi af værgebeskikkelsen til  

 familieretsdirektoratet.
 P.M.V.
 E.B.
Tornøe Cirkulærskrivelse til skifteretterne.
