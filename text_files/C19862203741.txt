 Formålet med undervisningen er:
at eleverne opnår forståelse af den danske økonomis placering i det  

 internationale økonomiske samfund og den deraf følgende afhængighed af  

 internationale forhold, herunder erhverver kendskab til den internationale  

 arbejdsdeling med særlig vægt på Danmarks placering at Eleverne får kendskab til internationale organisationer, der har  

 betydning for det internationale handelssamarbejde at eleverne opnår en basisviden om vigtige geografiske lokaliteter og  

 regioner samt kulturelle, sociale og demografiske forhold af betydning for  

 samhandelen og derudover kendskab til metoder til at belyse disse forhold at eleverne erhverver grundlæggende kendskab til de økonomiske  

 vækstfaktorers lokalisering og udnyttelse i den konkrete eksportopgave at eleverne opnår forståelse af de elementer, der indgår i planlægningen  

 af den internationale markedsføring og finansiering samt den bistand, der kan  

 opnås fra offentlige eksportstøtteorganer at eleverne opnår kendskab til den internationale betalingsformidling,  

 told- og transportforhold at eleverne kan indsamle og bearbejde data, herunder statistiske  

 oplysninger, fra og om et udvalgt geografisk område i forbindelse med  

 virksomhedens informationsbehov ved etablering af samhandel på et nyt marked.
INTRODUKTION Fagets formål og indhold Eleverne skal orienteres om fagets formål og indhold, herunder  

 berøringsflader til andre fag, især samfundsøkonomi, samfundshistorie,  

 afsætningsøkonomi samt sprog.
Den tværfaglige dimension skal tilgodeses ved  

 et udstrakt samarbejde med relevante fag som afsætningsøkonomi,  

 samfundsøkonomi og fremmedsprog 1. DANMARK I DEN INTERNATIONALE ØKONOMI Målet med undervisningen i denne del af faget er at orientere eleverne om  

 den internationale handels omfang og karakter samt Danmarks placering i det  

 internationale økonomiske samfund.
 Danmarks erhvervsstruktur belyses i relation til den internationale  

 arbejdsdeling.
1. Globale handelsmønstre Eleverne skal orienteres om handelsstrømme mellem lande/grupper af lande  

 samt om verdenshandelens fordeling på varer/grupper af varer.
2. Danmarks udenrigshandel Eleverne skal orienteres om, hvordan Danmarks eksport og import fordeler  

 sig på lande og grupper af lande, herunder på markedsuddannelser.
 Endvidere skal eleverne orienteres om importens og eksportens fordeling på  

 varegrupper.
Udviklingen i priser og mængder samt bytteforholdet belyses.
Endelig  

 orienteres eleverne om udenrigshandelens absolutte og relative størrelse i  

 Danmark og i et antal udvalgte lande.
3. Danmarks erhvervsstruktur Eleverne skal opnå kendskab til internationale varenomenklaturer (SITC,  

 CCCN) som udgangspunkt for definitioner af erhvervssektorer.
Eleverne skal  

 opnå kendskab til de enkelte erhvervssektorers økonomiske forhold og  

 historiske udvikling, idet hovedvægten lægges på beskæftigelse, produktion og  

 værditilvækst samt import og eksport.
 Eleverne skal opnå forståelse af samspillet mellem erhvervssektorerne.
II.
FAKTORER, DER BESTEMMER DEN INTERNATIONALE HANDEL Målet med undervisningen i denne del af faget er at bibringe eleverne  

 forståelse af den internationale arbejdsdelings betydning for nationernes  

 samhandel samt politiske og institutionelle forhold, der øver indflydelse på  

 den internationale handel.
1. Handelens årsager Eleverne skal opnå forståelse af, hvorledes forskelle i produktivitet samt  

 ressource- og faktorudrustning bestemmer den internationale handels retning.
Eleverne skal opnå kendskab til produktcyklusteorien og herigennem de  

 internationale investeringers betydning for samhandelen.
Endelig skal  

 eleverne have kendskab til efterspørgselsforholdenes betydning for  

 samhandelen.
2. Påvirkninger af den internationale handel Eleverne skal opnå forståelse af, hvorledes told og kvantitative  

 restriktioner påvirker den internationale handel og det enkelte lands  

 økonomi.
Eleverne skal opnå kendskab til nordsyddialogen og nyprotektionistiske  

 udviklingstendenser, specielt tekniske handelshindringer samt frivillige,  

 mængdemæssige begrænsninger.
Eleverne skal opnå kendskab til  

 valutaforholdenes indflydelse på samhandelen og orienteres om modkøb og dets  

 betydning i verdenshandelen.
Eleverne skal opnå kendskab til politiske  

 forholds indflydelse på verdenshandelen, samt påvirkning af handelsmønstre  

 som følge af økonomisk integration.
3. Internationale organisationer Eleverne skal opnå kendskab til de vigtigste internationale  

 organisationers (GATT, OECD, EFTA, CMEA, råvarekarteller, FN med  

 underorganisationer samt EF og lomeeaftalen) betydning for det internationale  

 handelssamarbejde.
III.
REGIONALGEOGRAFI Målet med undervisningen i denne del af faget er gennem en metotisk  

 anvendelse af en række centrale kriterier at give eleverne et grundigt  

 kendskab til verdens hovedregioner.
Eleverne skal lære at bruge dette  

 kendskab til en systematisk sammenligning af verdens regioner og lande.
1. Verdens hovedregioner Gennem en metodisk anvendelse af en række centrale kriterier skal eleverne  

 opnå et grundigt kendskab til verdens hovedregioner. (Vesteuropa, Østeuropa  

 og Sovjetunionen, Kina, ASEAN og Japan, Sydasien, Oceanien, Nordafrika og  

 Mellemøsten, Afrika syd for Sahara, Angloamerika og Latinamerika).
 Eleverne skal kunne anvende dette kendskab til en systematisk  

 sammenligning af verdens regioner og lande.
 Eleverne skal opnå dybere kendskab til de regioner og lande, der er særlig  

 vigtige for Danmarks udenrigshandel og regioner og lande, som er mulige  

 markeder ud fra nationale eller lokale synspunkter.
2. Kriterier for beskrivelsen Eleverne skal opnå et grundigt kendskab til de kriterier, der lægges til  

 grund ved beskrivelse og sammenligning af de enkelte regioner og lande  

 (naturmæssige og økologiske forhold, infrastruktur, demografiske forhold,  

 sociale forhold, kulturelle forhold, politiske forhold, økonomiske og  

 erhvervsmæssige forhold, udviklingsmuligheder og internationale relationer).
3. Danmarks handel og handelstraditioner er Eleverne skal orienteres om Danmarks samhandel og handelstraditioner inden  

 for de nævnte hovedregioner.
IV.
EKSPORTMARKEDSFØRING Målet med undervisningen i denne del af faget er at sætte eleverne i stand til at afdække konkrete markedsmuligheder samt medvirke til  

 virksomhedens markedstilpasning og praktiske gennemførelse af  

 eksportforretninger.
1. Planlægningsfasen Eleverne skal med udgangspunkt i virksomhedens forudsætninger kunne  

 afdække virksomhedens interne og eksterne informationsbehov, samt erhverve  

 dybere kendskab til informationskilder og -steder med det formål at kunne  

 påpege markedsmuligheder og udvælge markeder på basis af indsamlede  

 markedsdata.
2. Tilpasning af eksportmarkedet Eleverne skal opnå forståelse af, hvordan virksomheden løbende tilpasser  

 grundparametre, kontaktparametre og organisation til eksportmarkedet.
3. International distribution Eleverne skal erhverve forståelse af og kendskab til indirekte og direkte  

 eksport, distributionsformer samt valg af distributionskanal.
 Eleverne skal have kendskab til forsendelses- og transportforhold.
4. Betaling og finansering Eleverne skal opnå kendskab til de vigtigste betalingsformer i  

 internationalhandel, herunder remburs, dokumentinkasso og løbende regning.
 Eleverne skal opnå forståelse af betydningen af debitorvurdering og  

 soliditetsoplysninger samt mulighederne for at begrænse tab i forbindelse med  

 valutakursændringer, transport og betaling.
 Eleverne skal orienteres om finansierings- og eksportstøtteordninger,  

 herunder Eksportfremmerådet (EFR), Eksportkreditrådet (EKR),  

 bankfinansiering, officielle finansieringsordninger (DANIDA, IFU) samt  

 Eksportfinansieringsfonden.
 Eleverne skal opnå forståelse af og kendskab til mulighederne for eksport  

 til internationalt støttede projekter, f.eks. via Verdensbanken og de  

 regionale udviklingsbanker, EF og FN's underorganisationer.
V.
PROJEKT Målet med undervisningen i denne del af faget er, at eleverne for et  

 udvalgt geografisk område anvender den indlærte viden til at udarbejde et  

 projekt med henblik på en vurdering af markedsmulighederne.
1. Projekt Eleverne skal kunne formulere projektets problemstillinger og planlægge  

 arbejdsgangen i projektet.
 Eleverne skal kunne indsamle, bearbejde og fremstille relevante data til  

 løsning af opgaven.
 Denne læreplan finder første gang anvendelse for de elever, der påbegynder  

 det 2-årige kursus til højere handelseksamen i august 1986.
 P.d.v.
 e.b.
N.H.
Tetzschner underv.insp.
