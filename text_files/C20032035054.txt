Skrivelse  

 om behandling af sager om tvangsadoption 1. Indledning På baggrund af en konkret sag har der vist sig behov for at  

 orientere nærmere om, hvordan sager om tvangsadoption bør behandles.
 Da det er meget få sager, der rejses om tvangsadoption, hersker  

 der nogen usikkerhed i amtskommunernes samrådssekretariater og i statsamterne  

 om, hvordan disse sager skal behandles i praksis.
 En gennemgang af sager om tvangsadoption fra de sidste 10 år  

 (1992-2002), som Civilretsdirektoratet for nylig har foretaget, har vist, at  

 der i perioden kun har været 12 sager.
 Det har navnlig været spørgsmålet om, hvorvidt det er  

 statsamtet eller det amtskommunale adoptionssamråd, der har kompetencen til  

 at  

 behandle sager om tvangsadoption, der har været usikkerhed om.
 Det fremgår af adoptionslovens §  

 4 a, stk. 1, at såfremt den, der ønskes  

 adopteret, er under 18 år, skal ansøgeren som udgangspunkt godkendes som  

 adoptant.
 Godkendelse kræves dog ikke, hvis der mellem adoptanten og  

 barnet består et særligt tilknytningsforhold, jf. §  

 4 a, stk. 2.
 Det betyder, at den myndighed, der skal vejlede en ansøger om  

 mulighederne for at gennemføre en adoption uden samtykke  en  

 tvangsadoption   

 altid må gøre sig klart, om adoption eventuelt kan ske uden  

 samrådsgodkendelse.
Som altovervejende hovedregel kan plejeforældre kun få  

 tilladelse til at adoptere et plejebarn efter reglerne om særlig tilknytning,  

 hvis der har været en massiv opfostring, hvilket i praksis vil sige 7-10 år,  

 jf.
Civilretsdirektoratets vejledning til statsamterne om adoption af 24.  

 marts  

 2003, pkt. 4.1.1.1.
2. Reglerne om  

 tvangsadoption Det fremgår af adoptionslovens § 9, stk. 2, at  

 adoptionsbevilling kan meddeles i særlige tilfælde, selv om der ikke kan  

 opnås  

 samtykke til adoptionen, nemlig når hensynet til barnets tarv afgørende  

 tilsiger dette.
Er barnet undergivet børne- og ungdomsforsorg, kræves  

 der  

 samtykke fra Den Sociale Ankestyrelse.
 Af forarbejderne til bestemmelsen fremgår det, at regelsættet  

 navnlig vil kunne anvendes over for børn, der igennem længere tid af kommunen  

 har været anbragt i privat familiepleje, og hvor de biologiske forældre har  

 undladt at opretholde en rimelig kontakt med barnet.
 Kravet om, at barnets tarv afgørende skal tilsige en  

 tvangsadoption, bør fortolkes meget strengt.
Også bestemmelsen i adoptionslovens § 10 angår  

 tvangsadoptioner.
Bestemmelsen tager særligt sigte på de såkaldte  

 glemte børn  

 på institutioner.
Reglerne har til formål at sikre, at plejeforældre, der er  

 interesseret i at adoptere et institutionsanbragt barn, får rimelig sikkerhed  

 for, at de, hvis en passende observationsperiode i hjemmet fungerer  

 tilfredsstillende, kan adoptere barnet, selv om barnets forældre ikke   

 hvis  

 adoptionen bliver aktuel  vil afgive samtykke.
 Som det fremgår ovenfor, vil sagerne om tvangsadoption i langt  

 de fleste tilfælde skulle forelægges Den Sociale Ankestyrelse.
 Socialministeren har derfor i Vejledning om særlig støtte til  

 børn og unge (nr. 4 af 16. januar 2002), kapitel 9 fastsat nærmere  

 retningslinier om tvangsadoption.
3. Sagens Behandling Det må i hvert enkelt tilfælde, hvor tvangsadoption kan komme  

 på tale, overvejes, ved hvilken myndighed sagen bør startes.
 I de tilfælde, hvor det må anses for udelukket, at et barn kan  

 vende tilbage til sit hjemlige miljø, og hvor det kan konstateres, at de  

 biologiske  

 forældre ikke vil afgive samtykke/erklæring til adoption, kan kommunen  

 overveje  

 muligheden for tvangsadoption.
 Det fremgår af Socialministeriets vejledning, at en kommunes  

 beslutning om anbefaling af tvangsadoption træffes af børn og  

 ungdomsudvalget.
I tilfælde, hvor der på forhånd er usikkerhed om, hvorvidt  

 forældrene vil afgive samtykke/erklæring, kan sagen med fordel indledes i  

 statsamtet, der indkalder plejeforældrene til en samtale og foretager en  

 undersøgelse af deres forhold, typisk ved at indhente en udtalelse fra  

 kommunen.
Det antages, at en sådan undersøgelse kan foretages inden for  

 rimelig  

 tid, idet kommunen allerede forudsættes at have et betydeligt kendskab til  

 plejeforældrene.
Når undersøgelsen er tilvejebragt indhenter statsamtet, om  

 muligt, samtykke/erklæring fra de biologiske forældre.
I nødvendigt omfang  

 vil  

 statsamtet kunne indkalde den eller de biologiske forældre til samtale for  

 rådgivning og vejledning om en adoptions retsvirkninger.
 Såfremt det ikke er muligt at opnå de biologiske forældres  

 samtykke/erklæring, vil sagen skulle sendes til kommunen, og børn og  

 ungeudvalget beslutte, om en tvangsadoption kan anbefales.
Hvorvidt der i det enkelte tilfælde består et sådant nært  

 tilknytningsforhold mellem plejeforældrene og barnet, at en godkendelse ikke  

 er  

 nødvendig, vurderes af statsamtet.
Såfremt statsamtet vurderer, at  

 plejeforældrene skal samrådsgodkendes som adoptanter, jf. adoptionslovens §  

 4 a, stk. 1, sendes sagen  før der  

 træffes afgørelse  til det amtskommunale adoptionssamråd.
 Herefter sendes sagen til Den Sociale Ankestyrelsen, og hvis  

 det her antages, at grundlaget for en tvangsadoption er til stede, sendes  

 sagen  

 til statsamtet, der skal forelægge sagen for Civilretsdirektoratet, inden der  

 træffes afgørelse.
 Der er klageadgang til både Civilretsdirektoratet og  

 domstolene.
