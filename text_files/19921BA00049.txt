Nr BSF 49 Forslag til folketingsbeslutning om sikring af fortsat vindmølleudbygning Fremsat af Riishøj (SF) Gade (SF) Birgitte Husmark (SF) Jes Lunde (SF)  

 Jens Thoft (SF) den 18. december 1992 Folketinget opfordrer regeringen til at fremme udbygning med vindmøller efter følgende retningslinier:
 - Fortsat etablering af vindmøller bør primært være et lokalt anliggende.  

 Vindmøller kan opstilles af vindmøllelav, lokale elforsyningsselskaber i  

 samarbejde med lav og/eller ved vindmøller i egen installation.
 - Elværkerne fritages for forpligtelserne i forhold til 100 MW-aftalen i  

 den nuværende form.
 - Aftalen om elværkernes udbygning med 100 MW vindkraft realiseres ved  

 samarbejde mellem lokale elforsyningsselskaber i samarbejde med lokale  

 vindmøllelav.
- Regeringen skal optage forhandlinger med kommunerne, sådan at de  

 nødvendige arealer sikres.
Kommunerne skal kunne etablere lokale vindmøller,  

 bl.a. ved indeksfinansiering.
 - Nettotilslutningsforholdene skal bringes i orden ved, at det præciseres,  

 at vindmøller tilsluttes elnettet ved nærmeste 10 kV-ledning.
 - Der åbnes op for, at vindmøllelav kan etablere vindmøller til havs for  

 at udvide placeringspotentialet.
 - Der afsættes en pulje under støtteordningen for vedvarende energi til  

 fremme af udskiftning af ældre, støjende møller med nye møller.
Bemærkninger til forslaget Udbygning med vindmøller er stødt på forhindringer, der kan betyde, at de  

 opstillede målsætninger i bl.a.
Energi 2000 ikke kan indfries.
 Efter forslagsstillernes opfattelse er det nødvendigt at tage hurtige  

 initiativer for at stoppe den farlige nedadgående tendens.
Socialdemokratiet har med B 38 fremsat et beslutningsforslag, der pålægger  

 miljøministeren inden 1. marts 1993 at udarbejde og fremlægge  

 landsplandirektiv om placering af elværksejede vindmølleparker.
Dette forslag  

 har mødt modstand dels på grund af tvangselementet, dels på grund af  

 elsektorens manglende engagement i vindmølleudbygningen generelt.
 Under et samråd i Folketingets energiudvalg den 10. december 1992 syntes  

 energiministeren ikke indstillet på at tage selvstændige initiativer.
Folkelige organisationer, bl.a.
Organisationen for Vedvarende Energi, har  

 peget på veje til at standse nedgangen i vindmølleudbygningen uden at gribe  

 til upopulære centralistiske indgreb.
 Efter forslagsstillernes opfattelse er det vigtigt at inddrage sådanne  

 alternative forslag, der bygger på et stærkere lokalt engagement i form af  

 styrkelse af vindmøllelavs og kommunernes positive rolle i  

 vindmølleudbygningen.
 Der er flere eksempler på lokale elforsyningsselskabers positive medvirken  

 ved vindmølleudbygning, bl.a. ved Avedøre, hvorfor et sådant samarbejde bør  

 søges fremmet.
 Der er skabt usikkerhed om, hvorvidt den vedtagne lov om vindmøller (L  

 235, Folketingsåret 1991-92) i praksis får den tilsigtede positive effekt.  

 Denne usikkerhed bør fjernes, bl.a. ved at det præciseres, at vindmøller  

 tilsluttes elnettet ved nærmeste 10 kV-ledning.
Det er vigtigt, at kommunerne påtager sig forpligtelser til at stille  

 egnede arealer til rådighed, men meget tyder på, at problemet løses lettere,  

 dersom vindmølleudbygning sikres gunstige betingelser med hensyn til  

 nettilslutning og afregning.
Herved bliver det lokale engagement generelt  

 styrket.
