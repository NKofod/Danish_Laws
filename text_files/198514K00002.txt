Nr BTL 2 Betænkning over Forslag til lov om De europæiske Fællesskabers udvidelse  

 med Spanien og Portugal   

 Nr L 2 1985-86, 1. samling Blad nr 180 Afgivet af markedsudvalget Afgivet: 19851108 Udvalget har behandlet lovforslaget i nogle møder og har herunder stillet spørgsmål til udenrigsministeren, som denne har besvaret skriftligt.
Herefter indstiller et flertal (udvalget med undtagelse af socialistisk folkepartis og venstresocialisternes medlemmer) lovforslaget til vedtagelse uændret.
Flertallet hilste med glæde, at de nye demokratier i Spanien og Portugal søgte optagelse som medlemmer af De europæiske Fællesskaber, og støtter, at disse lande nu optages i De europæiske Fællesskaber.
Et mindretal (socialistisk folkepartis medlemmer af udvalget) anfører:
Der er i Spaniens og Portugals parlamenter et betydeligt flertal for optagelse i EF, ligesom den folkelige opinion stærkt ønsker medlemskabet.
Derfor vil mindretallet ikke - selv om det ønsker Danmark ud af EF - stemme på en sådan måde, at det hindrer de 2 landes optagelse.
 Mindretallet vil således undlade at stemme ved 3. behandling.
Et andet mindretal (venstresocialisternes medlem af udvalget) indstiller lovforslaget til forkastelse ved 3. behandling.
Kent Kirk (KF) Collet (KF) Arne Lund (KF) Rønholt (KF) Bjørn Elmquist (V) Svend Heiselberg (V) fmd.
Tørnæs (V) Brusvang (CD) Hjortnæs (S) Arne Jensen (S) Risgaard Knudsen (S) Ivar Nørgaard (S) nfmd.
Bjørn Westh (S) Gade (SF) Lilli Gyldenkilde (SF) Albrechtsen (VS) Niels Helveg Petersen (RV) Partierne KrF, FP og FD havde ikke medlemmer i udvalget.
