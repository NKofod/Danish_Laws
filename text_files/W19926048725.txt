 Patentdirektoratet omgjorde Patentdirektoratets afgørelse og fandt  

 ikke varemærket SPIRIT! For athletes by athletes forveksleligt med mærkerne  

 SPIROT, SPIREX og SPIRA Sagen tilbagesendtes til Direktoratet for så vidt  

 angik spørgsmålet om forvekslelighed med det registrerede varemærke SPIRIT.
År 1992, den 4. december afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 12. juni 1989 indleverede klageren en ansøgning om registrering af  

 varemærket »SPIRIT! For athletes by athletes.« (billedmærke) for  

 alle varer i klasse 5 og 29.
I skrivelse af 12. februar 1990 nedlagde Spirit Sport Supplement ApS,  

 Roskilde, protest mod den indgivne ansøgning.
Protesten blev begrundet  

 således:
»Da vi har konstateret gennem vores advokat, at vores leverandør til  

 vores produktserie SPIRIT!, Jensen CNS, har ansøgt Patentdirektoratet om  

 rettighederne til varemærket SPIRIT!, må vi oplyse direktoratet, at vi  

 bestrider disse rettigheder.
Disse rettigheder er købt og betalt i August  

 1988, af det svenske firma Sport Fix AB.
Vi vedlægger kopi af forhandlingerne  

 mellem Sport Fix og os.
Deres ansøger er Jensen CNS af 1/4 1988 ApS.
Deres ansøgningsnummer er VA  

 4222 1989, af 12. juni 1989. Ansøgningen omfatter klasserne 5 og 29.
Som vores advokat ser situationen, er der ingen tvivl angående hvem  

 rettighederne tilkommer! Men for en ordens skyld, og for at undgå lignende  

 omstændigheder i fremtiden, har vi besluttet os for selv at ansøge om  

 varemærket SPIRIT!» Den 28. februar 1990 blev protesten af Patentdirektoratet sendt til  

 udtalelse hos ansøger.
 I skrivelse af 26. februar 1990 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærker:
 1. VR 0567 1970, SPIROT (ordmærke), visse varer i klasse 5.
 2. VR 2869 1978, SPIRIX (ordmærke), alle varer i klasse 5.
 3. VR 3760 1988, SPIRA (ordmærke), visse varer i klasse 5 og 9.
 4. VR 6640 1988, SPIRIT (ordmærke), alle varer i klasse 30.
 Klageren udtalte sig ikke i anledning af protesten eller modholdene.
 Den 27. november 1990 afslog Direktoratet ansøgningen under henvisning til  

 varemærkelovens § 14, stk. 1, nr. 6.
 Denne afgørelse har klageren ved skrivelse af 23. januar 1991 indbragt for  

 Patentankenævnet med påstand om, at det ansøgte mærke godkendes i klasserne 5  

 og 29. I ankebegrundelsen skriver klageren:
 »Det er min opfattelse, at der ikke er en sådan grad af risiko for  

 forveksling med de øvrige anførte varemærker, at dette i sig selv bør føre  

 til, at ansøgningen afslås.
 Min klients produkter kolliderer efter min opfattelse ikke med de  

 produkter, der er omfattet af de i afslaget anførte registreringer.
 Produkterne, der forhandles under navnet SPIRIT, er rettet mod en bestemt  

 målgruppe, nemlig sportsudøvere, og forhandles på indeværende tidspunkt alene  

 i motions- og sportscentre samt i specialforretninger (sportsforretninger).
 Hertil kommer, at navnet SPIRIT ikke bruges alene, men altid i  

 tekstsammenhængen »SPIRIT! for athletes by athletes«, og at  

 ansøgningen derfor ikke vedrører godkendelse af navnet alene, men sammen med  

 den øvrige tekst.
 Produkterne har været i omsætning i Danmark siden 2. kvartal 1988 og er  

 således indarbejdet på markedet inden for den relevante omsætningskreds.
 Produkterne er ligeledes inden for samme omsætningskreds indarbejdet på  

 markedet i Norge og Sverige, da der i stor udstrækning er sket fælles  

 markedsføring af produkterne.
 Der er ikke fra nogen af de i Patentdirektoratets afslag nævnte  

 mærkeindehavere til nu fremkommet indsigelse mod min klients produktnavn.
 Det er min opfattelse, at der ikke ved min klients anvendelse af navnet  

 SPIRIT sker en utilbørlig udnyttelse af værdien af de øvrige godkendte  

 varemærker.
Det er således min opfattelse, at min klients produktnavn kan anvendes  

 sideløbende med de allerede registrerede varemærker, uden væsentlig skade for  

 indehaverne af de ældre rettigheder.' I skrivelse af 7. februar 1992 har Patentdirektoratet udtalt:
 »I skrivelse hertil af 15. januar 1992 har Patentankenævnet anmodet  

 direktoratet om en udtalelse vedrørende varemærkeansøgning VA 4222 1989 under  

 hensyn til det i klageskrivelsen af 23. januar 1991 anførte.
 Ansøgningen er indgivet af Jensen CNS af 1. april 1988 ApS, Dianalund, og  

 angår et figurmærke indeholdende betegnelsen SPIRIT og ordene FOR ATHLETES BY  

 ATHLETES - . Ansøgningen er behandlet som omfattende alle varer i klasserne 5  

 og 29, idet det dog i ansøgningen var anført, at det primært drejede sig om  

 diæ-tiske produkter.
 Direktoratet fandt, som anført i skrivelse til ansøger af 26. februar  

 1990, det ansøgte mærke forveksleligt med fire registrerede varemærker,  

 nemlig VR 567 1970, VR 2869 1978, VR 3760 1988 og VR 6640 1989.
 Ansøgningen måtte derfor begrænses til at angå sådanne varer, der ikke  

 kolliderede med de varer, der var omfattet af registreringerne, medmindre  

 samtykke til det ansøgte mærkes regi strering blev fremskaffet fra de  

 pågældende mærkeindehavere.
 Der blev givet ansøgeren en frist på 4 måneder til at bringe sagen i  

 orden.
Firmaet Spirit Sport Supplement ApS havde imidlertid ved skrivelse af 12.  

 februar 1990 protesteret mod registreringen af det ansøgte mærke, idet  

 rettighederne til mærket påståedes at tilhøre den protesterende.
Som  

 dokumentation herfor blev henvist til nogle vedlagte kopier af en aftale  

 mellem det svenske firma Sport Fix AB og den protesterende.
 Protestskrivelsen blev ved skrivelse herfra af 28. februar 1990 tilsendt  

 ansøger med en bemærkning om, at såfremt protesten måtte give anledning til  

 en udtalelse, måtte en sådan indsendes inden udløbet af den ovenfor nævnte 4  

 måneders frist, da protesten ellers ville blive afgjort på det foreliggende  

 grundlag.
 Da ansøgeren ikke udtalte sig i sagen, hverken vedrørende de modholdte  

 registreringer eller den nedlagte protest, blev ansøgningen afslået i  

 skrivelse herfra af 27. november 1990 af hensyn til de modholdte registrerede  

 varemærker.
I skrivelse af 23. januar 1991 har advokat Finn Jørgensen på ansøgers  

 vegne indbragt direktoratets afgørelse for Patentankenævnet.
Som begrundelse for anken anfører klageren, at det ansøgte mærke ikke kan  

 anses for forveksleligt med de af direktoratet fremdragne varemærker.
Det  

 anføres således, at ansøgerens produkter ikke kolliderer med de produkter,  

 der er omfattet af de modholdte registreringer, idet det præciseres, at  

 ansøgers produkter er rettet mod en bestemt målgruppe, nemlig sportsudøvere,  

 og at de på indeværende tidspukt alene forhandles i motions- og sportscentre  

 samt i specialforretninger.
 Hertil kommer, at navnet SPIRIT ikke bruges alene, men altid i  

 tekstsammenhængen SPIRIT - FOR ATHLETES BY ATHLETES, og det oplyses, at  

 produkterne har været solgt i Danmark siden 2. kvartal 1988, hvorfor mærket  

 må anses for indarbejdet på markedet inden for den relevante omsætningskreds.
 Klageren påpeger, at der ikke er fremkommet indsigelse mod det ansøgte  

 mærke fra indehaverne af de af direktoratet modholdte registreringer, ligesom  

 der ikke ved anvendelsen af navnet SPIRIT sker en utilbørlig udnyttelse af  

 værdien af de øvrige godkendte varemærker.
 Klageren har på den baggrund anmodet Ankenævnet om at omgøre  

 Patentdirektoratets afslag, således at det ansøgte mærke kan registreres i  

 klasserne 5 og 29.
 Det skal indledningsvis bemærkes, at direktoratets afslag må anses for at  

 være givet med rette, da ansøgeren ikke inden den fastsatte frist havde  

 berigtiget ansøgningen af hensyn til de modhodlte registreringer.
Direktoratet har ikke udtrykkeligt taget stilling til den indgivne  

 protest, idet man har betragtet protesten som bortfaldet samtidig med  

 afslaget på ansøgningen.
Afslaget blev meddelt den protesterende ved  

 skrivelse af 27. november 1990.
Det er iøvrigt direktoratets opfattelse, at den nedlagte protest ikke kan  

 tages til følge, idet den protesterende ikke har godtgjort at have en bedre  

 ret til det ansøgte mærke.
Det indsendte materiale dokumenterer således ikke,  

 at protesterende har varemærkeret til mærket SPIRIT i Danmark.
Det skal i den  

 forbindelse bemærkes, at det er direktoratets praksis ikke at åbne mulighed  

 for en mere omfattende bevisførelse på det her omhandlede tidspunkt af en  

 sags behandling.
I stedet henvises til muligheden for at nedlægge indsigelse  

 efter offentliggørelsen af det ansøgte mærke.
I den foreliggende sag har det  

 som nævnt ikke været aktuelt at oplyse den protesterende herom, da  

 ansøgningen blev afslået.
For så vidt angår de modholdte registrerede mærker skal direktoratet  

 fastholde, at man finder det ansøgte mærke forveksleligt med disse mærker.  

 Mærkebestanddelen SPIRIT i det ansøgte mærke er særdeles fremtrædende og  

 udgør således den dominerende del af mærket.
Der er mærkelighed mellem ordet  

 SPIRIT og ordene SPIROT, SPIRIX og SPIRA.
Alle ord har de 4 første bogstaver  

 fælles, og det er som oftest den første del af mærkerne det købende publikum  

 fæster sig ved.
Det drejer sig om ord på 2 stavelser, der alle har første  

 stavelse fælles.
For så vidt angår SPIRIX og SPIROT har anden stavelse 2  

 bogstaver fælles.
Da der tillige er varesammenfald mellem de af ansøgningen  

 omfattede varer og de varer, der er omfattet af de nævnte registreringer, må  

 mærkerne anses for forvekslelige.
For så vidt angår den modholdte  

 registrering VR 6640 1989 SPIRIT, der er registreret for alle varer i klasse  

 30, er dette mærke identisk med den dominerende del af det ansøgte mærke, og  

 da der tillige foreligger vareartslighed mellem klasse 30 og såvel klasse 5  

 som klasse 29, må også disse to mærker anses for forvekslelige.
Det kan ved ansøgningens behandling ikke tillægges betydning, at mærket  

 har været brugt siden 1988, og at der efter det oplyste ikke er fremkommet  

 indsigelser mod mærkets brug eller registrering fra indehaverne af de nævnte  

 mærker, idet mærket ikke har været offentliggjort.
Ved bedømmelsen af  

 mærkernes forvekslelighed er det i den foreliggende sag endvidere ikke  

 afgørende, om brugen af det ansøgte mærke vil medføre en utilbørlig  

 udnyttelse af de modholdte mærkers værdi.
Da direktoratet opfatter klageskrivelsen således, at mærket fortsat ønskes  

 registreret for alle varer i klasserne 5 og 29, anmodes Patentankenævnet om  

 at stadfæste direktoratets afgørelse.« Klageren har ved telefax af 13. oktober 1992 tilskrevet nævnet således:
 »Som det fremgår af mit brev af 19. august d.å. til Patentankenævnet,  

 repræsenterer jeg ApS KBUS 38 nr. 2398, der ejes af Wild Cat Ltd., og som har  

 erhvervet aktiviteterne, herunder varemærkerettighederne, i Jensen CNS af 1/4  

 1988 Aps under konkurs, hvilken overdragelse endnu ikke har kunnet anmeldes  

 til Registeret.
 Som også nævnt har det været særdeles vanskeligt at fremskaffe oplysniger  

 i sagen.
Det er imidlertid nu lykkedes mig at få oplyst den nærmere karakter af de  

 varer, som det ansøgte mærke praktisk øn skes anvendt for.
På denne baggrund  

 ønskes ansøgningen begrænset, således at ansøgningen frafaldes for så vidt  

 angår klasse 29, og således at ansøgningen for så vidt angår klasse 5  

 begrænses til at omfatte diætiske drikke til medicinsk anvendelse for  

 sportsfolk, ikke i form af te, kaffe eller kakao.
Dette medfører efter min  

 opfattelse, at de modholdte varemærkeregistreringer VR nr. 3760/88, VR  

 6640/89 og VR 567/70 ikke længere bør være til hinder for imødekommelse af  

 ansøgningen.
Med hensyn til varemærkeregistrering nr.
VR 2869/78 (SPIRIX (W)), har jeg  

 kontaktet Benzon Pharma A/S, som nu er indehaver af den nævnte registrering,  

 idet jeg har anmodet om en stillingtagen til, hvorvidt man vil meddele  

 samtykke til, at det af Jensen CNS af 1/4 1988 ApS ansøgte mærke kan  

 registreres med den begrænsede varefortegnelse.
Endnu har jeg ikke kunnet  

 modtage nogen tilkendegivelse fra Benzon Pharma A/S, men har dog fået oplyst,  

 at mærket af Alfred Benzon-koncernen hidtil har været anvendt alene som  

 betegnelse for en medicinsk specialitet, som markedsføres gennem apotekerne,  

 og som ingen lighed har med den varegruppe, for hvilken det ansøgte mærke nu  

 ønskes registreret.
Med hensyn til den af Spirit Sport Supplement ApS nedlagte protest  

 bemærkes, at den protesterende ikke kan siges at have godtgjort en bedre ret  

 til det ansøgte mærke, og at det derfor ikke kan anses for begrundet at tage  

 hensyn hertil på sagens nuværende stadium.
Som det fremgår af  

 Patentdirektoratets udtalelse af 7. februar d.å. i anledning af anken (side  

 4, øverst), må det anses for at være mere hensigtsmæssigt at henvise den  

 protesterende til muligheden for at nedlægge indsigelse efter  

 offentliggørelsen af det ansøgte mærke.
På det tidspunkt, hvor Patentdirektoratet afæskede det nu konkursramte  

 Jensen CNS af 1/4 1988 ApS en besvarelse af direktoratets betænkning af 26.  

 februar 1990, befandt ansøgervirksomheden sig i en krise, der noget senere  

 førte til virksomhedens konkurs.
I denne situation forekom en tilbundsgående  

 stillingtagen til direktoratets skrivelse formentlig uoverkommelig for  

 virksomheden, som ikke var vant til at beskæftige sig med varemærkeretlige  

 forhold, og det forsømtes derfor at overholde den fastsatte besvarelsesfrist.
På denne baggrund og i betragtning af, at der nu synes tilvejebragt  

 mulighed for, at sagen kan gennemføres til registrering, anmoder jeg om, at  

 Patentankenævnet oversender ansøgningssagen til fortsat behandling i  

 Patentdirektoratet.
Denne begæring skal også ses i lyset af, at mine klienter  

 har erhvervet aktiverne i Jensen CNS af 1/4 1988 ApS, herunder den verserende  

 varemærkeansøgning, i forvisning om, at ansøgningssagen var i god gænge, samt  

 at en afvisning af at lade ansøgningssagen fortsætte hos direktoatet, vil  

 udslukke mine klienters prioritet og udsætte dem for en alvorlig risiko for  

 at lide et betydeligt retstab.
Da jeg har forstået, at den protesterende ikke ønsker mundtlig forhandling  

 af sagen, og da sagens karakter må anses for i betydelig grad ændret ved de  

 nu fremkomne oplysninger og begrænsninger m.v., frafaldes det tidligere  

 fremsatte ønske om mundtlig behandling, idet Patentankenævnet anmodes om at  

 afgøre spørgsmålet om henvisning til fortsat behandling ved  

 Patentdirektoratet ud fra det grundlag, som Ankenævnet nu er i besiddelse  

 af.« Ankenævnet har behandlet sagen på sit møde den 16. oktober 1992.
 Ingen af parterne gav møde.
 Ankenævnet skal udtale:
 Det ansøgte varemærke findes ikke forveksleligt med de registrerede  

 varemærker:
SPIROT (ordmærke), visse varer i klasse 5, SPIRIX (ordmærke), alle varer i klasse 5, og SPIRA (ordmærke), visse varer i klasse 5 og 9.
 Under hensyn til det i klagerens skrivelse af 13. oktober 1992 anførte  

 findes sagen at burde tilbagesendes til Direktoratet til fortsat behandling  

 for så vidt angår spørgsmålet om forvekslelighed med det registrerede  

 varemærke SPIRIT (ordmærke), alle varer i klasse 30.
Herefter bestemmes:
 Sagen tilbagesendes til Direktoratet til fortsat behandling i realiteten.
Grønning-Nielsen.
Hans Chr.
Thomsen.
S.
Gulmann.
 Patentdirektoratet så efter begrænsning af ansøgningen bort fra VA 6640  

 1988 SPIRIT.
 Ansøgningen blev imidlertid afslået, da overdragelseserklæring vedrørende  

 ny indehaver ikke blev indsent.
