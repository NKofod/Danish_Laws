Indledning Det følger af Skattestyrelseslovens § 13, at Told- og Skattestyrelsen  

 forud for den almindelige ligning skal udarbejde en plan for ligningens  

 forløb og for fremgangsmåden ved udøvelsen af Told- og Skattestyrelsens  

 tilsyn med den kommunale ligningsindsats.
 Ligningsplanen forelægges Ligningsrådet til godkendelse.
 Ved udarbejdelsen af ligningsplanen for indkomståret 1990 er der lagt vægt  

 på, at lignings- og kontrolindsatsen tilrettelægges på en måde, der i videst  

 muligt omfang sikrer en ensartet præventiv effekt.
 Ved skattemyndighedernes informations- og instruktionsvirksomhed skal det  

 sikres, at borgerne har tilstrækkeligt kendskab til skattereglerne.
 Det tilstræbes at sikre borgerne den størst mulige retssikkerhed samtidig  

 med, at det i videst muligt omfang sikres at skattelovgivningen anvendes ens  

 over for alle borgere.
 Den statslige og kommunale skatteforvaltning skal fungere som en helhed.
Opgavefordelingen Ved udarbejdelsen af ligningsplanen for indkomståret 1990 er der taget  

 udgangspunkt i efterfølgende beskrivelse af opgavefordelingen mellem  

 skatteforvaltningernes forskellige organer.
Ligningsrådet Ligningsrådet udøver sammen med Told- og Skattestyrelsen tilsynet med de  

 kommunale skattemyndigheders virksomhed og fastlægger retningslinier for  

 styrelsens administration på ligningsområdet.
Ligningsrådet giver meddelelse til de kommunale ligningsmyndigheder om - hvor mange selvangivelser og regnskaber, der som minimum skal gennemses  

 nøjere - hvor mange ansættelsesændringer en ligningsmæssig gennemgang af de  

 forskellige skatteyderkategorier erfaringsmæssigt medfører - planlagte landsomfattende kontrolaktioner.
 Hvis en kommune gentagne gange ikke har opnået de forventede resultater af  

 ligningsarbejdet, kan Ligningsrådet efter indstilling fra Told- og  

 Skattestyrelsen meddele kommunen bindende direktiver for ligningsarbejdet.
 De bindende direktiver kan være et pålæg om, at nærmere angivne dele af  

 ligningen skal udføres af eksterne sagkyndige for kommunens regning.
 Ligningsrådet kan endvidere optage ansættelser til revision og foretage  

 ændringer heraf, og Ligningsrådet kan efter skatteministerens bemyndigelse  

 afgøre sager vedrørende efterbetaling af skat og (eventuelt) bødeansvar.
Told- og Skattestyrelsen Told- og Skattestyrelsen skal ifølge skattestyrelsesloven påse, at  

 ligningen foretages behørigt og ensartet over hele landet.
 Told- og Skattestyrelsen udarbejder hvert år planer for ligningen og for  

 tilsynet med ligningsarbejdet.
 Told- og Skattestyrelsen udarbejder ligningsvejledningen og udsender  

 cirkulærer og anvisninger til brug ved tilrettelæggelsen og gennemførelsen af  

 ligningsarbejdet.
 Told- og Skattestyrelsen sørger for udvikling og drift af de centrale  

 skatte- og indtægtsregistre, som styrelsen har ansvaret for og styringen af.  

 Oplysningerne fra disse registre stilles under hensyntagen til gældende  

 registerforskrifter og indgåede aftaler til rådighed for regionerne og de  

 kommunale skattemyndigheder.
 Told- og Skattestyrelsen har ansvaret for planlægningen og koordinering af  

 kontrolindsatsen, herunder planlægning af landsdækkende kontrolaktioner.
 Told- og Skattestyrelsen kan udtage selvangivelser m.v. til gennemgang og  

 foretage ændringer heraf, herunder ændre ansættelser, der er foretaget af  

 lokale skattemyndigheder.
Told- og Skattestyrelsen sikrer ved udsendelse af administrative  

 retningslinier, at skattestraffesager behandles ensartet.
Styrelsen medvirker  

 endvidere til, at sagsbehandlingen ved politi og domstole fremmes mest  

 muligt.
Told- og Skatteregionerne Told- og Skatteregionerne varetager Told- og Skattestyrelsens regionale  

 opgaver.
Regionerne varetager således - efter retningslinier fra Told- og  

 Skattestyrelsen - tilsynet med den kommunale ligning.
 Told- og Skatteregionerne varetager styring og koordinering af den samlede  

 lignings- og kontrolindsats i de enkelte regioner.
Inden ligningsperiodens begyndelse vurderes den kommunale ligningsplan af  

 Told- og Skatteregionen og kommunen i fællesskab.
Told- og Skatteregionens  

 eventuelle bemærkninger meddeles kommunalbestyrelsen.
 Told- og Skatteregionen kan udtage selvangivelser m.v. til gennemgang og  

 foretage ændringer heraf, herunder ændre ansættelser, der er foretaget af  

 kommunerne.
 Told- og Skatteregionen yder bistand til kommunerne ved gennemførelse af  

 større revisionssager og tilrettelægger i samarbejde med kommunerne i  

 regionen fælles større kontrolaktioner.
 Regionernes kontrolarbejde over for de enkelte virksomheder skal i videst  

 muligt omfang koordineres med det kommunale ligningsarbejde.
Hvis kommunen efter ligningsperiodens udløb ikke har opnået de forventede  

 resultater af ligningen, skal Told- og Skatteregionen bemærke dette over for  

 kommunalbestyrelsen.
En sådan bemærkning kan eventuelt ledsages af en  

 henstilling om, hvordan ligningsindsatsen bør tilrettelægges fremover.
 Told- og Skatteregionerne påser, at der sker en ensartet udtagelse og  

 bedømmelse af ansvarssager.
Told- og Skatteregionerne skal udbygge og intensivere samarbejdet med  

 kommunerne og derved bl.a. sikre en ensartet ligning.
Regionerne instruerer  

 og vejleder kommunerne om ny lovgivning og praksis.
 For så vidt angår Københavns og Frederiksberg kommuner varetages  

 ovennævnte regionale opgaver af Told- og Skattestyrelsen, således som det er  

 nærmere aftalt i tillægsaftalen af 19. september 1989 til kommuneaftalen.
Kommunerne Den kommunale skatteopgave omfatter serviceopgaver og hjælp til borgerne i  

 forbindelse med forskudsregistrering, selvangivelse og årsopgørelse samt  

 inddrivelse af personlige skatterestancer, ligning og revision.
De kommunale skattemyndigheder foretager skatteansættelse af indkomst og  

 formue.
Ligningsarbejdet udføres efter den kommunale ligningsplan, der  

 udarbejdes under kommunalbestyrelsens ansvar.
Den kommunale ligningsplan Nedenstående hovedelementer bør indgå i den kommunale ligningsplan:
 - Ligningsopgavens indhold og omfang fordelt på skatteydergrupper.
 - Principper for valg af udsøgningskriterier.
 - Antal selvangivelser og regnskaber, der udover de af Ligningsrådet  

 udmeldte måltal, skal gennemses nøjere.
 - Beskrivelse af den planlagte ligningskontrol og revision herunder  

 virksomhedsbesøg.
 - De mandskabsmæssige ressourcer såvel kvantitativt som kvalitativt.
 - Ressourceanvendelsen, herunder en fordeling på ikke erhvervsdrivende,  

 erhvervsdrivende og selskaber, samt omfanget af undersøgelser ved besøg i  

 virksomheder.
 - Beskrivelse af resultatregistrering/statistik.
 Kommunerne skal i ligningsplanerne angive, hvor langt de kalkulerer med,  

 at ligningsarbejdet vil være fremskredet pr. 1. december 1991.
 Når denne dato er passeret, dog senest 31. december 1991, afgiver de  

 kommuner, der ikke har nået det kalkulerede mål, en status over  

 ligningsarbejdet til Told- og Skatteregionen.
 Hvis der sker ændringer i ligningsplanen i ligningsperioden, meddeles  

 dette til Told- og Skatteregionen med angivelse af, hvorledes  

 ligningsarbejdet i den resterende del af ligningsperioden tænkes  

 tilrettelagt.
 Ved ligningsperiodens afslutning afgiver kommunen en redegørelse om  

 ligningens forløb til Told- og Skatteregionen.
 Ovennævnte regionale opgaver varetages dog af Told- og Skattestyrelsen for  

 så vidt angår Københavns og Frederiksberg kommmuner, således som det er  

 nærmere aftalt i tillægsaftalen af 19. september 1989 til kommuneaftalen.
Ligningsarbejdets afvikling A.
Ikke erhvervsdrivende.
Fra ca. 10. januar 1991 udsender Told- og Skattestyrelsen et  

 oplysningskort til hovedparten af landets skatteydere.
Skatteyderen kan ved  

 tilbagesendelse af kortet senest den 15. februar 1991 meddele oplysninger,  

 som skattemyndighederne ikke i forvejen er i besiddelse af.
Fra ca. 1. april 1991 udsender Told- og Skattestyrelsen den forudprintede  

 selvangivelse.
Samtidig vil hovedparten af skatteyderne modtage en  

 årsopgørelse for indkomståret 1990. Såfremt selvangivelsen er ukorrekt eller  

 ufyldestgørende, skal den returneres i korrigeret stand til kommunen senest  

 den 15. maj 1991.
 Det søges tilstræbt, at alle skatteydere har modtaget en årsopgørelse  

 senest den 30. juni 1991.
 Skatteydernes oplysninger, de centralt indberettede oplysninger samt  

 slutligningsoplysninger for tidligere indkomstår indgår i Told- og  

 Skattestyrelsens central edb- registre og er grundlaget for  

 udsøgningssystemet (SLS-P).
Kommunen har mulighed for på forhånd at fastlægge en række  

 udsøgningskriterier primært i form af beløbsgrænser og/eller procentuelle  

 afgivelser.
Endvidere kan de kommunale skattemyndigheder udtage særlige  

 skatteydere eller grupper af skatteydere til ligningsmæssig kontrol.
 På grundlag af den maskinelle behandling bliver der således udsøgt et  

 antal skatteydere i hver kommune til ligningsmæssig kontrol.
B.
Erhvervsdrivende og selskaber.
 I løbet af februar 1991 udsendes den udvidede selvangivelse (S 10) til  

 alle, der ikke er omfattet af forannævnte »kortordning«.  

 Selvangivelsen skal indsendes til kommunen senest den 10. juni 1991.
 Selvangivelsen for selskaber m.fl. udsendes i april måned 1991 og skal  

 indsendes til kommunen senest den 1. juli 1991.
Told- og Skattestyrelsen vil i samarbejde med kommunerne opbygge et  

 særligt erhvervsrettet kontrolsystem til brug for ligningen af den  

 erhvervsmæssige del af selvangivelsen.
Kontrolsystemet bygger på opsamlede  

 data og indhøstede erfaringer samt aktuelle oplysninger vedrørende  

 indkomståret 1990.
 Det erhvervsrettede kontrolsystem omfatter erhvervsvirksomheder bortset  

 fra de virksomheder, som er fritaget for indsendelse af standardiserede  

 regnskabsoplysninger, jf. styrelsens cirkulære 1989-53 af 29. december 1989.
 De resterende, mindre virksomheder skal udsøges ved hjælp af individuelle  

 metoder, der udformes af den enkelte kommune.
 Erhvervsdsrivende skatteyderes private økonomiske forhold gennemgår samme  

 maskinelle behandlling som for ikke erhvervsdrivende.
Kontrolvirksomhed Told- og Skattestyrelsen er ansvarlig for den samlede kontrol- og  

 revisionsvirksomhed, herunder iværksættelse og koordinering af  

 landsomfattende kontrolaktioner.
Denne virksomhed omfatter bl.a. instruktion  

 af og bistand til regioner og kommuner i forbindelse med sådanne aktioner.
De iværksatte undersøgelser og pilotprojekter inden for det finansielle  

 marked, specielt hvad angår marginspekulation, terminshandler,  

 valutalånsarrangementer, deltagelse i puljeordninger o.l., fortsættes.
Der  

 iværksættes yderligere en undersøgelse af den finansielle sektors udbud af  

 lån og køb af værdipapirer i samme valuta, bl.a. australske dollars og  

 engelske pund.
 Den igangværende pilotundersøgelse vedrørende de skattemæssige  

 konsekvenser af omtruktureringen inden for ejendomsformidling med  

 udgangspunkt i den overdragelser, der er sket fra ejendomsmæglerne til  

 finansielle koncerner, fortsættes.
Der vil blive taget intiativ til en koordineret revisionsindsats over for  

 større virksomheder med aktiviteter i flere regioner.
Ud fra objektive  

 kriterier udvælges et antal af denne type virksomheder til en revisionsmæssig  

 gennemgang.
Udvælgelsen vil blandt andet blive foretaget på grundlag af  

 virksomhedernes omsætning og antal ansatte, ligesom brancher, der  

 erfaringsmæssigt giver anledning til væsentlige skattemæssige problemer, vil  

 blive opprioriteret.
Den revisionsmæssige gennemgang vil blive foretaget af  

 Told- og Skatteregionerne i samarbejde med kommunerne og under vejledning af  

 Told- og Skattestyrelsen.
 Told- og Skattestyrelsen vil intensivere overvågningen af den omfattende  

 handel med såvel over- som underskudsselskaber og herved sikre, at misbrug af  

 reglerne forhindres.
 Told- og Skattestyrelsen vil undersøge investeringer i udenlandske  

 selskaber for at få afklaret, i hvor høj grad investeringerne er påvirket af  

 særlige regler i dobbeltbeskatningsaftaler og lignende.
Told- og Skattestyrelsens samarbejde med udenlandske skattemyndigheder  

 fortsættes og udbygges.
Udveksling af oplysninger til forbedring af  

 ligningsgrundlaget søges effektiviseret, såvel vedrørende enkeltoplysninger  

 som i større revisionssager.
Gennemførelsen af simultane revisioner  

 intensiveres.
Told- og Skattestyrelsen vil i samarbejde med de lokale skattemyndigheder  

 forstærke indsatsen for en forbedret ligningskontrol af hovedaktionærer og  

 deres selskaber.
Ved forbedring af oplysningerne i det særlige  

 aktionærregister skal det sikres, at der foretages en samtidig ligning af  

 selskab og hovedaktionær.
Informations- og instruktionsvirksomhed Told- og Skattestyrelsen orienterer om ny skattelovgivning m.v.
Der lægges  

 vægt på, at skattereglerne gøres forståelige for skatteyderne.
Den årlige ligningsvejledning udsendes i marts 1991 og finder anvendelse  

 ved ligningen for indkomståret 1990. Den giver udtryk for Told- og  

 Skattestyrelsens opfattelse af gældende ret og skal i almindelighed følges af  

 skattemyndighederne.
De anvisninger, der er vedtaget af Ligningsrådet, er  

 indarbejdet i Ligningsvejledningen.
Disse skal lægges til grund ved  

 ligningen.
Told- og Skattestyrelsen vil i nødvendigt omfang afholde instruktionsmøder  

 om ny lovgivning og ændring i praksis.
Instruktionen vil primært være rettet  

 mod Told- og Skatteregionernes instruktører.
