Bekendtgørelse  

 om tilskud til fremme af innovation, forskning  

  

 og udvikling m.v. i fødevare-, jordbrugs- og fiskerisektoren I medfør af § 4, stk. 6, § 9, § 11, stk. 1  

 og 3, § 13, stk. 4, 6 og 7, § 15, stk. 1, § 16, stk.  

 1;§ 17,  

 § 18, § 19, § 20, § 21, § 22, stk. 2, § 23 og  

 § 24  

 i lov nr. 421 af 31. maj 2000 om tilskud til fremme af innovation, forskning  

 og  

 udvikling m.v. i fødevare-, jordbrugs- og fiskerisektoren (innovationsloven)  

 som ændret ved lov nr. 430 af 6. juni 2002, lov nr. 381 af 3. maj 2006, lov  

 nr.  

 538 af 8. juni 2006 og § 5 i bekendtgørelse af Økologilov, jf.  

 lovbekendtgørelse nr. 761 af 29. juni 2006, fastsættes:
Kapitel 1 Innovationsordningens formål § 1.  

  

 I  

 henhold til innovationslovens § 1 er formålet med denne ordning at  

 fremme  

 fødevare-, jordbrugs- og fiskerisektorens innovations-, forsknings- og  

 udviklingsindsats med henblik på at bidrage til at 1)  

 	  

 sikre, at de  

 fødevarer, der produceres, er sunde og af høj kvalitet, 2)  

 	  

 styrke fødevare-,  

 jordbrugs- og fiskerisektorens konkurrenceevne, 3)  

 	  

 fremme udviklingen af  

 nye produkter, herunder nonfood produkter, med højt innovationsindhold, 4)  

 	  

 bevare jordbrugs- og  

 fiskerierhvervenes ressourcegrundlag og sikre miljø og  

 dyrevelfærd  

 samt gode arbejdsbetingelser, 5)  

 	  

 forbedre forbrugernes  

 muligheder for at opnå relevante og pålidelige oplysninger om produkternes  

 egenskaber og om de forhold, hvorunder produkterne er produceret, og 6)  

 	  

 styrke  

 innovationskapaciteten i fødevare-, jordbrugs- og fiskerisektorens  

 virksomheder  

 og institutioner.
Kapitel 2 Definitioner m.v. vedrørende  

 innovationsordningen § 2.  

  

 Definitionen af små og mellemstore virksomheder, der er inklusiv  

 mikro  

 virksomheder, følger den definition, som  

 EU-Kommissionen  

 til enhver tid anvender.
 § 3.  

  

 Ved  

 anvendelsesorienterede forskningsaktiviteter forstås projektaktiviteter, hvor  

 aktiviteterne ikke kan kommercialiseres på kort sigt, jf. § 26,  

 stk. 2, nr. 2.
 Stk. 2.  

  

 Ved  

 grundlagsskabende  

 forskningsaktiviteter forstås  

 projektaktiviteter, der ikke er kommercialiseringsegnede, jf. § 26,  

 stk. 2, nr. 1.
 Stk. 3.  

  

 Offentlige  

 og private forskningsinstitutioner omfatter også forsøgsinstitutioner.
 § 4.  

  

 Ved  

 tilskudsberettigede projektomkostninger, i denne bekendtgørelse benævnt  

 meromkostninger, forstås de direkte udgifter, som er nødvendige for at  

 gennemføre et projekt, jf. kapitel 8.
 § 5.  

  

 Ved  

 et  

 forprojekt  

 forstås et projekt, der har til formål  

 at undersøge mulighederne for at formulere et egentligt innovations-,  

 forsknings- eller udviklingsprojekt, jf. § 21.
 Stk. 2.  

  

 Ved et  

 integreret projekt forstås et innovations-, forsknings- og udviklingsprojekt,  

 der omfatter både det primære jordbrug og forarbejdning og forædling af  

 jordbrugsprodukter, og innovations-, forsknings- og udviklingsprojekter, der  

 omfatter både det primære fiskeri og forarbejdning og forædling af  

 fiskeriprodukter,  

 jf. innovationslovens § 7, stk. 3.
 § 6.  

  

 Ved  

 en generisk kampagne forstås branchesammenslutningers indsatser for arter af  

 jordbrugs- og fiskeriprodukter, jf. § 28.
 § 7.  

  

 Det  

 i innovationslovens § 4 nævnte rådgivende udvalg vedrørende projekter  

 angående  

 det primære jordbrug benævnes i denne bekendtgørelse Det Rådgivende Udvalg.
 Stk. 2.  

  

 Økologiske  

 projekter under innovationslovens kapitel 5, der kan kommercialiseres,  

 behandles efter reglerne i innovationslovens kapitel 2-4.
Kapitel 3 Administration Myndigheder m.v.
 § 8.  

  

 Direktoratet for  

 FødevareErhverv  

 træffer afgørelse om  

 ydelse af tilskud i henhold til innovationslovens kapitel 2, 3 og 5 og om  

 bortfald af tilsagn om tilskud og tilbagebetaling af tilskud, jf.  

 innovationslovens § 17 og § 18.
 Stk. 2.  

  

 Direktoratet  

 udøver beføjelser for ministeren for fødevarer, landbrug og fiskeri efter  

 innovationslovens § 13, stk. 2, om fravigelse af tidsfrist og  

 § 16, stk. 2, om kontrol m.v.
 § 9.  

  

 Innovationsudvalget træffer afgørelse om ydelse af tilskud til gennemførelse  

 af  

 projekter under innovationslovens kapitel 4 vedrørende innovation, forskning  

 og  

 udvikling i forbindelse med forarbejdning og forædling af jordbrugs- og  

 fiskeriprodukter, jf. innovationslovens § 7, stk. 2.
 Stk. 2.  

  

 Innovationsudvalget træffer afgørelse om ydelse af tilskud til integrerede  

 projekter, jf. innovationslovens § 7, stk. 3.
 Stk. 3.  

  

 Innovationsudvalget træffer afgørelse om ydelse af tilskud til generiske  

 kampagner, jf. § 28.
 § 10.  

  

 Det Rådgivende Udvalg rådgiver Direktoratet for  

 FødevareErhverv  

 i forbindelse med projekter under innovationslovens kapitel 2 og  

 Innovationsudvalget i forbindelse med behandling af integrerede projekter,  

 der  

 fagligt vedrører projekter under innovationslovens kapitel 2.
 Stk. 2.  

  

 Innovationsudvalget rådgiver direktoratet i forbindelse med projekter under  

 innovationslovens kapitel 3.
 Stk. 3.  

  

 Det  

 Økologiske  

 Fødevareråd  

 rådgiver direktoratet i  

 forbindelse med økologiske projekter under innovationslovens kapitel 5.
 § 11.  

  

 Innovationsudvalget og Det Rådgivende Udvalg nedsættes for perioder af 4 år.
 § 12.  

  

 Direktoratet for  

 FødevareErhverv  

 varetager  

 sekretariatsopgaver for Innovationsudvalget og gennemfører udvalgets  

 afgørelser.
 Stk. 2.  

  

 Direktoratet varetager sekretariatsopgaver for Det Rådgivende Udvalg.
 Stk. 3.  

  

 Direktoratet varetager sekretariatsopgaver for Det Økologiske  

 Fødevareråd, jf. § 5 i bekendtgørelse af Økologilov.
Kapitel 4 Fælles bestemmelser om ydelse af tilskud til  

 projekter under innovationsloven Ansøgninger om tilskud m.v.
 § 13.  

  

 Der kan efter ansøgning gives tilsagn om tilskud til ejere, forpagtere og  

 brugere af jordbrugsbedrifter og danske erhvervsfiskefartøjer, til grupper  

 eller sammenslutninger af jordbrugsbedrifter og erhvervsfiskefartøjer,  

 private  

 virksomheder og brancheorganisationer o.l., foreninger, selvejende  

 institutioner samt til offentlige og private forskningsinstitutioner.
 Stk. 2.  

  

 Tilskud til  

 økologiske projekter under kapitel 7 kan endvidere ydes til offentlige  

 institutioner.
 § 14.  

  

 Ansøgning om tilskud indsendes til Direktoratet for  

 FødevareErhverv  

 på et særligt ansøgningsskema, der fås ved henvendelse til direktoratet.
 Stk. 2.  

  

 Virksomheder og private forskningsinstitutioner skal vedlægge ansøgningen  

 årsregnskab for de sidste 3 regnskabsår.
 § 15.  

  

 Hvis projektet medfinansieres med andre offentlige midler eller midler fra en  

 EU-ordning, skal ansøgningen indeholde oplysning herom samt oplysning om,  

 hvor  

 stort et beløb, medfinansieringen udgør.
 Stk. 2.  

  

 I  

 ansøgningen angives særskilt hvilke projektaktiviteter, der vedrører  

 opbygning  

 af virksomhedens innovationskompetence, jf. § 22, stk. 2.
 § 16.  

  

 Når en projektansøgning er imødekommet helt eller delvis på baggrund af  

 behandlingen i de udvalg og råd, der medvirker ved vurdering og afgørelse af  

 projektansøgninger under innovationsloven, fremsender Direktoratet for  

 FødevareErhverv  

 et tilsagn til ansøger.
 Stk. 2.  

  

 Ansøger  

 skal over for direktoratet skriftligt acceptere tilsagnet senest 4 uger efter  

 modtagelsen, idet tilsagnet ellers bortfalder.
 Stk. 3.  

  

 Direktoratet kan fravige den i stk. 2 nævnte frist.
 § 17.  

  

 Såfremt projektet gennemføres med deltagelse af flere parter, skal der  

 udarbejdes en projektrelateret samarbejdsaftale mellem parterne, og der skal  

 blandt deltagerne udpeges en ansvarlig for projektets gennemførelse og  

 økonomi.
 Stk. 2.  

  

 Samarbejdsaftalen skal være Direktoratet for  

 FødevareErhverv  

 i hænde senest 3 måneder efter, at tilsagnet er accepteret.
 Stk. 3.  

  

 Direktoratet kan fravige den i stk. 2 nævnte frist.
Projektperiode § 18.  

  

 Det er en betingelse for ydelse af tilskud til projekter under  

 innovationsloven, at projektet gennemføres inden for en fastlagt  

 projektperiode, der ikke overskrider 5 år fra projektets begyndelse.
 Stk. 2.  

  

 Projektperioden kan tidligst begynde på det tidspunkt, hvor de respektive  

 udvalg, der medvirker ved behandling af projektansøgninger under  

 innovationsloven, har behandlet projektansøgningen.
 Stk. 3.  

  

 Direktoratet for  

 FødevareErhverv  

 kan fravige  

 bestemmelserne i stk. 1 og stk. 2.
Fastlæggelse og udmelding af temaer § 19.  

  

 Innovationsudvalget rådgiver ministeren for fødevarer, landbrug og fiskeri  

 vedrørende udmelding af temaer.
 Stk. 2.  

  

 Innovationsudvalget indhenter faglig rådgivning fra Det Rådgivende Udvalg  

 vedrørende temaer inden for innovation, forskning og udvikling i det primære  

 jordbrug og fra Det Økologiske  

 Fødevareråd  

 vedrørende  

 temaer inden for økologi.
 Stk. 3.  

  

 Information  

 om udmeldte temaer, herunder ansøgningsfrister og procedurer, samt  

 tilskudsbetingelser og eventuelle beløbsmæssige rammer sker via  

 offentliggørelse på  

 internettet  

 på www.fvm.dk  

 og/eller www.dffe.dk eller anden form for bred annoncering.
Kapitel 5 Betingelser for tilskud og tilskudssatser  

 vedrørende innovations-, udviklings- og forskningsprojekter Tilskud til projekter under innovationslovens kapitel  

 2, 3 og 4 § 20.  

  

 Projekter under innovationslovens kapitel 2 vedrører innovation, forskning og  

 udvikling m.v. i det primære jordbrug, dog ikke skovbrug.
 Stk. 2.  

  

 Projekter  

 under innovationslovens kapitel 3 vedrører innovation, forskning og udvikling  

 m.v. i den primære fiskerisektor, herunder akvakultur.
 Stk. 3.  

  

 Projekter  

 under innovationslovens kapitel 4 vedrører innovation, forskning og udvikling  

 m.v. i forarbejdning og forædling af jordbrugs- og fiskeriprodukter, samt  

 integrerede projekter, jf. innovationslovens § 7, stk. 2 og  

 stk. 3.
Stk. 4.  

  

 Afgrænsningen af hvilke af de i stk. 3 nævnte projekter, der kan ydes  

 tilskud til, foretages med udgangspunkt i Traktatens bilag I.
Tilskud kan  

 herefter ydes til projekter vedrørende forarbejdning og forædling af  

 jordbrugs-  

 og fiskeriprodukter til varer, der ikke er omfattet af bilag I, hvis  

 projektet  

 vedrører udvikling af produkter, der 1)  

 	  

 er biprodukter  

 opstået ved forarbejdning af basis jordbrugs- eller fiskeriprodukter, og som  

 indebærer en bedre udnyttelse af basisprodukterne, således at indtægterne for  

 produkterne af de pågældende basisprodukter øges, 2)  

 	  

 er nye produkter, der  

 væsentligt øger afsætningsmulighederne for de pågældende basisprodukter eller 3)  

 	  

 medfører nye  

 afsætningsmuligheder af væsentlig betydning for de pågældende basisprodukter.
 § 21.  

  

 Tilskud til  

 forprojekter  

 ydes efter de regler, der er  

 gældende for de udviklings- eller forskningsaktiviteter, som  

 forprojektet  

 vedrører.
 Stk. 2.  

  

 Videreføres  

 resultatet af  

 forprojektaktiviteter  

 ikke i tilhørende  

 udviklings- eller forskningsaktiviteter, betragtes  

 forprojektaktiviteter  

 som et selvstændigt projekt i forbindelse med tilbagebetalingsreglerne, jf.  

 § 42.
 § 22.  

  

 Projektaktiviteter, der vedrører opbygning af innovationskompetence,  

 fastlægges  

 i forbindelse med Innovationsudvalgets og Det Rådgivende Udvalgs behandling  

 af  

 projektansøgninger vedrørende innovation, forskning og udvikling under  

 innovationslovens kapitel 2, 3 og 4.
 Stk. 2.  

  

 Projekter  

 vedrørende de i stk. 1 nævnte projektaktiviteter skal vedrøre mindst to  

 af  

 innovationslovens indsatsområder.
 Stk. 3.  

  

 Tilskud til  

 de i stk. 1 nævnte aktiviteter ydes efter samme regler, som er gældende  

 for tilskud til den projekttype, som aktiviteterne vedrører.
 Stk. 4.  

  

 Af  

 tilsagnet fremgår de projektaktiviteter, der er blevet fastlagt som  

 aktiviteter, der vedrører opbygning af innovationskompetencen, og størrelsen  

 af  

 den tilskudsdel, der i forbindelse hermed er fritaget for tilbagebetaling,  

 jf.  

 § 42, stk. 3, nr. 4.
 § 23.  

  

 Der kan ikke ydes tilskud til projekter under innovationslovens kapitel 2 og  

 kapitel 3, hvis meromkostningerne udgør mindre end 40.000 kr.
 Stk. 2.  

  

 Der kan  

 ikke ydes tilskud til projekter under innovationslovens kapitel 4, hvis  

 meromkostningerne udgør mindre end 100.000 kr.
 § 24.  

  

 Tilskud til projekter under innovationslovens kapitel 2, 3 og 4, herunder til  

 testmarkedsføring, der gennemføres af små og mellemstore virksomheder, kan  

 ydes  

 med maksimalt 50 pct. af meromkostningerne.
 Stk. 2.  

  

 Tilskud til  

 projekter under innovationslovens kapitel 2, 3 og 4, der gennemføres af andre  

 virksomheder end de i stk. 1 nævnte, kan ydes med maksimalt 40 pct. af  

 meromkostningerne, såfremt projekter gennemføres i samarbejde med små og  

 mellemstore virksomheder og/eller i samarbejde med offentlige og private  

 forskningsinstitutioner.
 § 25.  

  

 Ved vurdering af tilskud til de i innovationslovens kapitel 2, 3 og 4 nævnte  

 udviklings- og forskningsprojekter lægges især vægt på følgende  

 indsatsområder:
1)  

 	  

 Nye produkter og  

 produktionsprocesser, 2)  

 	  

 eksport, 3)  

 	  

 opbygning af  

 innovationskompetence, herunder uddannelse af kvalificeret arbejdskraft 4)  

 	  

 spisekvalitet,  

 sporbarhed og kvalitetssikring, 5)  

 	  

 fødevare- og  

 ernæringssikkerhed, 6)  

 	  

 fødevaredokumentation, 7)  

 	  

 arbejdsmiljø, 8)  

 	  

 sikring af miljø,  

 natur og ressourcegrundlag, 9)  

 	  

 økologi, 10)  

 	  

 dyrevelfærd, 11)  

 	  

 nonfood, 12)  

 	  

 anvendelsesorienteret  

 forskning.
 Stk. 2.  

  

 Der lægges  

 herudover vægt på projektets kvalitet, relevans og effekt.
 § 26.  

  

 Der kan ydes tilskud til forskningsprojekter vedrørende innovationslovens  

 kapitel 2, 3 og 4, der gennemføres af offentlige eller private  

 forskningsinstitutioner, såfremt projekterne gennemføres i samarbejde med  

 virksomheder.
 Stk. 2.  

  

 Forskningsinstitutioner kan til de i stk. 1 nævnte projekter opnå  

 følgende  

 tilskudssatser:
1)  

 	  

 Maksimalt 90 pct. af  

 meromkostningerne vedrørende projektaktiviteter, der er forskningstunge og  

 grundlagsskabende, 2)  

 	  

 maksimalt 70 pct. af  

 meromkostningerne vedrørende projektaktiviteter, der er anvendelsesorienteret  

 forskning.
 Stk. 3.  

  

 Direktoratet for  

 FødevareErhverv  

 kan fravige de i  

 stk. 2 nævnte tilskudssatser for så vidt angår projektaktiviteter, der i  

 forbindelse med andre forskningsaktiviteter vurderes nødvendige for at  

 fremkalde et projekt.
 § 27.  

  

 Resultatet af projekter, hvortil der ydes mere end 50 pct. i tilskud, skal  

 offentliggøres inden for en tidsfrist, som fastsættes af Direktoratet for  

 FødevareErhverv.
 Stk. 2.  

  

 For private  

 forskningsinstitutioner, der opnår mere end 50 pct. i tilskud, gælder de i  

 § 31, stk. 2, nævnte betingelser.
Tilskud til generiske kampagner og tilskud til  

 testmarkedsføring § 28.  

  

 Tilskud kan ydes til generiske kampagner udført af branchesammenslutninger  

 o.l.  

 i forbindelse med indsatser for jordbrugs- og fiskeriprodukter af generel  

 interesse for hele eller dele af den pågældende sektor eller branche, og hvor  

 særlige samfundsmæssige hensyn gør sig gældende.
 Stk. 2.  

  

 Det er en  

 betingelse for ydelse af tilskud efter stk. 1, at kampagnen har  

 nyhedsværdi i forhold til samfundsmæssige prioriteringer, herunder kvalitet,  

 fødevaresikkerhed, miljø, ernæring eller økologi.
 Stk. 3.  

  

 Der kan  

 ikke ydes tilskud til kampagner, der henviser til national oprindelse som  

 hovedformålet  

 med kampagnen.
 Stk. 4.  

  

 Branchesammenslutninger o.l., hvor én eller nogle få virksomheder dominerer,  

 kan ikke opnå tilskud til generiske kampagner, der skønnes at indgå som et  

 almindeligt led i medlemsvirksomhedernes aktiviteter.
 Stk. 5.  

  

 Direktoratet  

 for  

 FødevareErhverv  

 kan fravige bestemmelsen i  

 stk. 4, såfremt den dominerende virksomhed indgår i et  

 netværkssamarbejde,  

 der rækker ud over virksomheden.
 § 29.  

  

 Tilskud til de i § 28, stk. 1, nævnte aktiviteter kan ydes med  

 indtil  

 50 pct. af meromkostningerne.
 § 30.  

  

 Små og mellemstore virksomheder kan opnå tilskud til testmarkedsføring, jf.  

 § 24.
 Stk. 2.  

  

 Det er en  

 forudsætning for ydelse af tilskud efter stk. 1, at en test er nødvendig  

 for at opnå projektresultatet.
 Stk. 3.  

  

 Tilskud til  

 et projekt vedrørende testmarkedsføring kan ydes for en periode på højst 9  

 måneder, der ikke må påbegyndes senere end 1 år efter afslutningen af det  

 projekt, hvis resultater ønskes testet på markedet.
Kapitel 6 Medfinansiering med andre offentlige midler  

 m.v.
 § 31.  

  

 Projekter under innovationslovens kapitel 2, 3, 4 og 5 kan medfinansieres med  

 andre offentlige midler udover med midler fra innovationsloven med op til 95  

 pct. af meromkostningerne under overholdelse af betingelserne, jf. punkt 5.  

 14,  

 EFs rammebestemmelser for statsstøtte til forskning og udvikling (96/C  

 45/06,  

 senest ændret ved 98/C 48/02).
 Stk. 2.  

  

 De i  

 stk. 1 nævnte betingelser er følgende:
1)  

 	  

 Projektet skal  

 vedrøre produkter, der er anført i Traktatens bilag I, 2)  

 	  

 projektet skal være  

 af generel interesse for den specielt berørte sektor (eller delsektor), uden  

 at  

 det medfører urimelig forvridning af konkurrencen i andre sektorer, 3)  

 	  

 der skal  

 offentliggøres oplysninger om projektet i relevante dagblade/tidsskrifter,  

 der  

 mindst er landsdækkende, og som ikke er begrænset til medlemmer af en  

 specifik  

 organisation, så det sikres, at enhver, der måtte være interesseret i  

 projektarbejdet, umiddelbart kan blive bekendt med, at det udføres eller  

 bliver  

 udført, og den interesserede skal have eller på anmodning få adgang til  

 projektets resultater, og 4)  

 	  

 alle interesserede  

 parter, herunder tilsagnshaver skal have lige adgang, både hvad angår  

 omkostninger og tid til at udnytte resultaterne af projektarbejdet.
 Stk. 3.  

  

 Ønsker  

 tilsagnshaver ikke projektet og dets resultater offentliggjort i henhold til  

 de  

 i stk. 2 nævnte betingelser, kan projektet medfinansieres med andre  

 offentlige midler udover med midler fra innovationsloven, hvis det samlede  

 offentlige tilskud ikke overstiger det maksimale tilskud efter  

 innovationsloven, jf. dog § 27 og § 33, stk. 4.
 Stk. 4.  

  

 På samme  

 betingelser som nævnt i stk. 3 kan midler fra en EU-ordning, som  

 forudsætter national medfinansiering, indgå i projektets finansiering, hvis  

 det  

 samlede offentlige tilskud ikke overstiger det maksimale tilskud efter den  

 pågældende EU-ordning.
 Stk. 5.  

  

 De i  

 § 28 nævnte projekter vedrørende generiske kampagner kan medfinansieres  

 med andre offentlige midler udover med midler fra innovationsloven, hvis det  

 samlede offentlige tilskud ikke overstiger det maksimale tilskud, jf.  

 EFs  

 rammebestemmelser om statsstøtte til reklamer (2001/C 252/03).
Kapitel 7 Tilskud til fremme af særlige økologiske  

 projekter § 32.  

  

 Tilskud kan ydes til informationsvirksomhed, udarbejdelse af undervisnings-  

 og  

 informationsmateriale, undervisning og kursusafholdelse, markforsøg,  

 græsrodsforskning og andre ikke kommercielle foranstaltninger, som er af  

 særlig  

 betydning for udvikling af økologisk jordbrugsproduktion, herunder nonfood.
 § 33.  

  

 Tilskud kan maksimalt udgøre 50 pct. af meromkostningerne til projekter  

 vedrørende anvendelse af økologiske fødevarer i institutioner.
Stk. 2.  

  

 Tilskud kan  

 udgøre mere end 50 pct. af meromkostningerne, når projektet gennemføres af  

 ejere, forpagtere eller brugere af jordbrugsbedrifter, grupper eller  

 sammenslutninger af ejere af jordbrugsbedrifter, organisationer og lignende,  

 selvejende institutioner samt offentlige og private forskningsinstitutioner,  

 hvis 1)  

 	  

 projektet alene  

 vedrører udarbejdelse af undervisnings- eller informationsmateriale, 2)  

 	  

 projektet vedrører informationsvirksomhed,  

 undervisning eller kursusafholdelse, 3)  

 	  

 projektet omfatter  

 aktiviteter inden for økologisk jordbrugsproduktion, som er samordnet under  

 landboorganisationernes rådgivningstjeneste, 4)  

 	  

 projektet vedrører  

 græsrodsforskning, der omfatter forskningsprægede forsøg, som ikke  

 gennemføres  

 i det etablerede forskningsmiljø, 5)  

 	  

 den forhøjede sats er  

 en forudsætning for at sikre gennemførelsen af et projekt, der skønnes at  

 være  

 af offentlig interesse, og hvor resultaterne af projektet vil blive  

 offentliggjort,  

 så snart de foreligger, eller 6)  

 	  

 særlige grunde i  

 øvrigt taler herfor.
 Stk. 3.  

  

 Direktoratet for  

 FødevareErhverv  

 fastsætter nærmere  

 betingelser for udbetaling af tilskud, herunder vedrørende offentliggørelse  

 af  

 projektets resultater.
 Stk. 4.  

  

 Tilskud til  

 private forskningsinstitutioner, jf. stk. 2, kan ydes under samme  

 betingelser om offentliggørelse, som fremgår af § 31, stk. 2.
 § 34.  

  

 Der kan ikke ydes tilskud til projekter, hvor de tilskudsberettigede  

 omkostninger udgør mindre end 40.000 kr.
Kapitel 8 Meromkostninger m.v.
 § 35.  

  

 Projektets meromkostninger kan omfatte kompensation for lønudgifter afholdt i  

 projektperioden til personer, som deltager i projektet, udgifter til eksterne  

 konsulenter, ekstern bistand, materialer, nødvendigt udstyr,  

 markedsundersøgelser  

 og andre udgifter, der er nødvendige for at gennemføre projektet.
 Stk. 2.  

  

 Der ydes  

 ikke tilskud til moms, medmindre denne endeligt bæres af tilsagnshaver.
 Stk. 3.  

  

 Tilskud kan  

 ikke ydes til følgende omkostninger:
1)  

 	  

 Reklamekampagner, jf.  

 dog § 28 og § 30, 2)  

 	  

 anlægsinvesteringer,  

 bortset fra bygnings- og inventarinvesteringer, der er nødvendige  

 forudsætninger for at gennemføre projektets forsøgs- og udviklingsfaser, 3)  

 	  

 andel i  

 afskrivninger, generelle drifts- og serviceudgifter m.v., bortset fra den  

 andel, der er en nødvendig forudsætning for at gennemføre projektets forsøgs-  

 og udviklingsfaser, 4)  

 	  

 dækning af tabt  

 produktion for ansøger på arealer eller i lokaler, hvor innovations-,  

 forsknings- og udviklingsarbejdet gennemføres, 5)  

 	  

 udgifter, som  

 tilsagnshaver har afholdt før projektperiodens begyndelse, eller 6)  

 	  

 finansieringsomkostninger  

 under enhver form.
 Stk. 4.  

  

 Hvis  

 projektet gennemføres af forskningsinstitutioner fastsættes de for et  

 projekts  

 gennemførelse nødvendige indirekte fællesudgifter som husleje,  

 bygningsudgifter  

 og administration m.v. i henhold til Finansministeriets budgetvejledning.
 Stk. 5.  

  

 Salgsværdien af produkter udviklet som led i projektet fratrækkes ved  

 opgørelsen af meromkostningerne.
Stk. 6.  

  

 Direktoratet for  

 FødevareErhverv  

 fastsætter værdien  

 for udstyr eller inventarinvesteringer, der har en værdi efter projektets  

 afslutning.
Værdien modregnes i opgørelsen af meromkostningerne.
Kapitel 9 Betingelser for udbetaling af tilskud § 36.  

  

 Tilskud udbetales på grundlag af opgørelser over de med projektet forbundne  

 og  

 betalte meromkostninger.
 Stk. 2.  

  

 Tilskud kan  

 udbetales i rater for den del af projektperioden, som de respektive rater  

 vedrører.
 Stk. 3.  

  

 Opgørelser  

 vedrørende sidste rateudbetaling er den endelige opgørelse over de med  

 projektet  

 forbundne meromkostninger.
 Stk. 4.  

  

 Den  

 endelige opgørelse skal være vedlagt en slutrapport, der dokumenterer, at  

 projektet er gennemført i henhold til det accepterede tilsagn, og være  

 Direktoratet for  

 FødevareErhverv  

 i hænde senest 3  

 måneder efter projektperiodens afslutning.
 Stk. 5.  

  

 Fristen i  

 henhold til stk. 4 er for offentlige forskningsinstitutioner 6 måneder.
 Stk. 6.  

  

 Det er en  

 betingelse for udbetaling af tilskud, at direktoratet har godkendt  

 rateopgørelser, endelig opgørelse samt slutrapport.
 Stk. 7.  

  

 Tilsagnshaver skal ved sin eksterne anvendelse af projektets resultater  

 oplyse,  

 at projektet er udviklet med tilskud under innovationsloven.
 § 37.  

  

 Opgørelser skal være attesteret af en statsautoriseret eller registreret  

 revisor.
 Stk. 2.  

  

 For så vidt  

 angår de i innovationslovens kapitel 2 nævnte projekter, kan opgørelser af  

 meromkostninger være attesteret af en landøkonomisk konsulent.
 Stk. 3.  

  

 Hvis  

 tilsagnshaver er en statslig forskningsinstitution, skal opgørelser være  

 attesteret af den økonomisk ansvarlige for projektet.
§ 38.  

  

 Små og mellemstore virksomheder kan anmode om at få tilskuddet udbetalt i op  

 til 4 årlige rater.
Hver rate skal bortset fra sidste rate som minimum være  

 på  

 10.000 kr.
 Stk. 2.  

  

 Direktoratet kan dispensere fra den i stk. 1 nævnte beløbsgrænse.
Stk. 3.  

  

 Andre  

 virksomheder og forskningsinstitutioner kan anmode om at få tilskuddet  

 udbetalt  

 i op til 2 årlige rater.
Hver rate skal bortset fra sidste rate som minimum  

 være på 50.000 kr.
 § 39.  

  

 Opgørelser af meromkostninger i forbindelse med projekter, hvori flere  

 tilsagnshavere  

 deltager, skal indsendes samlet til  

 Direktoratet for  

 FødevareErhverv.
 § 40.  

  

 Det er en betingelse for udbetaling af tilskud, at tilsagnshaver anviser en  

 konto i et pengeinstitut, som tilskuddet kan overføres til.
 § 41.  

  

 Opgørelse over de med projektet forbundne meromkostninger udfærdiges på et  

 særskilt skema, som fås ved henvendelse i Direktoratet for  

 FødevareErhverv.
 Stk. 2.  

  

 Slutrapport  

 udfærdiges efter retningslinier, som fastsættes af direktoratet.
 Stk. 3.  

  

 De i  

 § 37, stk. 2- 3, nævnte attestationer sker ved en særskilt  

 revisorerklæringsblanket, som er tilgængelig på direktoratets hjemmeside.
Kapitel 10 Tilbagebetaling af tilskud vedrørende  

 projekter, der kommercialiseres § 42.  

  

 Udnyttes projektet kommercielt, skal tilskud tilbagebetales.
 Stk. 2.  

  

 Tilbagebetalingskravet kan ikke overstige det udbetalte tilskud.
 Stk. 3.  

  

 Tilsagnshaver er fritaget for krav om tilbagebetaling i følgende tilfælde:
1)  

 	  

 det ydede tilskud  

 overstiger ikke 100.000 kr., 2)  

 	  

 små og mellemstore  

 virksomheders to førstkommende projektansøgninger under innovationsloven  

 efter  

 lov nr. 381 af 3. maj 2006 om ændring af innovationsloven trådte i kraft den  

 15. juni 2006, hvis der til begge projekter hver for sig opnås et tilskud på  

 ikke over 750.000 kr., 3)  

 	  

 det ydede tilskud  

 vedrører projektaktiviteter, der vedrører opbygning af virksomhedens  

 innovationskompetence, eller 4)  

 	  

 det ydede tilskud  

 vedrører fremme af særlige økologiske projekter, jf. kapitel 7.
 Stk. 4.  

  

 Direktoratet for  

 FødevareErhverv  

 kan frafalde krav om  

 tilbagebetaling, hvis tilskud er ydet til en brancheorganisation o.l., og  

 hvis  

 projektresultatet udnyttes kommercielt af en bredere kreds, jf.  

 innovationslovens § 19, stk. 4.
 § 43.  

  

 Fastlæggelsen af tilbagebetalingskravet sker på baggrund af en opgørelse over  

 det nettoprovenu, som resultatet af det gennemførte projekt har skabt i en  

 periode på 3 år regnet fra projektperiodens afslutning.
 Stk. 2.  

  

 Ved det i  

 stk. 1 nævnte nettoprovenu forstås bruttoomsætning, inklusiv indtægter  

 oppebåret ved salg eller udnyttelse af licenser og  

 know  

 how, som er udviklet under projektet, fratrukket  

 omsætningsrelaterede omkostninger.
 Stk. 3.  

  

 Opgørelsen  

 foretages på et særskilt skema, som fås ved henvendelse til Direktoratet for  

 FødevareErhverv.
 § 44.  

  

 Opgørelsen skal være attesteret af en statsautoriseret eller registreret  

 revisor.
 Stk. 2.  

  

 For så vidt  

 angår de i innovationslovens kapitel 2 nævnte projekter kan opgørelsen være  

 attesteret af en landøkonomisk konsulent.
 Stk. 3.  

  

 Vedrørende  

 de i stk. 1 og 2 nævnte attestationer henvises desuden til § 41,  

 stk. 3.
 § 45.  

  

 Opgørelsen skal være Direktoratet for  

 FødevareErhverv  

 i hænde senest 3 år og 3 måneder efter projektperiodens afslutning, ellers  

 kræves tilskuddet tilbagebetalt.
 Stk. 2.  

  

 Direktoratet kan fravige den i stk. 1 nævnte frist.
 § 46.  

  

 Tilskud tilbagebetales med tillæg af renter, hvis ikke Direktoratet for  

 FødevareErhverv  

 har modtaget tilbagebetalingsbeløbet senest  

 30 dage efter, at krav om tilbagebetaling er fremsat over for tilsagnshaver.
 Stk. 2.  

  

 Rentetillæg  

 beregnes med en rentesats, der svarer til diskontoen plus et tillæg på 2 pct.  

 Direktoratet fastsætter den 1. januar rentesatsen for 1 år ad gangen.
Kapitel 11 Bortfald af og tilbagebetaling af uberettiget  

 modtaget tilskud § 47.  

  

 Direktoratet for  

 FødevareErhverv  

 kan bestemme, at  

 tilsagn om tilskud bortfalder helt eller delvis, og at uberettiget udbetalt  

 tilskud skal tilbagebetales helt eller delvis, hvis 1)  

 	  

 tilsagnshaver har  

 overtrådt innovationslovens § 17, stk. 1, nr. 1 og 2, 2)  

 	  

 tilsagnshaver  

 tilsidesætter sin pligt i medfør af § 36, stk. 4, § 48,  

 innovationslovens § 16, stk. 2 og 3, eller pligter i medfør af  

 regler  

 udstedt i henhold til innovationslovens § 16, stk. 1, eller 3)  

 	  

 forudsætningerne for  

 tilsagn om tilskud er væsentligt forrykket, f.eks. ved en virksomheds ophør,  

 konkurs,  

 afhændelse eller overdragelse af produktions- og salgsrettigheder.
 Stk. 2.  

  

 Tilbagebetalingskravet tillægges en rente med en rentesats, der er fastsat i  

 henhold til rentelovens § 5. Renterne beregnes fra fremsættelsen af  

 kravet  

 om tilbagebetaling.
Kapitel 12 Kontrol og tilsyn § 48.  

  

 Direktoratet for  

 FødevareErhverv  

 forestår kontrol og  

 tilsyn af tilsagnshavers projektadministration, jf. § 8, stk. 2.
 Stk. 2.  

  

 Tilsagnshaver har pligt til at ledsage eller lade en stedfortræder ledsage  

 kontrolpersonalet og yde den nødvendige bistand ved kontrollen.
 Stk. 3.  

  

 Tilsagnshaver  

 skal opbevare skatte-, moms- og driftsregnskaber samt regnskaber vedrørende  

 projektet i 5 år efter projektet er afsluttet.
 Stk. 4.  

  

 Tilsagnshaver  

 skal i 5 år efter udløbet af den i § 43, stk. 1, nævnte frist opbevare  

 skatte-,  

 moms- og driftsregnskaber samt regnskaber vedrørende opgørelsen af det i §  

 43,  

 stk. 1 nævnte  

 nettoprovenue.
 § 49.  

  

 Direktoratet for  

 FødevareErhverv  

 fastsætter  

 retningslinier for opgørelser af tilskudsberettigede meromkostninger, for  

 registrering af tilskudsberettigede aktiviteter og for opgørelser af det  

 nettoprovenu, der efter projektperiodens afslutning er skabt i den i  

 § 43,  

 stk. 1 nævnte periode.
 Stk. 2.  

  

 Direktoratet fastsætter retningslinier for gennemførelse af revision af  

 regnskab og regnskabsaflæggelse vedrørende projektet.
Kapitel 13 Force majeure § 50.  

  

 Direktoratet for  

 FødevareErhverv  

 anerkender følgende  

 begivenheder som force majeure:
1)  

 	  

 Tilsagnshavers eller  

 projektleders død, 2)  

 	  

 tilsagnshavers eller  

 projektleders langvarige uarbejdsdygtighed, 3)  

 	  

 ekspropriation, 4)  

 	  

 en alvorlig  

 naturkatastrofe, som i væsentlig grad berører arealer eller anlæg, der  

 anvendes  

 i projektet, 5)  

 	  

 ødelæggelse ved  

 ulykkestilfælde af stalde eller anlæg, der anvendes i projektet, 6)  

 	  

 en besætning, der  

 anvendes i projektet, bliver ramt af en smitsom husdyrsygdom, der medfører  

 offentlige indgreb, og som er omfattet af bekendtgørelse nr. 1123 af 22.  

 november 2004 om lister over smitsomme sygdomme til lov om hold af dyr, bilag  

 3, eller en epizooti.
 Stk. 2.  

  

 Det er en  

 betingelse for anerkendelse af force majeure, at de indtrufne begivenheder  

 forhindrer opfyldelse af de forpligtelser i forhold til hvilke, der påberåbes  

 force majeure, på en måde, der ikke af tilsagnshaver burde være forudset ved  

 projektet begyndelse, og at tilsagnshaver ikke uden uforholdsmæssige  

 opofrelse  

 kunne have afværget dem.
 Stk. 3.  

  

 Direktoratet kan i ganske særlige tilfælde anerkende andre begivenheder som  

 force majeure end de, der er nævnt i stk. 1.
§ 51.  

  

 Hvis tilsagnshaver eller dennes dødsbo ønsker at påberåbe sig force majeure,  

 skal dette meddeles Direktoratet for  

 FødevareErhverv  

 skriftligt senest 30 arbejdsdage efter det tidspunkt, hvor tilsagnshaver  

 eller  

 dennes dødsbo er i stand til at gøre det.
Meddelelsen skal være vedlagt  

 fyldestgørende  

 dokumentation.
Kapitel 14 Klageadgang § 52.  

  

 Klager over afgørelse truffet af Direktoratet for  

 FødevareErhverv  

 efter denne bekendtgørelse indgives efter reglerne i bekendtgørelse om  

 Direktoratet for  

 FødevareErhvervs  

 opgaver og  

 beføjelser.
 Stk. 2.  

  

 Ved  

 afgørelser i henhold til stk. 1, der beror på en indstilling fra udvalg,  

 der er rådgivende, og afgørelser truffet af Innovationsudvalget i henhold til  

 lovens kapitel 4, er det kun retlige spørgsmål, der kan påklages.
Kapitel 15 Straffebestemmelser § 53.  

  

 Medmindre højere straf er forskyldt efter anden lovgivning, straffes med bøde  

 den, der overtræder innovationslovens § 22, samt den, der overtræder  

 bestemmelser i regler fastsat om forhold, der er omfattet af loven eller  

 denne  

 bekendtgørelse.
Stk. 2.  

  

 Direktoratet  

 for  

 FødevareErhverv  

 kan tilkendegive, at sagen kan  

 afgøres uden retlig forfølgning, hvis det skønnes, at overtrædelsen ikke vil  

 medfører højere straf end bøde.
Det er en betingelse herfor, at den, der har  

 begået overtrædelsen, erklærer sig skyldig i overtrædelsen og erklærer sig  

 rede  

 til inden nærmere angivet frist, der efter begæring kan forlænges, at betale  

 en  

 i tilkendegivelsen angivet bøde.
 Stk. 3.  

  

 For den i  

 stk. 1 nævnte tilkendegivelse finder retsplejelovens § 834, stk.1,  

 nr. 2 og 3, og stk. 2, tilsvarende anvendelse på tilkendegivelser fra  

 direktoratet.
 Stk. 4.  

  

 Betales  

 bøden i rette tid, eller bliver den efter stedfunden vedtagelse inddrevet  

 eller  

 afsonet, bortfalder videre forfølgning.
Kapitel 16 Ikrafttrædelsesbestemmelser § 54.  

  

 Bekendtgørelsen træder i kraft den 26. august 2006.
 Stk. 2.  

  

 Bekendtgørelse nr. 318 af 7. maj 2001 om tilskud til fremme af innovation,  

 forskning og udvikling m.v. i fødevare-, jordbrugs- og fiskerisektoren  

 ophæves.  

 Bestemmelserne finder fortsat anvendelse for ansøgninger indgivet inden den  

 15.  

 juni 2006.
 Stk. 3.  

  

 Dog gælder  

 § 30 for projekter, der er afsluttet inden den 15. juni 2006.
