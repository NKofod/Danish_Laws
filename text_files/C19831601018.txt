§ 1 Bestyrelsen er nedsat i henhold til § 11 i lov om film (lov nr. 306 af 9.  

 juni 1982). Den har den almindelige ledelse af filmcentralens virksomhed,  

 fordeler de til rådighed værende midler på produktion, indkøb og distribution  

 af kortfilm og træffer den endelige administrative afgørelse om midlernes  

 anvendelse.
§ 2 Formanden indkalder til ordinære møder.
Ekstraordinært møde indkaldes, når  

 formanden anser det for påkrævet, eller når to medlemmer fremsætter ønske  

 herom.
Stk. 2.  Medlemmerne indkaldes skriftligt med mindst een  

 uges varsel.
Indkaldelsen skal være ledsaget af dagsorden.
§ 3 Bestyrelsen er beslutningsdygtig, når mindst 3 medlemmer er til stede.  

 Afgørelser træffes ved almindelig stemmeflerhed.
Ved stemmelighed gør  

 formandens - i dennes fravær næstformandens - stemme udslaget.
Stk. 2.  Når forholdene gør det påkrævet, kan sager af  

 særlig hastende karakter afgøres uden for bestyrelsesmøderne.
Der gives i så  

 fald medlemmerne lejlighed til forinden at tilkendegive deres standpunkt  

 skriftligt eller telefonisk.
§ 4 Bestyrelsen fastlægger mindst een gang om året filmcentralens produktions-  

 og anskaffelsespolitik på grundlag af en indstilling fra programredaktionen.
Stk. 2.  Sager om produktion og anskaffelse af kortfilm  

 afgøres på grundlag af indstillinger fra programredaktionen.
Dennes vurdering  

 af et projekts kunstneriske kvalitet kan ikke anfægtes af bestyrelsen.  

 Bestyrelsen skal påse, at projekter ikke strider mod gældende lovgivning.
Stk. 3.  Programredaktionens indstillinger skal være  

 skriftlige, jfr. instruksen for dennes virksomhed.
I enkeltsager sendes kopi  

 af indstillingen med afgørelsen til den pågældende part i sagen.
 Stk. 4.  Reglerne i stk. 2 og 3 finder tilsvarende  

 anvendelse med hensyn til børnefilmrådets indstillinger angående børnefilm.
§ 5 Filmcentralens direktør deltager i møderne uden stemmeret.
Bestyrelsen kan  

 træffe beslutning om, at andre kan deltage i møderne.
§ 6 Der tages referat af møderne.
Referatet udsendes til bestyrelsens  

 medlemmer og suppleanter samt til repræsentantskabets medlemmer.
Bestyrelsen  

 træffer afgørelse om referatets udsendelse til andre.
§ 7 Bestyrelsen har tavshedspligt i konkrete sager.
§ 8 Ændringer i denne forretningsorden skal godkendes af ministeriet for  

 kulturelle anliggender.
