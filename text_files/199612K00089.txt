Nr LSF 89 Forslag til Lov om ændring af forskellige energiafgiftslove m.v. (Lempelse  

 af raffinaderiers betaling af afgift, lempelse for vækstlys m.v.) Fremsat af skatteministeren (Carsten Koch) den 27. november 1996 Vedtaget ved tredjebehandling den 20. december 1996 Lov nr. 1220 af 27/12/1996 § 1 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, foretages følgende ændringer:
 1. I § 7 indsættes efter stk. 2 som nyt stykke:
»Stk. 3. Fritaget for afgift er raffinaderiers forbrug af  

 afgiftspligtige varer omfattet af § 1, stk. 1, nr. 1, i forbindelse med  

 fremstillingprocessen af disse varer.
Dette gælder dog ikke forbrug af  

 mineralolieprodukter og gas, der anvendes som motorbrændstof.« Stk. 3 og 4 bliver herefter stk. 4 og 5.
 2. I § 9, stk. 2, 4. pkt., udgår »eller olie forbrugt  

 i olieraffinaderier«.
 3. I § 9, stk. 2, 5. pkt., udgår »fratrukket ikke  

 tilbagebetalt afgift af fuelolie efter lov om afgift af svovl«.
 4. § 9, stk. 2, 6. pkt., ophæves.
 5. I § 9, stk. 4, nr. 4, ændres »§ 9« til:  

 »§ 10«.
 6. I § 9, stk. 5, indsættes som 5. pkt.:
»Disse bestemmelser finder tilsvarende anvendelse for afgiftspligtige  

 varer omfattet af § 7, stk. 3.« 7. I § 9 indsættes efter stk. 9 som nye stykker:
 »Stk. 10. For de anvendelser, der er omfattet af nr. 1 i  

 bilaget til loven, ydes uanset stk. 2 en tilbagebetaling på 75 pct. af  

 afgiften af en del af forbruget af elektricitet til vækstlys efter  

 betingelserne i stk. 11-16.
Stk. 11. Den forhøjede tilbagebetaling efter stk. 10 gives for  

 højst 650 Wh/(m2) pr. døgn belyst væksthusareal med lysplanter, der blomstrer  

 ved en daglig belysning på under 14 timer (kortdagsplanter) og for andre  

 lysplanter 900 Wh/(m2) pr. døgn.
I den forhøjede tilbagebetaling fratrækkes  

 det antal timer, hvor den faktiske solbelysning udgør mindst 75 W/(m2), gange  

 50W/(m)2.
Stk. 12. For skyggeplanter gives den forhøjede tilbagebetaling for  

 højst 260 Wh/(m2) pr. døgn for planter, der blomstrer ved en daglig belysning  

 på under 14 timer (kortdagsplanter) og for højst 360 Wh/(m2) pr. døgn for  

 andre skyggeplanter.
I den forhøjede tilbagebetaling fratrækkes det antal  

 timer, hvor den faktiske solbelysning udgør mindst 30W/(m2), gange 20W/(m2).
Stk. 13. For andre planter end nævnt i stk. 11 og 12 gives den  

 forhøjede tilbagebetaling for højst 390 Wh/(m2) for planter, der blomstrer  

 ved en daglig belysning på under 14 timer (kortdagsplanter) og for højst 540  

 Wh/(m2) pr. døgn for andre ikkekortdagsplanter.
I den forhøjede  

 tilbagebetaling fratrækkes det antal timer, hvor den faktiske solbelysning  

 udgør mindst 45 W/(m2), gange 30 W/(m2).
 Stk. 14. Den forhøjede tilbagebetaling kan overføres mellem  

 væksthuse inden for samme virksomhed beliggende på samme geografiske område,  

 men tilbagebetalingen kan ikke overføres til andre måneder.
 Stk. 15. Skatteministeren kan fastsætte nærmere regler for  

 opgørelsen af elektricitet til vækstlys, regler om installation af målere,  

 regler for opgørelsen af den faktiske solbelysning, og for hvilke planter der  

 er omfattet af reglerne i § 9, stk. 11-13.
Stk. 16. De statslige told- og skattemyndigheder fastsætter regler  

 for virksomhedernes regnskab over, hvilke planter der dyrkes, størrelsen af  

 det pågældende areal, samt hvilken periode de dyrkes i, m.v.« Stk. 10-12 bliver herefter stk. 17-19.
 8. § 15, stk. 5, affattes således:
»Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 9. I bilaget til loven indsættes i nr. 1 efter  

 »gartnerier«: »og vækstlys i disse«.
 10. I bilaget til loven indsættes i nr. 13, 1. pkt., efter  

 »brænding af kalk, kridt, kridtsten, marmor og andre  

 calciumcarbonatprodukter,»: »flint,».
§ 2 I lov nr. 417 af 14. juni 1995 om ændring af lov om kuldioxidafgift af  

 visse energiprodukter og lov om fremskyndet betaling af visse afgifter.  

 (Ændring af reglerne for tilbagebetaling) foretages følgende ændring:
 1. § 3, stk. 5, affattes således:
 »Stk. 5. Tilbagebetalingen efter § 9, stk. 2, som affattet  

 ved denne lovs § 1, nr. 1, ydes dog med følgende procentdel i perioden fra  

 lovens ikrafttræden til 31. december 1999:
 95 pct. i perioden fra lovens ikrafttræden til 31. december 1996.
 90 pct. i perioden fra 1. januar 1997 til 31. december 1997.
 85 pct. i perioden fra 1. januar 1998 til 31. december 1998.
 80 pct. i perioden fra 1. januar 1999 til 31. december 1999.
Overgangsordningen finder ikke anvendelse på elektricitet, der anvendes  

 til vækstlys i gartnerier.« § 3 I lov nr. 421 af 14. juni 1995 om afgift af svovl, som ændret ved § 7 i  

 lov nr. 1101 af 20. december 1995 og § 8 i lov nr. 1102 af 20. december 1995,  

 foretages følgende ændringer:
 1. I § 3 indsættes efter stk. 3 som nyt stykke:
»Stk. 4. Virksomheder, der opfylder betingelserne for  

 bundfradrag efter § 33, stk. 3, kan registreres hos de statslige told- og  

 skattemyndigheder.« Stk. 4 bliver herefter stk. 5.
 2. § 8, stk. 2, nr. 2, affattes således:
»2) varer med et afgiftspligtigt svovlindhold til brug om bord på  

 skibe i udenrigsfart og fiskerfartøjer på 5 BRT og derover, dog bortset fra  

 lystfartøjer.« 3. I § 9 indsættes efter stk. 4 som nyt stykke:
»Stk. 5. Afgiften godtgøres af varer med et afgiftspligtigt  

 svovlindhold, der anvendes til færgedrift og til erhvervsmæssig sejlads med  

 andre fartøjer end de i § 8, stk. 2, nr. 2, nævnte, bortset fra lystfartøjer.  

 Varerne kan i særlige tilfælde leveres uden afgift fra en registreret  

 oplagshaver.« Stk. 5-8 bliver herefter stk. 6-9.
 4. § 29, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 5. I § 32, stk. 2, indsættes som 3. pkt.:
»Bundfradrag efter stk. 1 kan ikke overføres til andre  

 afgiftsperioder.« 6. I § 32, stk. 5, indsættes efter 7. pkt. som nye  

 punktummer:
»Uudnyttet bundfradrag kan overføres til andre afgiftsperioder inden  

 for kalenderåret.
For hver afgiftsperiode foretager virksomheden en  

 acontoopgørelse af udledning af svovl, bundfradrag samt eventuelle uudnyttede  

 bundfradrag overført fra andre afgiftsperioder.
Ved kalenderårets udløb  

 foretages en endelig opgørelse af den samlede svovludledning fratrukket de  

 akkumulerede bundfradrag.« 7. I § 33 indsættes efter stk. 2 som nyt stykke:
»Stk. 3. For varer omfattet af § 1, nr. 2, med et  

 afgiftspligtigt svovlindhold ydes i perioden fra lovens ikrafttræden til 31.  

 december 2005 et særligt bundfradrag på 0,55 vægtpct. af varens vægt  

 eksklusive vand for virksomheder registreret efter § 3 til formål nævnt i  

 bilag til lov om kuldioxidafgift af visse energiprodukter bortset fra formål  

 nævnt i bilagets nr. 1 og 28, og hvor virksomheden har indgået aftale efter  

 lov om statstilskud til dækning af kuldioxidafgift i visse virksomheder med  

 et stort energiforbrug.
Det særlige bundfradrag for varer omfattet af § 1,  

 nr. 2, med et afgiftspligtigt svovlindhold kan overføres til andre ovn- eller  

 kedelanlæg inden for samme geografiske område, men kan ikke overføres til  

 andre brændsler uanset stk. 4 og 5.« Stk. 3-5 bliver herefter stk. 4-6.
 8. § 33, stk. 3, som bliver stk. 4, affattes således:
»Stk. 4. For virksomheder, der opgør afgiften efter § 6, stk.  

 1 og 2, skal det særlige bundfradrag efter stk. 1 og 2 opgøres for hvert  

 brændsel og for hvert ovn- eller kedelanlæg og fratrækkes den afgiftspligtige  

 svovlmængde efter almindeligt bundfradrag, efter godtgørelse og efter  

 fordeling af uudnyttet godtgørelse.
Hvis det særlige bundfradrag efter stk. 1  

 og 2 i en afgiftsperiode for hvert enkelt brændsel i hvert enkelt ovn- eller  

 kedelanlæg overstiger den afgiftspligtige svovlmængde efter almindeligt  

 bundfradrag, efter godtgørelse og efter fordeling af uudnyttet godtgørelse,  

 kan der ske overførsel af det uudnyttede særlige bundfradrag efter stk. 1 og  

 2 til andre brændsler omfattet af § 1, stk. 1, nr. 5-7, der benyttes samtidig  

 i samme ovn- eller kedelanlæg.
De særlige bundfradrag efter stk. 1-3 kan ikke  

 overføres til andre brændsler eller andre afgiftsperioder.« 9. § 33, stk. 4, som bliver stk. 5, affattes således:
»Stk. 5. For virksomheder, der opgør afgiften efter § 6, stk.  

 3, skal det særlige bundfradrag efter stk. 1 og 2 henregnes til hvert  

 brændsel for hvert ovn- eller kedelanlæg og fratrækkes den afgiftspligtige  

 svovlmængde efter almindeligt bundfradrag og efter fordeling af uudnyttet  

 almindeligt bundfradrag.
Hvis det særlige bundfradrag efter stk. 1 og 2  

 overstiger den afgiftspligtige svovlmængde efter almindeligt bundfradrag og  

 efter fordeling af uudnyttet almindeligt bundfradrag, kan der ske overførsel  

 af det uudnyttede særlige bundfradrag efter stk. 1 og 2 til andre brændsler i  

 samme ovn- eller kedelanlæg og til samme brændsel i andre ovn- eller  

 kedelanlæg på samme geografiske sted, såfremt ovn- eller kedelanlæggene  

 opfylder betingelserne for at kunne opnå særligt bundfradrag efter stk. 1 og  

 2. Det særlige bundfradrag efter stk. 1 og 2 kan ikke overføres til andre  

 brændsler i andre ovn- eller kedelanlæg.
De særlige bundfradrag efter stk.  

 1-3 kan overføres til andre afgiftsperioder inden for kalenderåret.
For hver  

 afgiftsperiode foretager virksomheden en acontoopgørelse af udledning af  

 svovl, bundfradrag samt eventuelle uudnyttede særlige bundfradrag overført  

 fra andre afgiftsperioder.
Ved kalenderårets udløb foretages en endelig  

 opgørelse af den samlede svovludledning fratrukket de akkumulerede særlige  

 bundfradrag.« § 4 I lov om statstilskud til dækning af udgifter til kuldioxidafgift i visse  

 virksomheder med et stort energiforbrug, jf. lovbekendtgørelse nr. 850 af 13.  

 november 1995, foretages følgende ændringer:
 1. I § 1 a, stk. 1, 1. pkt., indsættes efter »stk.  

 2«: »og den del af energiforbruget, som er omfattet af § 9, stk.  

 10«.
 2. I § 1 a, stk. 1, 3. pkt., udgår »eller olie  

 forbrugt i olieraffinaderier«.
 3. § 1 a, stk. 2, ophæves.
 4. § 7, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 5 I lov nr. 405 af 14. juni 1995 om ændring af lov om statstilskud til  

 dækning af udgifter til kuldioxidafgift i visse virksomheder med stort  

 energiforbrug. (Aftaler om energieffektivisering) foretages følgende  

 ændringer:
 1. I § 2, stk. 2, indsættes som 4. pkt.:
»Bestemmelsen gælder ikke for vækstlys i gartnerier.« § 6 Stk. 1. Loven træder i kraft den 1. januar 1997. Dog fastsætter  

 skatteministeren ikrafttrædelsestidspunktet for § 1, nr. 3, 4, 6, 7, 9 og 10,  

 § 2, § 3, nr. 5-9, § 4, nr. 1-3, og § 5. Ministeren kan bestemme, at § 1, nr.  

 7 og 9, § 2, § 4, nr. 1, og § 5 skal have virkning fra den 1. oktober 1996.
 Stk. 2. Loven finder anvendelse på afgiftspligtige varer, der  

 efter lovens ikrafttræden udleveres eller forbruges i registrerede  

 virksomheder, angives til fortoldning eller modtages fra udlandet.
Stk. 3. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes afgiften af så stor en del af leverancen, som tidsrummet fra lovens  

 ikrafttræden til afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelsen af den brøkdel af leverancerne,  

 hvoraf der skal betales afgift.
 Stk. 4. Afgift efter lov om kuldioxidafgift af visse  

 energiprodukter og afgift efter lov om afgift af svovl opkrævet af  

 raffinaderiers forbrug af afgiftspligtige varer nævnt under § 1, nr. 1-4 og  

 8-12, i lov om afgift af svovl, fremstillet af virksomheden i 1996, betales  

 tilbage, bortset fra kuldioxidafgift af mineralolieprodukter og gas, der ikke  

 er ydet delvis tilbagebetaling for.
Oprindeligt fremsat forslag § 1 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, foretages følgende ændringer:
 1. I § 7 indsættes efter stk. 2 som nyt stykke:
» Stk. 3. Fritaget for afgift er raffinaderiers forbrug af  

 afgiftspligtige varer omfattet af § 1, stk. 1, nr. 1, i forbindelse med  

 fremstillingprocessen af disse varer.
Dette gælder dog ikke forbrug af  

 mineralolieprodukter og gas, der anvendes som motorbrændstof.«.
 Stk. 3 og 4 bliver herefter stk. 4 og 5.
 2. I § 9, stk. 2, 4. pkt., udgår: »eller olie forbrugt  

 i olieraffinaderier«.
 3. I § 9, stk. 2, 5. pkt., udgår: »fratrukket ikke  

 tilbagebetalt afgift af fuelolie efter lov om afgift af svovl«.
 4. § 9, stk. 2, 6. pkt., ophæves.
 5. I § 9, stk. 4, nr. 4, ændres »9« til:  

 »10«.
 6. I § 9, stk. 5, indsættes som 5. pkt.:
 »Disse bestemmelser finder tilsvarende anvendelse for afgiftspligtige  

 varer omfattet af § 7, stk. 3.«.
 7. I § 9 indsættes efter stk. 9 som nye stykker:
 »Stk. 10. For de anvendelser, der er omfattet af nr. 1 i  

 bilaget til loven, ydes uanset stk. 2 en tilbagebetaling på 75 pct. af  

 afgiften af en del af forbruget af elektricitet til vækstlys efter  

 betingelserne i stk. 11 - 16.
Stk. 11. Den forhøjede tilbagebetaling efter stk. 10 gives for  

 højst 650 Wh/(m2) pr. døgn belyst væksthusareal med lysplanter, der blomstrer  

 ved en daglig belysning på under 14 timer (kortdagsplanter) og for andre  

 lysplanter 900 Wh/(m2) pr. døgn.
I den forhøjede tilbagebetaling fratrækkes  

 det antal timer, hvor den faktiske solbelysning udgør mindst 75 W/(m2) x  

 50W/(m2).
Stk. 12. For skyggeplanter gives den forhøjede tilbagebetaling for  

 højst 260 Wh/(m2) pr. døgn for planter, der blomstrer ved en daglig belysning  

 på under 14 timer (kortdagsplanter) og for højst 360 Wh/(m2) pr. døgn for  

 andre skyggeplanter.
I den forhøjede tilbagebetaling fratrækkes det antal  

 timer, hvor den faktiske solbelysning mindst udgør 30W/(m2) x 20W/(m2).
Stk. 13. For andre planter end nævnt ovenfor gives den forhøjede  

 tilbagebetaling for højst 390 Wh/(m2) for planter, der blomstrer ved en  

 daglig belysning på under 14 timer (kortdagsplanter) og for højst 540 Wh/(m2)  

 pr. døgn for andre ikke-kortdagsplanter.
I den forhøjede tilbagebetaling  

 fratrækkes det antal timer, hvor den faktiske solbelysning mindst udgør 45  

 W/(m2) x 30 W.
 Stk. 14. Den forhøjede tilbagebetaling kan overføres mellem  

 væksthuse inden for samme virksomhed beliggende på samme geografiske område,  

 men tilbagebetalingen kan ikke overføres til andre måneder.
 Stk. 15. Skatteministeren kan fastsætte nærmere regler for  

 opgørelsen af elektricitet til vækstlys, regler om installation af målere,  

 den faktiske solbelysning og for hvilke planter, der er omfattet af reglerne  

 i § 9, stk. 11-13.
 Stk. 16. De statslige told- og skattemyndigheder fastsætter regler  

 for virksomhedernes regnskab over hvilke planter, der dyrkes, størrelsen af  

 det pågældende areal, samt i hvilken periode de dyrkes i, m.v.«.
 Stk. 10 - 12 bliver herefter stk. 17 - 19.
 8. § 15, stk. 5, affattes således:
 » Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 9. I bilaget til loven indsættes i nr. 1 efter  

 »gartnerier«: »og vækstlys i disse«.
 10. I bilaget til loven indsættes i nr. 13, 1. pkt., efter  

 »brænding af kalk, kridt, kridtsten, marmor og andre  

 calciumcarbonatprodukter,»: »flint,».
§ 2 I lov nr. 417 af 14. juni 1995 om ændring af lov om kuldioxidafgift af  

 visse energiprodukter og lov om fremskyndet betaling af visse energiafgifter,  

 foretages følgende ændring:
 1. § 3, stk. 5, affattes således:
 » Stk. 5. Tilbagebetalingen efter § 9, stk. 2, som affattet  

 ved denne lovs § 1, nr. 1, ydes dog med følgende procentdel i perioden fra  

 lovens ikrafttræden til 31. december 1999:
95 pct. i perioden fra lovens ikrafttræden til 31. december 1996 90 pct. i perioden fra 1. januar 1997 - 31.december 1997 85 pct. i perioden fra 1. januar 1998 - 31.december 1998 80 pct. i perioden fra 1. januar 1999 - 31.december 1999.
 Overgangsordningen finder ikke anvendelse på elektricitet, der anvendes  

 til vækstlys i gartnerier.«.
§ 3 I lov nr. 421 af 14. juni 1995 om afgift af svovl, som ændret ved § 7 i  

 lov nr. 1101 af 20. december 1995 og § 8 i lov nr. 1102 af 20. december 1995,  

 foretages følgende ændringer:
 1. § 8, stk. 2, nr. 2, affattes således:
 »2) varer med et afgiftspligtigt svovlindhold til brug om bord på  

 skibe i udenrigsfart og fiskerfartøjer på 5 BRT og derover, dog bortset fra  

 lystfartøjer.«.
 2. I § 9 indsættes efter stk. 4 som nyt stykke:
 » Stk. 5. Afgiften godtgøres af varer med et afgiftspligtigt  

 svovlindhold, der anvendes til færgedrift og til erhvervsmæssig sejlads med  

 andre fartøjer end de i § 8, stk. 2, nr. 2, nævnte, bortset fra lystfartøjer.  

 Varerne kan i særlige tilfælde leveres uden afgift fra en registreret  

 oplagshaver«.
 Stk. 5-8 bliver herefter stk. 6-9.
 3. § 29, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 4. I § 32, stk. 2, indsættes som 3. pkt.:
 »Bundfradrag efter stk. 1 kan ikke overføres til andre  

 afgiftsperioder.«.
 5. I § 32, stk. 5, indsættes efter 7. pkt. som nye pkt.:
»Uudnyttet bundfradrag kan overføres til andre afgiftsperioder  

 indenfor kalenderåret.
For hver afgiftsperiode foretager virksomheden en a  

 conto opgørelse af udledning af svovl, bundfradrag samt eventuelle uudnyttede  

 bundfradrag overført fra andre afgiftsperioder.
Ved kalenderårets udløb  

 foretages en endelig opgørelse af den samlede svovludledning fratrukket de  

 akkumulerede bundfradrag.«.
 6. I § 33 indsættes efter stk. 2 som nyt stykke:
» Stk. 3. For varer omfattet af § 1, nr. 2, med et  

 afgiftspligtigt svovlindhold ydes i perioden fra lovens ikrafttræden til 31.  

 december 2005 et særligt bundfradrag på 0,55 pct. for virksomheder  

 registreret efter § 3 i lov om afgift af svovl til formål nævnt i bilag til  

 lov om kuldioxidafgift af visse energiprodukter, bortset fra formål nævnt i  

 bilagets nr. 1 og nr. 28, og hvor virksomheden har indgået aftale efter lov  

 om statstilskud til dækning af kuldioxidafgift i visse virksomheder med et  

 stort energiforbrug.
Det særlige bundfradrag for varer omfattet af § 1, nr.  

 2, med et afgiftspligtigt svovlindhold kan overføres til andre ovn- eller  

 kedelanlæg indenfor samme geografiske område, men kan ikke overføres til  

 andre brændsler uanset stk. 4 og 5.«.
 Stk. 3-5 bliver herefter stk. 4-6.
 7. I § 33, stk. 3, som bliver stk. 4, affattes således:
» Stk. 4. For virksomheder, der opgør afgiften efter § 6, stk.  

 1 og 2, skal det særlige bundfradrag efter § 33, stk. 1 og 2, opgøres for  

 hvert brændsel og for hvert ovn- eller kedelanlæg og fratrækkes den  

 afgiftspligtige svovlmængde efter almindeligt bundfradrag, efter godtgørelse  

 og efter fordeling af uudnyttet godtgørelse.
Hvis det særlige bundfradrag  

 efter § 33, stk. 1 og 2, i en afgiftsperiode for hvert enkelt brændsel i  

 hvert enkelt ovn- eller kedelanlæg overstiger den afgiftspligtige svovlmængde  

 efter almindeligt bundfradrag, efter godtgørelse og efter fordeling af  

 uudnyttet godtgørelse, kan der ske overførsel af det uudnyttede særlige  

 bundfradrag efter § 33, stk. 1 og 2, til andre brændsler omfattet af § 1,  

 stk. 1, nr. 5-7, der benyttes samtidig i samme ovn- eller kedelanlæg.
De  

 særlige bundfradrag efter § 33, stk. 1- 3, kan ikke overføres til andre  

 brændsler eller andre afgiftsperioder.«.
 8. I § 33, stk. 4, som bliver stk. 5, affattes således:
» Stk. 5. For virksomheder, der opgør afgiften efter § 6, stk.  

 3, skal det særlige bundfradrag efter § 33, stk. 1 og 2 henregnes til hvert  

 brændsel for hvert ovn- eller kedelanlæg og fratrækkes den afgiftspligtige  

 svovlmængde efter almindeligt bundfradrag og efter fordeling af uudnyttet  

 almindeligt bundfradrag.
Hvis det særlige bundfradrag efter § 33, stk. 1 og  

 2, overstiger den afgiftspligtige svovlmængde efter almindeligt bundfradrag  

 og efter fordeling af uudnyttet almindeligt bundfradrag, kan der ske  

 overførsel af det uudnyttede særlige bundfradrag efter § 33, stk. 1 og 2, til  

 andre brændsler i samme ovn- eller kedelanlæg og til samme brændsel i andre  

 ovn- eller kedelanlæg på samme geografiske sted, såfremt ovn- eller  

 kedelanlæggene opfylder betingelserne for at kunne opnå særligt bundfradrag  

 efter § 33, stk. 1 og 2. Det særlige bundfradrag efter § 33, stk. 1 og 2, kan  

 ikke overføres til andre brændsler i andre ovn- eller kedelanlæg.
De særlige  

 bundfradrag efter stk. 1 - 3 kan overføres til andre afgiftsperioder indenfor  

 kalenderåret.
For hver afgiftsperiode foretager virksomheden en a conto  

 opgørelse af udledning af svovl, bundfradrag samt eventuelle uudnyttede  

 særlige bundfradrag overført fra andre afgiftsperioder.
Ved kalenderårets  

 udløb foretages en endelig opgørelse af den samlede svovludledning fratrukket  

 de akkumulerede særlige bundfradrag.«.
§ 4 I lov om statstilskud til dækning af udgifter til kuldioxidafgift i visse  

 virksomheder med et stort energiforbrug, jf. lovbekendtgørelse nr. 850 af 13.  

 november 1995, foretages følgende ændringer:
1. I § 1 a, stk. 1, 1. pkt., indsættes efter »stk.  

 2«: »og den del af energiforbruget, som er omfattet af § 9, stk.  

 10«.' 2. I § 1 a, stk. 1, 3. pkt., udgår: »eller olie  

 forbrugt i olieraffinaderier«.
 3. § 1 a, stk. 2, ophæves.
 4. § 7, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 5 I lov nr. 405 af 14. juni 1995 om ændring af lov om statstilskud til  

 dækning af udgifter til kuldioxidafgift i visse virksomheder med stort  

 energiforbrug foretages følgende ændringer:
 1. I § 2, stk. 2, indsættes som 4. pkt.:
 »Bestemmelsen gælder ikke for vækstlys i gartnerier.«.
§ 6 Stk. 1. Loven træder i kraft den 1. januar 1997. Dog fastsætter  

 skatteministeren ikrafttrædelsestidspunktet for § 1, nr. 3, 4, 6, 7, 9 og 10,  

 § 2, § 3, nr. 4-8, § 4, nr. 1-3, § 5. Ministeren kan bestemme, at § 1, nr. 7,  

 9, § 2, § 4, nr. 1, og § 5, skal have virkning fra den 1. oktober 1996.
 Stk. 2. Loven finder anvendelse på afgiftspligtige varer, der  

 efter lovens ikrafttræden udleveres eller forbruges i registrerede  

 virksomheder, angives til fortoldning eller modtages fra udlandet.
Stk. 3. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes afgiften af så stor en del af leverancen, som tidsrummet fra lovens  

 ikrafttræden til afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelsen af den brøkdel af leverancerne,  

 hvoraf der skal betales afgift.
 Stk. 4. Afgift efter lov om kuldioxidafgift af visse  

 energiprodukter og afgift efter lov om afgift af svovl opkrævet af  

 raffinaderiers forbrug af afgiftspligtige varer nævnt under § 1, nr. 1 - 4 og  

 nr. 8 - 12 i lov om afgift af svovl, fremstillet af virksomheden i 1996,  

 betales tilbage, bortset fra kuldioxidafgift af mineralolieprodukter og gas,  

 der ikke er ydet delvis tilbagebetaling for.
Bemærkninger til lovforslaget Almindelige bemærkninger Formålet med lovforslaget er at fritage raffinaderiers forbrug af  

 mineralolieprodukter i produktionsprocessen for CO2-afgift, at yde en delvis  

 tilbagebetaling af CO2-afgiften på elektricitet, der anvendes til gartneriers  

 vækstlys, at tilføje brænding af flint på bilaget til CO2-afgiftsloven, at  

 ophæve muligheden for at medregne svovlafgiften af fuelolie i beregningen af  

 EU's minimumsafgift af fuelolie, at indføre et bundfradrag i svovlafgiften af  

 fuelolie for visse energitunge virksomheder og åbne adgang til at overføre  

 uudnyttede bundfradrag i svovlafgiften imellem afgiftsperioder i kalenderåret  

 for virksomheder, der betaler svovlafgift efter udledningen af svovl til  

 luften.
Skatteministeriet er i øvrigt i gang med et analysearbejde om virkningerne  

 af afgiftsreglerne for rumopvarmning.
Eventuelle lovgivningsinitiativer vil  

 komme senere i folketingssamlingen.
Der er i dag 3 raffinaderier i Danmark.
Ved energiafgiftspakkens  

 ikrafttræden 1. januar 1996 blev der indført CO2-afgift for raffinaderierne,  

 der hidtil havde været fritaget for energiafgifter.
Der er imidlertid opstået  

 tvivl om, hvorvidt dette er i overensstemmelse med direktiv 92/81/EØF af 12.  

 oktober 1992 (mineraloliedirektivet), art. 4, stk. 3, hvor det fremgår, at  

 der ikke udløses punktafgiftspligt ved forbrug af mineralolie i en  

 virksomhed, der fremstiller mineralolie, så længe forbruget sker i  

 forbindelse med denne fremstilling.
Energiafgiftspakken er notificeret og godkendt af EU-Kommissionen i  

 september 1995. Det var på det tidspunkt opfattelsen i Danmark, at  

 CO2-afgiften ikke var omfattet af mineraloliedirektivets bestemmelser.
Der  

 har den 2. juli 1996 været afholdt et møde imellem embedsmænd fra Danmark og  

 EU-Kommissionen med henblik på at få afklaret dette tvivlsspørgsmål.
På dette  

 møde fremførte EU-Kommissionen, at godkendelsen af energiafgiftspakken alene  

 er sket efter statsstøttereglerne, og at denne godkendelse ikke omfatter  

 eventuelle tvivlsspørgsmål vedrørende raffinaderiernes afgiftsfritagelse  

 efter mineraloliedirektivet.
I forbindelse med godkendelsen af  

 energiafgiftspakken tog EU-Kommissionen dog forbehold overfor indførelsen af  

 energiafgift af brændstof til færger og fly.
EU-Kommissionen mente, at dette  

 ville være i strid med art. 8 i mineraloliedirektivet, hvorefter færger og  

 fly skal fritages for mineralolieafgift.
Efter EU-Kommissionens opfattelse er  

 indførelsen af CO2-afgift af raffinaderiernes forbrug af mineralolier i strid  

 med art. 4 i direktiv 92/81/EØF af 12. oktober 1992. Sådanne tvivlsspørgsmål  

 afgøres i sidste ende af EU-domstolen.
På baggrund af EU-Kommissionens  

 melding vurderes det imidlertid, at der er en nærliggende risiko for, at  

 Danmark taber en eventuel retssag ved EU-domstolen.
Det foreslås derfor, at raffinaderiernes forbrug af mineralolie i  

 fremstillingsprocessen fritages for CO2-afgift.
Dette er i klar  

 overensstemmelse med mineraloliedirektivet.
 Videre foreslås det, at CO2-afgift og svovlafgift, opkrævet af  

 raffinaderiernes forbrug af mineralolieprodukter i fremstillingsprocessen fra  

 1. januar 1996 til nærværende lovs ikrafttræden, tilbagebetales til  

 raffinaderierne.
Den nuværende svovlafgift har karakter af emmissionsafgift, der er pålagt  

 udledningen af svovl til luften eller svovlindholdet i brændslerne.  

 Svovlafgiften vurderes ikke at være omfattet af EU's mineraloliedirektiv.  

 Svovlafgiften bidrager imidlertid i dag til overholdelsen af EU's  

 minimumssatser for fuelolie, idet svovlafgiften kan modregnes i CO2-afgiften  

 på fuelolie.
Dette indebærer en lempelse af afgiften for forbrugere af  

 fuelolie, som typisk er energiintensive virksomheder.
På mødet den 2. juli 1996 gav EU-Kommissionen udtryk for, at grønne  

 afgifter, som bidrager til at overholde EU's minimumsafgifter, også bør  

 overholde de gældende direktivbestemmelser.
Dette indebærer, at  

 raffinaderierne, såfremt svovlafgiften og CO2-afgiften af fuelolie er koblet  

 sammen, skal fritages for svovlafgiften i samme omfang som CO2-afgiften.
Imidlertid mener regeringen, at afgiften på raffinaderiernes udledning af  

 svovl bør opretholdes, således at incitamentet til nedbringning af  

 udledningen af svovl bibeholdes for raffinaderierne i lighed med for alle  

 andre erhverv i Danmark.
Hvis raffinaderiernes udledning af svovl fortsat  

 skal være pålagt afgift, må koblingen imellem svovlafgiften og CO2-afgiften  

 for fuelolie ophæves.
Det foreslås derfor, at adgangen til at modregne svovlafgiften i EU's  

 minimumssatser for fuelolie ophæves.
Hermed vil raffinaderiernes udledning af  

 svovl således stadigvæk være omfattet af svovlafgiften, mens CO2-afgiften for  

 raffinaderierne bortfalder.
Denne omlægning medfører umiddelbart en forøget  

 afgiftsbyrde for en række energitunge virksomheder, som ikke længere kan  

 modregne svovlafgift i CO2-afgift.
Det foreslås derfor, at energitunge  

 virksomheder, der har indgået aftale om energieffektivisering, får et særligt  

 bundfradrag på 0,55 pct. i svovlafgiften på fuelolie, der for disse  

 virksomheder opvejer bortfaldet af modregningsadgangen.
Det foreslås  

 endvidere, at det særlige bundfradrag bortfalder efter år 2005, således at  

 svovlafgiften af fuelolie indfases langsomt, og virksomhederne derfor får  

 mulighed for tilpasning til de ændrede betingelser.
 Efter forslaget stilles følgende krav, som skal opfyldes for, at det  

 særlige bundfradrag for svovlafgift af fuelolie kan opnås:
 1) Forbruget af fuelolie skal vedrøre anvendelser opført på proceslisten  

 bortset fra gartnerier.
 2) Der skal være indgået en energieffektiviseringsaftale med  

 Energistyrelsen, som vedrører fuelolieforbruget.
 3) Virksomheden skal være registreret efter svovlafgiftsloven.
Efter de nuværende regler er den eneste betingelse for kunne modregne  

 svovlafgiften i beregningen af EU's minimumssatser, at de pågældende  

 anvendelser er opført på proceslisten.
Efter forslaget strammes kravene på to  

 punkter, idet der yderligere stilles krav om, at virksomheden skal have  

 indgået en aftale med Energistyrelsen, som vedrører fuelolieforbruget, samt  

 at virksomheden skal være registreret efter svovlsfgiftsloven.
Tilføjelsen af  

 disse krav er begrundet i administrative hensyn.
Endvidere har det vist sig, at enkelte meget energitunge virksomheder er  

 blevet hårdere belastet af svovlafgiften end forventet.
Derfor foreslås en  

 mindre lempelse i svovlafgiften bestående i, at der åbnes mulighed for, at  

 virksomheder, der betaler svovlafgift efter udledning af svovldioxid til  

 luften, får mulighed for at overføre bundfradragene til andre afgiftsperioder  

 i kalenderåret.
Virksomheden skal opgøre udledning og bundfradrag for hver  

 afgiftsperiode, og betale afgiften a conto herefter.
Ved kalenderårets udløb  

 foretages en endelig opgørelse af udledning og bundfradrag, og  

 afgiftsbetalingen reguleres herefter.
Videre åbnes der mulighed for, at  

 virksomheder, der opfylder betingelserne for at opnå det særlige bundfradrag  

 efter § 33, stk. 1 og 2, og betaler afgift af udledning af svovl til luften,  

 kan overføre uudnyttet særligt bundfradrag til andre brændsler i samme ovn-  

 eller kedelanlæg.
Ved disse ændringer får virksomhederne mulighed for i  

 højere grad at udnytte bundfradragene i svovlafgiftsloven, hvilket vil  

 medføre en mindre lempelse af svovlafgiften for virksomhederne.
 Under folketingsbehandlingen af ændringsforslagene til de nye  

 energiafgiftsregler for erhvervene i efteråret 1995 var skatteministeren i  

 kontakt med gartnerierhvervet med henblik på at afdække og afhjælpe  

 eventuelle uhensigtsmæssige virkninger af de grønne afgifter.
Skatteministeriet har i samarbejde med Dansk Erhvervsgartnerforening  

 udarbejdet en model, hvorefter en vis del af elforbruget til vækstlys  

 fremover beskattes med den lave sats for tunge processer, mens resten fortsat  

 beskattes til den almindelige sats for lette processer.
Andelen, der  

 beskattes til den lave sats, foreslås fastsat i loven som det elforbrug, der  

 efter Statens Planteavlsforsøg i almindelighed er tilrådeligt at anvende  

 givet plantens art, det almindelige sollys og god økonomisk gartneridrift.
Beskatningen vil efter de foreslåede regler afhænge af de enkelte planters  

 behov for lys.
Der skelnes i de foreslåede regler imellem langdags- og  

 kortdagsplanter og imellem lysplanter, skyggeplanter og andre planter inden  

 for hver af de to hovedkategorier.
Der er tale om en marginalafgift for vækstlys, således at der principielt  

 kun skal betales den almindelige højere sats for den del af forbruget, der  

 ligger udover det tilrådelige.
Dette kræver, at elforbruget i gartnerierne  

 deles op f.eks ved installation af målere, således at det er muligt at opgøre  

 elforbruget til vækstlys.
 En sådan model vil lempe gartnernes afgiftsbelastning med ca. 3-4 mill.  

 kr. i starten stigende til ca. 5 mill. kr. i år 2000.
 Ved marginalafgift på vækstlys fastholdes miljøincitamenterne, selv om  

 erhvervsbelastningen reduceres.
Nettovirkningen af de grønne afgifter er, at væksthusgartneres  

 afgiftsbelastning stiger før investeringstilskud.
For branchen som helhed er  

 der tale om en mærkbar nettobelastning, der dog ikke er større end for så  

 mange andre erhverv, der bruger mere energi end gennemsnittet.
Erhvervet har  

 allerede fået en række lempelser.
Hertil kommer, at erhvervet traditionelt i  

 høj grad har været i stand til at udnytte investeringstilskudsmidler.
Når man  

 også tager hensyn til investeringstilskuddene, vil branchen i det mindste i  

 de første år have en nettofordel.
Det samlede afgiftstryk er ikke for højt.
Afgiftstrykket er imidlertid  

 ujævnt fordelt.
Blandt de, der belastes meget med afgift, er gartnere, der dyrker meget  

 lyskrævende planter.
Ved reduktioner af afgiftsbelastningen for disse kan man  

 skære toppen af de største afgiftsstigninger.
Regeringen har tidligere overfor gartnerierhvervet tilkendegivet, at man i  

 forbindelse med den forudsete revision i 1998 vil se på den samlede  

 belastning af erhvervet, såfremt omfanget af investeringstilskuddet bliver  

 mindre end forudset.
I denne forbindelse vil den foreslåede ordning også  

 blive taget op til revision i lyset af de erfaringer man har med  

 administrationen af ordningen, der umiddelbart kan virke kompliceret.
Det er  

 dog Dansk Erhvervsgartnerforenings vurdering, at ordningen for den enkelte  

 gartner vil indebære forholdsvis få ekstra opgørelser.
 Udover at en del af vækstlyset kommer med under tung processatsen,  

 indebærer forslaget, at incitamenterne til at indgå aftale med  

 Energistyrelsen om energibesparelser øges, idet den ubetingede forhøjede  

 tilbagebetaling for netop vækstlys reduceres i overgangsperioden, mens  

 aftalerabatten tilsvarende forhøjes.
 Herved vil et væsentligt større antal gartnerier end før indgå aftale med  

 Energistyrelsen.
De dele af forslaget, der vedrører lettelsen af CO2-afgiften for  

 gartnerierhvervet skal notificeres for EU-Kommissionen og kan i lighed med  

 flere af de øvrige elementer i lovforslaget ikke sættes i kraft, før  

 EU-Kommissionens godkendelse foreligger.
Når godkendelsen foreligger,  

 foreslås det, at denne del af lovforslaget sættes i kraft med virkning fra  

 den 1. oktober 1996. Dansk Erhvervsgartnerforening har i september informeret  

 medlemmerne om de opgørelser af elforbrug, solskinstimer og plantetyper, som  

 er nødvendige, såfremt lettelsen af CO2-afgiften ønskes.
Hvis disse  

 informationer er tilvejebragt, er det således muligt for gartnerne at opnå  

 lettelsen af CO2-afgiften med virkning fra den 1. oktober 1996.
Provenumæssige konsekvenser Forslaget vedrørende fritagelsen for CO2-afgift af raffinaderiernes  

 forbrug af egne varer vil medføre et årligt provenutab på 3 mill. kr.
Forslaget om at afskaffe modregningsmulighederne for svovlafgift på  

 fuelolie i CO2-afgiften og indføre et særligt bundfradrag i  

 svovlafgiftsloven, vil være provenuneutral netto.
Brutto vil forslaget  

 medføre en nedgang i provenuet fra svovlafgiften på ca. 25 mill. kr. årligt,  

 der vil blive modsvaret af ekstraindtægter på CO2-afgiftskontoen, og mindre  

 udgifter på CO2-tilskudskontoen.
I 1997 vil CO2- afgiftskontoen blive  

 forbedret med ca. 20 mill. kr. og CO2-tilskudskontoen med ca. 5 mill. kr.  

 Forholdet ændres gennem indfasningsårene, således at der i år 2000 vil være  

 tale om en forbedring af CO2-afgiftskontoen med henved 10 mill. kr. og  

 CO2-tilskudskontoen med godt 15 mill. kr.
 For så vidt angår tilbagebetalingen af CO2- og svovlafgiften på brændsel  

 anvendt i raffinaderierne i 1996, vil provenutabet udgøre omkring 6 mill. kr.  

 en gang for alle, der sandsynligvis vil blive bogført i 1996. I det omfang  

 raffinaderierne i 1996 har handlet under den forudsætning, at svovlafgiften  

 af brændsel ikke vil være effektiv, og dermed har anvendt brændsel med mere  

 svovl, vil tilbagebetalingen kunne blive større end de anførte 6 mill. kr.,  

 men den a conto betalte svovlafgift vil da også have været større.
 Ophævelsen af adgangen til at medregne svovlafgiften i EU's minimumsafgift  

 af fuelolie, samt indførelse af et særligt bundfradrag for fuelolie for  

 energitunge virksomheder skønnes at være stort set provenuneutral.
 Adgangen til at overføre bundfradrag i svovlafgiften til andre  

 afgiftsperioder indenfor kalenderåret for virksomheder, der betaler  

 svovlafgift af udledning af svovl samt i visse tilfælde at overføre uudnyttet  

 særligt bundfradrag til andre brændsler i samme ovn skønnes med stor  

 usikkerhed at medføre et provenutab på ca. 0,5 - 1 mill. kr. årligt.
 Forslaget vedrørende flint vil medføre et provenutab på ca. 0,3 mill. kr.  

 i år 2000.
 Forslaget om ændringer vedrørende gartnerierne vil medføre et provenutab  

 på 3-4 mill. kr. stigende til ca. 5 mill. kr. henimod år 2000.
 For finansåret 1997 vil det samlede provenutab for forslaget som helhed  

 udgøre ca. 7 mill kr. stigende til henved 10 mill. kr. i år 2000.  

 Provenutabet vil blive finansieret ved andre ændringer i afgiftslovgivningen.
Miljømæssige konsekvenser Da CO2-afgiften bortfalder for raffinaderierne, nedsættes incitamentet for  

 disse til at nedbringe udledningen af CO2. Med hensyn til gartnerierne vil  

 der ikke ske nogen reduktion i det marginale incitament til at reducere  

 vækstlysforbruget.
Derimod vil det større incitament til at indgå aftale med  

 Energistyrelsen om energibesparelser medføre en vis reduktion i  

 CO2-udledningerne før end ellers.
Erhvervsmæssige konsekvenser De samlede lettelser på henved 10 mill. kr. vil reducere erhvervenes  

 omkostninger til energianvendelse.
Administrative konsekvenser Forslaget skønnes at medføre engangsudgifter i ToldaSkat i 1997 på 0,1  

 mill. kr. til information og teknisk vejledning samt et mindre  

 årsværksforbrug.
Desuden skønnes forslaget at medføre udgifter til  

 EDB-tilretning på 0,25 mill. kr. i 1997 og 0,05 mill. kr. i 1998.
 Her ud over skønnes der at være årlige udgifter på 0,1 mill. kr. til  

 teknisk bistand samt et forbrug på 4 årsværk til kontrol og administration.
Forslagets forhold til EU-retten Den del af lovforslaget, som vedrører fritagelsen for CO2-afgift af  

 raffinaderiernes forbrug af egne varer i fremstillingsprocessen indebærer en  

 justering af den danske lovgivning.
Dette betyder, at  

 fritagelsesbestemmelserne i den danske CO2-afgift bringes i overenstemmelse  

 med fritagelsesbestemmelserne om raffinaderier i EU-direktiv 92/81/EØF af 12.  

 oktober 1992 om harmonisering af punktafgiftsstrukturen for mineralolier.
De dele af lovforslaget, som vedrører en delvis tilbagebetaling af  

 CO2-afgiften på elektricitet, der anvendes til vækstlys, tilføjelsen af  

 brænding af flint på bilaget til CO2-afgiftsloven, ophævelsen af muligheden  

 for at medregne svovlafgiften af fuelolie i beregningen af EU's  

 minimumsafgift af fuelolie samt indførelsen af et særligt bundfradrag på 0,55  

 pct i svovlafgiften af fuelolie for energitunge virksomheder, skal  

 notificeres for EU-Kommissionen efter statsstøttereglerne.
Det foreslås, at  

 disse dele af lovforslaget ikke sættes i kraft, før EU-Kommissionens  

 godkendelse foreligger.
Bemærkninger til lovforslagets enkelte bestemmelser Til § 1 Nr. 1 Det foreslås, at raffinaderiers forbrug af mineralieprodukter m.v.  

 fremstillet af virksomheden selv (egne varer) fritages for afgift.  

 Raffinaderierne betaler dog fortsat CO2-afgift af elektricitet,  

 motorbrændstof, der anvendes i motorkøretøjer og mineralolieprodukter, der  

 inden for raffinaderiets område forbruges i andre anvendelser end  

 fremstilling af mineralolieprodukter, samt afgift af rumvarme og  

 overskudsvarme.
For så vidt angår mineralolieafgiften, vil den hidtidige praksis fortsat  

 blive fulgt, således at der kun betales afgift af de varer, der udleveres fra  

 virksomheden.
Der er ikke tilsigtet nogen ændring i, hvad der anses for  

 udleveret fra virksomheden.
Det vil således fortsat gælde, at det forbrug af  

 mineralolie i raffinaderierne, der er fuldt ud godtgørelsesberettiget efter  

 de bestemmelser, der gælder for momspligtige virksomheder, ikke anses for  

 udleveret fra virksomheden, mens virksomhedens forbrug af olie i registrerede  

 motorkøretøjer og til rumopvarmning indgår i den afgiftspligtige mængde,  

 ligesom der betales afgift af overskudsvarme.
Nr. 2 Den foreslåede ændring er en konsekvens af forslaget om, at  

 raffinaderierne ikke skal betale afgift af mineralolieprodukter m.v.
Nr. 3 og 4 Ved ændringerne i nr. 3 og 4 foreslås det at fjerne adgangen til at  

 modregne svovlafgiften i CO2- afgiften af fuelolie.
Nr. 5 Med forslaget rettes en fejl.
Nr. 6 Det foreslås her, at i det omfang overskudsvarme fra  

 fremstillingsprocesser i raffinaderier nyttiggøres, betales der afgift af  

 denne mængde på lige fod med andre virksomheder, som nyttiggør procesenergi  

 til egen rumopvarmning eller levering ud af huset.
Nr. 7 Det foreslås, at der til væksthuse omfattet af nr.1 i bilaget til loven  

 kan ydes en tilbagebetaling på 75 pct. af afgiften af en del af den  

 elektricitet, der anvendes til vækstlys.
Denne forhøjede tilbagebetaling af  

 CO2-afgiften af en del af elektricitet til vækstlys foreslås ydet efter  

 betingelserne i stk. 11-16 og foreslås betinget af, om der er tale om  

 dyrkning af kortdagsplanter eller langdagsplanter og efter om disse planter  

 er lys- eller skyggeplanter.
For lysplanter kan tilbagebetalingen højst udgøre 650 Wh/(m2) pr. døgn  

 belyst væksthusareal for planter, der blomstrer ved en daglig belysning på  

 under 14 timer (kortdagsplanter) fratrukket det antal timer, hvor den  

 almindelige solbelysning udgør 75W/(m2) x 50 W.
For andre lysplanter udgør  

 tilbagebetalingen højst 900 Wh/(m2) fratrukket det antal timer, hvor den  

 almindelige solbelysning udgør 75W/(m2) x 50W.
Tilbagebetalingen i forbindelse med dyrkning af skyggeplanter udgør højst  

 260 Wh/(m2) pr. døgn for kortdagsplanter fratrukket det antal timer, hvor den  

 almindelige solbelysning udgør mindst 30W/(m2) x 20W.
For andre skyggeplanter  

 er fradraget højst 360 Wh/(m2) fratrukket samme faktor som ovenfor nævnt.
 For andre planter, der ikke er omfattet af plantetyperne nævnt ovenfor,  

 gælder det, at tilbagebetalingen højst kan udgøre 390 W/(m2) pr. døgn for  

 kortdagsplanter og højst 540 W/(m2) pr. døgn for andre planter fratrukket det  

 antal timer, hvor den almindelige solbelysning udgør mindst 45 Wh x 30 W.
 Til langdagslysplanter kan f.eks. regnes agurk, tomat, salat, fuchia,  

 fresia, hibiscus og rose, mens man under kategorien langdagsskyggeplanter  

 f.eks finder planter som spathiphyllum Saint Paulia hedera samt aglanoema.  

 Endelig hører f.eks. ficus og passiflora til kategorien af andre  

 langdagsplanter.
 Af kortdagslysplanter kan f.eks nævnes julestjerne og begonia, mens  

 kalanchoe og chrysantemum hører til kategorien andre kortdagsplanter.
Den forhøjede tilbagebetaling afhænger som nævnt også af den konstaterede  

 faktiske solbelysning.
Det foreslås derfor, at skatteministeren fastsætter  

 reglerne for opgørelsen af den faktiske solbelysning.
For øerne øst for  

 Storebælt kunne DMI's målinger foretaget på Sjælland være retningsgivende, og  

 for Fyns, Sønderjyllands, Ribe og Vejle amter kunne målingerne foretaget på  

 Fyn være retningsgivende, mens målingerne foretaget i Århus kunne være  

 retningsgivende for resten af landet.
 Det foreslås endvidere, at skatteministeren bemyndiges til at fastsætte  

 nærmere regler om, hvilke planter, der er omfattet af den forhøjede  

 tilbagebetaling.
 Endeligt foreslås det, at Told- og Skattestyrelsen bemyndiges til at  

 fastsætte regler for regnskab over hvilke planter, der dyrkes, opgørelse over  

 størrelsen af arealet af de dyrkede planter, samt hvilken periode de dyrkes  

 i.
Nr. 8 Den foreslåede ændring er en konsekvens af lov nr. 474 af 12. juni 1996 om  

 ændring af straffeloven.
Nr. 9 Forslaget er en konsekvens af ændringer i nr. 7.
Nr. 10 Det foreslås, at brænding af flint ligestilles med brænding af de øvrige  

 produkter nævnt under proceslistens pkt. 13, idet producenten har godtgjort,  

 at der herved ikke skabes konkurrenceforvridning, samt at produktionen er  

 energiintensiv.
Til § 2 Det foreslås, at den gældende overgangsordning i CO2-afgiftsloven ikke  

 finder anvendelse på vækstlys i gartnerier.
Der ydes således en vedvarende  

 tilbagebetaling på 75 pct. for vækstlys.
Til § 3 Nr. 1 og 2 Med de foreslåede ændringer bringes fritagelsesbestemmelserne i  

 svovlafgiftsloven i overensstemmelse med fritagelsesbestemmelserne i de  

 øvrige energiafgiftslove.
Dermed rettes en fejl.
Nr. 3 Den foreslåede ændring er en konsekvens af lov nr. 474 af 12. juni 1996 om  

 ændring af straffeloven.
Nr. 4 Med forslaget præciseres det, at bundfradragene efter stk. 1 ikke kan  

 overføres til andre afgiftsperioder.
Nr. 5 Den foreslåede tilføjelse åbner mulighed for, at virksomheder, der betaler  

 afgift efter udledning af svovldioxid til luften kan overføre eventuelt  

 uudnyttet almindeligt bundfradrag til andre afgiftsperioder i  

 kalenderåret.Virksomheden skal opgøre udledning og bundfradrag for hver  

 afgiftsperiode, og betale afgiften a conto herefter.
Ved kalenderårets udløb  

 foretages en endelig opgørelse af udledning og bundfradrag, og  

 afgiftsbetalingen reguleres herefter.
Nr. 6 Da adgangen til at modregne svovlafgiften i CO2-afgiften af fuelolie  

 foreslås fjernet, foreslås det i stedet, at der ydes et yderligere særligt  

 bundfradrag i svovlafgiften af fuelolie på 0,55 pct. for energitunge  

 virksomheder omfattet af proceslisten i CO2-afgiftsloven indtil 31. december  

 2005. Betingelserne for at opnå det særlige bundfradrag i svovlafgiften af  

 fuelolie er:
 1) Forbruget af fuelolie skal vedrøre anvendelser opført på proceslisten  

 bortset fra gartnerier.
 2) Der skal være indgået en energieffektiviseringsaftale med  

 Energistyrelsen, som vedrører fuelolieforbruget.
 3) Virksomheden skal være registreret efter svovlafgiftsloven.
Det foreslåede særlige bundfradrag for fuelolie har til formål at modvirke  

 den forøgede afgiftsbelastning, som ellers ville blive en følge for disse  

 energitunge virksomheder.
Det særlige bundfradrag beregnes som i følgende  

 eksempel:
 Uudnyttet særligt bundfradrag i svovlafgiften af fuelolie kan overføres  

 imellem virksomhedens ovn- eller kedelanlæg indenfor samme geografiske  

 område, men kan ikke overflyttes til andre brændsler.
Nr. 7 Med den foreslåede ændring præciseres henvisningerne i bestemmelsen.
Det  

 præciseres endvidere, hvordan de særlige bundfradrag skal beregnes.
 Nr. 8.
Med den foreslåede ændring åbnes der mulighed for, at virksomheder, der  

 opfylder betingelserne for at opnå det særlige bundfradrag efter § 33, stk. 1  

 og 2, og betaler afgift af udledning af svovl til luften, kan overføre  

 uudnyttet særligt bundfradrag til andre brændsler i samme ovn- eller  

 kedelanlæg.
Endvidere åbnes der som i nr. 5 mulighed for, at virksomheder,  

 der betaler afgift efter udledning af svovldioxid til luften, kan overføre  

 eventuelt uudnyttet særligt bundfradrag til andre afgiftsperioder i  

 kalenderåret.
Virksomheden skal opgøre udledning og særligt bundfradrag for  

 hver afgiftsperiode, og betale afgiften a conto herefter.
Ved kalenderårets  

 udløb foretages en endelig opgørelse af udledning og bundfradrag, og  

 afgiftsbetalingen reguleres herefter.
Til § 4 De foreslåede ændringer er en konsekvens af, at lettelsen i CO2-afgiften  

 af el til vækstlys i gartnerier og fuelolie for energitunge virksomheder  

 omlægges og er derfor parallel til § 1 og § 2 i nærværende lov.
 Det foreslås, at tilskud til dækning af CO2-afgift af vækstlys i  

 gartnerier kan kun opnås for den del af energiforbruget, som betragtes som  

 tung proces efter de foreslåede betingelser i CO2-afgiftslovens § 9, stk. 10  

 - 16.
 Den foreslåede ændring i nr. 4 er en konsekvens af lov nr. 474 af 12. juni  

 1996 om ændring af straffeloven.
Til § 5 I overgangsbestemmelserne i lov nr. 405 af 14.juni 1995 om ændring af lov  

 om statstilskud til dækning af udgifter til kuldioxidafgift i visse  

 virksomheder med stort energiforbrug skal aftalerabatten i overgangsperioden  

 indtil år 2000 fastholdes på 22 pct.
Til § 6 De foreslåede lettelser af CO2-afgiften for gartnerier, optagelsen af  

 brænding af flint på proceslisten, samt omlægning af svovlafgiften af  

 fuelolie for energitunge virksomheder skal notificeres for EU-Kommissionen  

 efter statstøttereglerne.
Den foreslåede fritagelse for CO2-afgift af  

 raffinaderiernes forbrug af egne varer i fremstillingsprocessen bringer den  

 danske CO2-afgiftslov i overenstemmelse med mineraloliedirektivet, og denne  

 del af lovforslaget skal derfor ikke notificeres for EU-Kommissionen.
Det foreslås derfor, at den del af lovforslaget, som vedrører fritagelsen  

 for CO2-afgift af olieraffinaderiers forbrug af egne varer, sættes i kraft  

 den 1. januar 1997, mens skatteministeren bemyndiges til at sætte de dele af  

 lovforslaget, som skal notificeres for EU-Kommissionen i kraft, når  

 godkendelsen fra EU-Kommissionen foreligger.
De dele af lovforslaget, som  

 vedrører lettelsen af gartneriernes CO2-afgiftsbetaling skal have virkning  

 fra den 1. oktober 1996.
 Stk. 2 indeholder bestemmelser for lovens anvendelsesområde efter lovens  

 ikrafttræden, mens stk. 3 beskriver, hvordan afgiften skal beregnes for  

 leverancer, hvor afregningsperioden påbegyndes før lovens ikrafttræden og  

 afsluttes efter lovens ikrafttræden.
 I stk. 4 foreslås det, at CO2-afgift og svovlafgift opkrævet af  

 raffinaderiernes forbrug af egne varer i fremstillingsprocessen i 1996,  

 betales tilbage, idet opkrævningen er sket på et grundlag, som ikke er i  

 overenstemmelse med EU-retten.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, foretages følgende ændringer:
 1. I § 7 indsættes efter stk. 2 som nyt stykke:
» Stk. 3. Fritaget for afgift er raffinaderiers forbrug af  

 afgiftspligtige varer omfattet af § 1, stk. 1, nr. 1, i forbindelse med  

 fremstillingsprocessen af disse varer.
Dette gælder dog ikke forbrug af  

 mineralolieprodukter og gas, der anvendes som motorbrændstof.«.
 Stk. 3 og 4 bliver herefter stk. 4 og 5.
§ 7. - - - Stk. 2-4. - - - 2. I § 9, stk. 2, 4. pkt., udgår: »eller olie forbrugt  

 i olieraffinaderier«.
 3. I § 9, stk. 2, 5. pkt., udgår: »fratrukket ikke  

 tilbagebetalt afgift af fuelolie efter lov om afgift af svovl«.
 4. § 9, stk. 2, 6. pkt., ophæves.
 5. I § 9, stk. 4, nr. 4, ændres »9« til:  

 »10«.
 6. I § 9, stk. 5, indsættes som 5. pkt.:
 »Disse bestemmelser finder tilsvarende anvendelse for afgiftspligtige  

 varer omfattet af § 7, stk. 3.«.
 7. I § 9 indsættes efter stk. 9 som nye stykker:
 »Stk. 10. For de anvendelser, der er omfattet af nr. 1 i  

 bilaget til loven, ydes uanset stk. 2 en tilbagebetaling på 75 pct. af  

 afgiften af en del af forbruget af elektricitet til vækstlys efter  

 betingelserne i stk. 11 - 16.
Stk. 11. Den forhøjede tilbagebetaling efter stk. 10 gives for  

 højst 650 Wh/(m2) pr. døgn belyst væksthusareal med lysplanter, der blomstrer  

 ved en daglig belysning på under 14 timer (kortdagsplanter) og for andre  

 lysplanter 900 Wh/(m2) pr. døgn.
I den forhøjede tilbagebetaling fratrækkes  

 det antal timer, hvor den faktiske solbelysning udgør mindst 75 W/(m2) x  

 50W/(m2).
Stk. 12. For skyggeplanter gives den forhøjede tilbagebetaling for  

 højst 260 Wh/(m2) pr. døgn for planter, der blomstrer ved en daglig belysning  

 på under 14 timer (kortdagsplanter) og for højst 360 Wh/(m2) pr. døgn for  

 andre skyggeplanter.
I den forhøjede tilbagebetaling fratrækkes det antal  

 timer, hvor den faktiske solbelysning mindst udgør 30W/(m2) x 20W/(m2).
Stk. 13. For andre planter end nævnt ovenfor gives den forhøjede  

 tilbagebetaling for højst 390 Wh/(m2) for planter, der blomstrer ved en  

 daglig belysning på under 14 timer (kortdagsplanter) og for højst 540 Wh/(m2)  

 pr. døgn for andre ikke-kortdagsplanter.
I den for højede tilbagebetaling  

 fratrækkes det antal timer, hvor den faktiske solbelysning mindst udgør 45  

 W/(m2) x 30 W.
 Stk. 14. Den forhøjede tilbagebetaling kan overføres mellem  

 væksthuse inden for samme virksomhed beliggende på samme geografiske område,  

 men tilbagebetalingen kan ikke overføres til andre måneder.
 Stk. 15. Skatteministeren kan fastsætte nærmere regler for  

 opgørelsen af elektricitet til vækstlys, regler om installation af målere,  

 den faktiske solbelysning og for hvilke planter, der er omfattet af reglerne  

 i § 9, stk. 11-13.
 Stk. 16. De statslige told- og skattemyndigheder fastsætter regler  

 for virksomhedernes regnskab over hvilke planter, der dyrkes, størrelsen af  

 det pågældende areal, samt i hvilken periode de dyrkes i, m.v.«.
 Stk. 10 - 12 bliver herefter stk. 17 - 19.
§ 9. - - - Stk. 2. Virksomheder, der er registreret efter  

 merværdiafgiftsloven, kan dog få 75 pct. af afgiften efter nærværende lov  

 tilbagebetalt af afgiftspligtige varer omfattet af § 2, nr. 1-7 og nr. 10-13,  

 der anvendes som nævnt i nr. 1-14 i bilaget til denne lov, og af varer  

 omfattet af § 2, der anvendes som nævnt i nr. 15-35 i bilaget til denne lov.  

 For de i nr. 15-35 i bilaget til denne lov nævnte anvendelser kan afgifts  

 pligtige varer anvendt til ventilation i forbindelse med de omtalte  

 anvendelser medregnes som en del af den anvendelse, der er omfattet af  

 bilaget.
For de i nr. 2-35 i bilaget nævnte anvendelser ydes den forhøjede  

 tilbagebetaling på betingelse af, at forbruget vedrører en årlig produktion  

 på mindst 10 t.
Tilbagebetalingen ydes efter et fradrag pr. kg fuelolie, der  

 er anvendt til varmefremstilling, bortset fra olie vedrørende aktiviteter  

 omfattet af § 66, stk. 1, i merværdiafgiftsloven eller olie forbrugt i  

 olieraffinaderier.
Fradraget er 3 øre pr. kg fuelolie fratrukket ikke tilbage  

 betalt afgift af fuelolie efter lov om afgift af svovl.
Uanset svovlafgiftens  

 størrelse udgør fradraget dog mindst 0 øre.
Stk. 3. - - - Stk. 4. Tilbagebetaling efter stk. 1 kan ydes for det forbrug, der  

 er fuldt ud tilbagebetalingsberettiget efter 1) § 11 i lov om energiafgift af mineralolieprodukter m.v., 2) § 8 i lov om afgift af stenkul, brunkul og koks m.v., 3) § 11 i lov om afgift af elektricitet og 4) § 9 i lov om afgift af naturgas og bygas.
Stk. 5. I det omfang en del af det varme vand eller varmen, som  

 der ydes tilbagebetaling for efter stk. 2, efterfølgende nyttiggøres ved  

 særlige installationer, der er indrettet til indvinding af varme, nedsættes  

 tilbagebetalingen med 7,5 kr. pr.
GJ (gigajoule) varme.
I det omfang varmen  

 afsættes, udgør nedsættelsen dog højst 7,5 pct. af det samlede vederlag for  

 leverancen.
Såfremt nyttiggørelsen sker ved varmepumper omfattet af § 11,  

 stk. 3, i lov om afgift af elektricitet, nedsættes tilbagebetalingen dog kun  

 for den del af den nyttiggjorte varme, der overstiger 3 gange elforbruget i  

 varmepumpen.
Såfremt nyttiggørelsen har medført et øget forbrug af brændsel i  

 de anlæg, hvorfra varmen nyttiggøres, ydes der ikke tilbagebetaling.
Stk. 6-12. - - - 8. § 15, stk. 5, affattes således:
 » Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 15. - - - Stk. 2-4. - - - Stk. 5. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
 9. I bilaget til loven indsættes i nr. 1 efter  

 »gartnerier«: »og vækstlys i disse«.
 10. I bilaget til loven indsættes i nr. 13, 1. pkt., efter  

 »brænding af kalk, kridt, kridtsten, marmor og andre  

 calciumcarbonatprodukter,»: »flint,».
Skriftlig fremsættelse (27. november 1996) Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om kuldioxidafgift af visse  

 energiprodukter, lov om afgift af svovl og lov om statstilskud til dækning af  

 udgifter til kuldioxidafgift i visse virksomheder med et stort energiforbrug.  

 (Raffinaderiers betaling af afgift, lempelse for vækstlys m.v.).
(Lovforslag nr.
L 89).
 I lovforslaget foreslås det at gennemføre følgende ændringer i CO 2 - og  

 svovlafgiften:
Lempelse af raffinaderiers CO 2 -afgiftsbetaling Raffinaderierne fritages for CO 2 -afgift af egne varer, der  

 forbruges i fremstillingen af mineralolieprodukter.
Ved energiafgiftspakkens  

 ikrafttræden 1. januar 1996 blev der indført CO 2 -afgift for  

 raffinaderiernes forbrug af mineralolieprodukter, der hidtil havde været  

 fritaget for energiafgifter.
Der er imidlertid opstået tvivl om, hvorvidt  

 dette er i overensstemmelse med direktiv 92/81/EØF af 12. oktober 1992  

 (mineraloliedirektivet), art. 4, stk. 3, hvor det fremgår, at der ikke  

 udløses punktafgiftspligt ved forbrug af mineralolie i en virksomhed, der  

 fremstiller mineralolie, så længe forbruget sker i forbindelse med denne  

 fremstilling.
Det foreslås derfor, at raffinaderiernes forbrug af mineralolieprodukter,  

 der forbruges i fremstillingen af mineralolieprodukter, fritages for CO  

2 -afgift.
Hermed bringes den danske lovgivning i overensstemmelse med  

 EU-lovgivningen.
CO 2 -afgiften af raffinaderiernes forbrug af  

 mineralolie i andre anvendelser og el opretholdes.
 Videre foreslås det, at CO 2 -afgift og svovlafgift, opkrævet af  

 raffinaderiernes forbrug af mineralolieprodukter i fremstillingsprocessen i  

 1996, tilbagebetales.
 Forslaget vedrørende fritagelsen for CO 2 -afgift af  

 raffinaderiernes forbrug af egne varer vil medføre et årligt provenutab på 3  

 mill. kr.
 For så vidt angår tilbagebetalingen af CO 2 - og svovlafgiften på  

 brændsel anvendt i raffinaderierne i 1996, vil provenutabet udgøre omkring 6  

 mill. kr. en gang for alle, der sandsynligvis vil blive bogført i 1996.  

 Ophævelse af modregning af svovlafgift i EU's minimumssatser af fuelolie  

 Adgangen til at medregne svovlafgiften af fuelolie i beregningen af EU's  

 minimumsafgift af fuelolie ophæves og som kompensation indføres et særligt  

 bundfradrag på 0,55 pct. for fuelolie for energitunge virksomheder.
EU-Kommissionen har givet udtryk for, at grønne afgifter, som bidrager til  

 at overholde EU's minimumsafgifter, også bør overholde de gældende  

 direktivbestemmelser.
Dette indebærer, at raffinaderierne, såfremt  

 svovlafgiften og CO 2 -afgiften af fuelolie er koblet sammen, skal  

 fritages for svovlafgiften i samme omfang som CO 2 -afgiften.
Hvis  

 raffinaderiernes udledning af svovl fortsat skal være pålagt afgift, må  

 koblingen imellem svovlafgiften og CO 2 -afgiften for fuelolie  

 ophæves.
Det foreslås derfor, at adgangen til at medregne svovlafgiften i EU's  

 minumussatser for fuelolie ophæves.
Hermed vil raffinaderiernes udledning af  

 svovl således stadigvæk være omfattet af svovlafgiften, mens CO 2  

 -afgiften for raffinaderierne bortfalder.
Denne omlægning medfører  

 umiddelbart en forøget afgiftsbyrde for en række energitunge virksomheder,  

 som ikke længere kan modregne svovlafgift i CO 2 -afgift.
 Det foreslås derfor at energitunge virksomheder, der har indgået aftale om  

 energieffektivisering, indtil 2005 får et særligt bundfradrag i svovlafgiften  

 på fuelolie på 0,55 pct, der opvejer bortfaldet af modregningsadgangen.
 Forslaget om at afskaffe modregningsmulighederne for svovlafgift på  

 fuelolie i CO 2 -afgiften og indføre et særligt bundfradrag i  

 svovlafgiftsloven, vil være provenuneutral netto.
Overførsel af bundfradrag i svovlafgiften imellem afgiftsperioder i  

 kalenderåret Der foreslås en mindre lempelse af svovlafgiften bestående i, at der åbnes  

 mulighed for virksomheder, der betaler afgift af udledningen af svovldioxid,  

 dels kan overføre uudnyttet bundfradrag i svovlafgiften til andre  

 afgiftsperioder i kalenderåret, dels kan overføre uudnyttet særligt  

 bundfradrag til andre brændsler i samme ovn.
 Enkelte meget energitunge virksomheder er blevet hårdere belastet af CO  

2 -afgiften end oprindeligt forventet, hovedsageligt pga. praktiske  

 målerproblemer, idet der ikke måles på alle skorstene i hver afgiftsperiode.  

 Den foreslåede ændring af svovlafgiftsloven vil afhjælpe problemet.
 Provenutabet skønnes med stor usikkerhed at blive på ca. 0, 5 - 1 mio. kr.  

 årligt.
Lettelse af gartneriers CO2 -afgiftsbetaling Der foreslås en lempelse af gartneriernes elforbrug til vækstlys, således  

 at en del af elforbruget til vækstlys fremover beskattes med den lave sats  

 for tunge processer, mens resten fortsat beskattes til den almindelige sats  

 for lette processer.
Andelen, der beskattes til den lave sats, foreslås  

 fastsat i loven som det elforbrug, der efter Statens Planteavlsforsøg i  

 almindelighed er tilrådeligt at anvende givet plantens art, det almindelige  

 sollys og god økonomisk gartneridrift efter en marginalafgiftsmodel  

 udarbejdet i samarbejde imellem Dansk Erhvervsgartnerforening og  

 Skatteministeriet.
Ved marginalafgift på vækstlys fastholdes  

 miljøincitamenterne, selv om erhvervsbelastningen reduceres.
Det samlede afgiftstryk er ikke for højt, men afgiftstrykket er imidlertid  

 ujævnt fordelt.
Blandt de, der belastes meget med afgift, er gartnere, der  

 dyrker meget lyskrævende planter.
Ved reduktioner af afgiftsbelastningen for  

 disse kan man skære toppen af de største afgiftsstigninger.
 Forslaget om ændringer vedrørende gartnerierne vil medføre et provenutab  

 på 3-4 mill. kr. stigende til ca. 5 mill. kr. henimod år 2000.
Brænding af flint tilføjes på proceslisten Det foreslås, at brænding af flint ligestilles med brænding af de øvrige  

 produkter nævnt under proceslistens pkt. 13, idet producenten har godtgjort,  

 at der herved ikke skabes konkurrenceforvridning, samt at produktionen er  

 energiintensiv.
 Forslaget vedrørende flint vil medføre et provenutab på ca. 0,3 mill. kr.  

 i år 2000.
 For finansåret 1997 vil det samlede provenutab for forslaget som helhed  

 udgøre ca. 7 mill. kr. stigende til ca. 10 mill. kr. i år 2000. Provenutabet  

 vil blive finansieret ved andre ændringer i afgiftslovgivningen.
Dele af lovforslaget skal notificeres for EU-Kommissionen.
Det foreslås  

 derfor, at skatteministeren fastsætter ikrafttrædelsen for disse dele af  

 lovforslaget.
 Idet jeg i øvrigt henviser til bemærkningerne i lovforslaget, skal jeg  

 anbefale det til Tingets velvillige behandling.
BILAG Liste over anvendelse af afgiftspligtige varer, der er omfattet af særlig  

 tilbagebetaling 1) Der anvendes til opvarmning af væksthuse med et overdækket areal på  

 mindst 200 (m2) i gartneriet dog bortset fra væksthuse, hvorfra der foregår  

 detailsalg.
2-12) - - - 13) Der anvendes direkte til opvarmning, inddampning, tørring eller  

 brænding af kalk, kridt, kridtsten, marmor og andre calciumcarbonatprodukter,  

 gips, moler, bentonit og andre lerarter, ferrosulfat, kobbersulfat og  

 calciumoxid samt gødningsstoffer med et tørstofindhold på mindst 90 pct.,  

 heraf mindst 5 pct. fosfat efter tørring.
Elektricitet anvendt direkte til  

 fremstilling af calciumcarbonatprodukter dog alene i form af opvarmning og  

 tørring samt til drift af særlige anlæg, hvorved der som led i  

 forarbejdningsprocessen sker en koncentration af calciumcarbonatprodukterne  

 samt afgiftspligtige varer bortset fra elektricitet til opvarmning af  

 gibspladehærdelokaler, er dog også omfattet.
14-35) - - - § 2 I lov nr. 417 af 14. juni 1995 om ændring af lov om kuldioxidafgift af  

 visse energiprodukter og lov om fremskyndet betaling af visse energiafgifter,  

 foretages følgende ændring:
 1. § 3, stk. 5, affattes således:
 » Stk. 5. Tilbagebetalingen efter § 9, stk. 2, som affattet  

 ved denne lovs § 1, nr. 1, ydes dog med følgende procentdel i perioden fra  

 lovens ikrafttræden til 31. december 1999:
95 pct. i perioden fra lovens ikrafttræden til 31. december 1996 90 pct. i perioden fra 1. januar 1997 - 31.december 1997 85 pct. i perioden fra 1. januar 1998 - 31.december 1998 80 pct. i perioden fra 1. januar 1999 - 31.december 1999.
 Overgangsordningen finder ikke anvendelse på elektricitet, der anvendes  

 til vækstlys i gartnerier.«.
§ 3. - - - Stk. 5. Tilbagebetalingen efter § 9, stk. 2., som affattet ved  

 denne lovs § 1, nr. 1, ydes dog med følgende procentdel i perioden fra lovens  

 ikrafttræden til 31. december 1999:
95 pct. i perioden fra lovens ikrafttræden til 31. december 1996 90 pct. i perioden fra 1. januar 1997 - 31.december 1997 85 pct. i perioden fra 1. januar 1998 - 31.december 1998 80 pct. i perioden fra 1. januar 1999 - 31.december 1999 § 3 I lov nr. 421 af 14. juni 1995 om afgift af svovl, som ændret ved § 7 i  

 lov nr. 1101 af 20. december 1995 og § 8 i lov nr. 1102 af 20. december 1995,  

 foretages følgende ændringer:
 1. § 8, stk. 2, nr. 2, affattes således:
 »2) varer med et afgiftspligtigt svovlindhold til brug om bord på  

 skibe i udenrigsfart og fiskerfartøjer på 5 BRT og derover, dog bortset fra  

 lystfartøjer.«.
§ 8. - - - Stk. 2. Fritaget for afgift er registrerede virksomheders  

 leverancer af 1) varer med et afgiftspligtigt svovlindhold til brug i luftfartøjer og 2) varer med et afgiftspligtigt svovlindhold til brug om bord på skibe i  

 udenrigsfart, fiskerfartøjer på 5 BRT og derover og fartøjer, der anvendes  

 til erhvervsmæssig sejlads, bortset fra lystfartøjer.
Stk. 3. - - - 2. I § 9 indsættes efter stk. 4 som nyt stykke:
 » Stk. 5. Afgiften godtgøres af varer med et afgiftspligtigt  

 svovlindhold, der anvendes til færgedrift og til erhvervsmæssig sejlads med  

 andre fartøjer end de i § 8, stk. 2, nr. 2, nævnte, bortset fra lystfartøjer.  

 Varerne kan i særlige tilfælde leveres uden afgift fra en registreret  

 oplagshaver«.
 Stk. 5-8 bliver herefter stk. 6-9.
 3. § 29, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 29. - - - Stk. 2-3. - - - Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 4. I § 32, stk. 2, indsættes som 3. pkt.:
 »Bundfradrag efter stk. 1 kan ikke overføres til andre  

 afgiftsperioder.«.
 5. I § 32, stk. 5, indsættes efter 7. pkt. som nye pkt.:
»Uudnyttet bundfradrag kan overføres til andre afgiftsperioder  

 indenfor kalenderåret.
For hver afgiftsperiode foretager virksomheden en a  

 conto opgørelse af udledning af svovl, bundfradrag samt eventuelle uudnyttede  

 bundfradrag overført fra andre afgiftsperioder.
Ved kalenderårets udløb  

 foretages en endelig opgørelse af den samlede svovludledning fratrukket de  

 akkumulerede bundfradrag.«.
§ 32 - - - Stk. 2. Bundfradragene i stk. 1 finder endvidere anvendelse på  

 varer, der er modtaget afgiftsfrit og forbrugt i virksomheden.
Det gælder  

 også, hvis virksomheden beregner afgift af udledt svovl til luften efter § 2,  

 stk. 2.
Stk. 3-4. - - - Stk. 5. Virksomheder, der opgør afgiften efter § 6, stk. 3, kan  

 beregne et fælles fradrag for alle de benyttede brændsler og for alle de  

 benyttede ovn- eller kedelanlæg, hvor der sker måling, forudsat at ovn- eller  

 kedelanlæggene m.v. befinder sig på samme geografiske sted.
Udledningen  

 beregnes for hver afgiftsperiode for hvert brændsel og for hvert ovn- eller  

 kedelanlæg, hvorfra der sker måling, idet en andel af den målte  

 svovludledning henregnes til de enkelte brændsler i forhold til den indfyrede  

 energimængde, der opgøres ud fra de i § 34, stk. 3, anførte omregnings  

 forhold.
Samtidig opgøres det almindelige bundfradrag efter stk. 1 for hvert  

 brændsel og for hvert ovn- eller kedelanlæg, hvorfra der sker måling.  

 Herefter beregnes svovlafgiftsgrundlaget for hvert brændsel og for hvert ovn-  

 eller kedelanlæg, hvor fra der sker måling, efter almindeligt bundfradrag,  

 men før overførsel af uudnyttet bundfradrag.
Såfremt bundfradraget for et  

 bestemt brændsel for et bestemt ovn-eller kedelanlæg er større end den til  

 dette brændsel henregnede svovlmængde, kan det overskydende bundfradrag  

 overføres til andre brændsler i samme ovn- eller kedelanlæg eller til  

 brændsler i andre ovn- eller kedelanlæg, hvorfra der sker måling.
Det  

 overskydende bundfradrag fordeles på de andre brændsler i samme ovn m.v. og  

 brændslerne i andre ovne efter de indfyrede energimængder efter  

 omregningsforholdene i § 34, stk. 3. Samme procedure kan anvendes igen, hvis  

 der igen måtte være uudnyttede bundfradrag.
Den således beregnede svovlmængde  

 for hvert brændsel for hvert ovn- eller kedelanlæg benævnes afgiftspligtig  

 svovlmængde efter almindeligt bundfradrag og efter fordeling af uudnyttet  

 bundfradrag.
Stk. 6. - - - 6. I § 33 indsættes efter stk. 2 som nyt stykke:
» Stk. 3. For varer omfattet af § 1, nr. 2, med et  

 afgiftspligtigt svovlindhold ydes i perioden fra lovens ikrafttræden til 31.  

 december 2005 et særligt bundfradrag på 0,55 pct. for virksomheder  

 registreret efter § 3 i lov om afgift af svovl til formål nævnt i bilag til  

 lov om kuldioxidafgift af visse energiprodukter, bortset fra formål nævnt i  

 bilagets nr. 1 og nr. 28, og hvor virksomheden har indgået aftale efter lov  

 om statstilskud til dækning af kuldioxidafgift i visse virksomheder med et  

 stort energiforbrug.
Det særlige bundfradrag for varer omfattet af § 1, nr.  

 2, med et afgiftspligtigt svovlindhold kan overføres til andre ovn- eller  

 kedelanlæg indenfor samme geografiske område, men kan ikke overføres til  

 andre brændsler uanset stk. 4 og 5.«.
 Stk. 3-5 bliver herefter stk. 4-6.
 7. I § 33, stk. 3, som bliver stk. 4, affattes således:
» Stk. 4. For virksomheder, der opgør afgiften efter § 6, stk.  

 1 og 2, skal det særlige bundfradrag efter § 33, stk. 1 og 2, opgøres for  

 hvert brændsel og for hvert ovn- eller kedelanlæg og fratrækkes den  

 afgiftspligtige svovlmængde efter almindeligt bundfradrag, efter godtgørelse  

 og efter fordeling af uudnyttet godtgørelse.
Hvis det særlige bundfradrag  

 efter § 33, stk. 1 og 2, i en afgiftsperiode for hvert enkelt brændsel i  

 hvert enkelt ovn- eller kedelanlæg overstiger den afgiftspligtige svovlmængde  

 efter almindeligt bundfradrag, efter godtgørelse og efter fordeling af  

 uudnyttet godtgørelse, kan der ske overførsel af det uudnyttede særlige  

 bundfradrag efter § 33, stk. 1 og 2, til andre brændsler omfattet af § 1,  

 stk. 1, nr. 5-7, der benyttes samtidig i samme ovn- eller kedelanlæg.
De  

 særlige bundfradrag efter § 33, stk. 1- 3, kan ikke overføres til andre  

 brændsler eller andre afgiftsperioder.«.
 8. I § 33, stk. 4, som bliver stk. 5, affattes således:
» Stk. 5. For virksomheder, der opgør afgiften efter § 6, stk.  

 3, skal det særlige bundfradrag efter § 33, stk. 1 og 2, henregnes til hvert  

 brændsel for hvert ovn- eller kedelanlæg og fratrækkes den afgiftspligtige  

 svovlmængde efter almindeligt bundfradrag og efter fordeling af uudnyttet  

 almindeligt bundfradrag.
Hvis det særlige bundfradrag efter § 33, stk. 1 og  

 2, overstiger den afgiftspligtige svovlmængde efter almindeligt bundfradrag  

 og efter fordeling af uudnyttet almindeligt bundfradrag, kan der ske  

 overførsel af det uudnyttede særlige bundfradrag efter § 33, stk. 1 og 2, til  

 andre brændsler i samme ovn- eller kedelanlæg og til samme brændsel i andre  

 ovn- eller kedelanlæg på samme geografiske sted, såfremt ovn- eller  

 kedelanlæggene opfylder betingelserne for at kunne opnå særligt bundfradrag  

 efter § 33, stk. 1 og 2. Det særlige bundfradrag efter § 33, stk. 1 og 2, kan  

 ikke overføres til andre brændsler i andre ovn- eller kedelanlæg.
De særlige  

 bundfradrag efter § 33, stk. 1 - 3, kan overføres til andre afgiftsperioder  

 indenfor kalenderåret.
For hver afgiftsperiode foretager virksomheden en a  

 conto opgørelse af udledning af svovl, bundfradrag samt eventuelle uudnyttede  

 særlige bundfradrag overført fra andre afgiftsperioder.
Ved kalenderårets  

 udløb foretages en endelig opgørelse af den samlede svovludledning fratrukket  

 de akkumulerede særlige bundfradrag.«.
§ 33. - - - Stk. 2. - - - Stk. 3. For virksomheder, der opgør afgiften efter § 6, stk. 1 og  

 2, skal det særlige bundfradrag opgøres for hvert brændsel og hvert ovn-  

 eller kedelanlæg og fratrækkes den afgiftspligtige svovlmængde efter  

 almindeligt bundfradrag efter godtgørelse og efter fordeling af uudnyttet  

 godtgørelse.
Hvis det særlige bundfradrag i en afgiftsperiode for hvert  

 enkelt brændsel for hvert enkelt ovn- eller kedelanlæg overstiger den  

 afgiftspligtige svovlmængde efter almindeligt bundfradrag, efter godtgørelse  

 og efter fordeling af uudnyttet godtgørelse kan der ske overførsel af det  

 uudnyttede bundfradrag til andre brændsler omfattet af § 1, stk. 1, nr. 5-7,  

 der benyttes samtidig i samme ovn- eller kedelanlæg.
Det særlige bundfradrag  

 kan dog ikke overføres til andre brændsler eller andre afgiftsperioder.
Stk. 4. For virksomheder, der opgør afgiften efter § 6, stk. 3,  

 skal det særlige bundfradrag henregnes til hvert brændsel for hvert ovn-  

 eller kedelanlæg og fratrækkes den afgiftspligtige svovlmængde efter  

 almindeligt bundfradrag og efter fordeling af uudnyttet almindeligt  

 bundfradrag.
Hvis det særlige bundfradrag over stiger den afgiftspligtige  

 svovlmængde efter almindeligt bundfradrag og efter fordeling af uudnyttet  

 almindeligt bundfradrag, kan der ske overførsel af det uudnyttede særlige  

 bundfradrag til samme brændsel i andre ovn- eller kedelanlæg på samme  

 geografiske sted, der opfylder betingelserne for at kunne få særligt  

 bundfradrag.
Det særlige bundfradrag kan dog ikke overføres til andre  

 brændsler, ovn- eller kedelanlæg eller afgiftsperioder.
Stk. 5. - - - § 4 I lov om statstilskud til dækning af udgifter til kuldioxidafgift i visse  

 virksomheder med et stort energiforbrug, jf. lovbekendtgørelse nr. 850 af 13.  

 november 1995, foretages følgende ændringer:
1. I § 1 a, stk. 1, 1. pkt., indsættes efter »stk.  

 2«: »og den del af energiforbruget, som er omfattet af § 9, stk.  

 10«.' 2. I § 1 a, stk. 1, 3. pkt., udgår: »eller olie  

 forbrugt i olieraffinaderier«.
 3. § 1 a, stk. 2, ophæves.
§ 1 a.
Tilskud, der er omfattet af § 1, stk. 1, nr. 1, gives til  

 dækning af udgifter til kuldioxidafgift af det energiforbrug, der er omfattet  

 af § 9, stk. 2, i lov om kuldioxidafgift af visse energiprodukter.
Tilskuddet  

 udgør 22 pct. af afgiften.
For fuelolie og gas- og dieselolie, der anvendes  

 til varmefremstilling, udgør tilskuddet dog henholdsvis 0 øre pr. kg og 1,75  

 øre pr. l bortset fra olie vedrørende aktiviteter omfattet af § 66, stk. 1, i  

 merværdiafgiftsloven eller olie forbrugt i olieraffinaderier.
 Stk. 2. I det omfang afgiften på fuelolie efter lov om afgift af  

 svovl er større end det fradrag i godtgørelsen i lov om kuldioxidafgift af  

 visse energiprodukter, der gælder specielt for fuelolie, jf. § 9, stk. 2, i  

 lov om kuldioxidafgift af visse energiprodukter, kan der ydes yderligere  

 tilskud for fuelolie bortset fra fuelolie vedrørende aktiviteter omfattet af  

 § 66, stk. 1, i merværdiafgiftsloven eller olie forbrugt i olieraffinaderier.  

 Tilskuddet kan dog højst udgøre 8 øre pr. kg fuelolie.
 4. § 7, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 7. - - - Stk. 2-3. - - - Stk. 4. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab som sådant bødeansvar.
§ 5 I lov nr. 405 af 14. juni 1995 om ændring af lov om statstilskud til  

 dækning af udgifter til kuldioxidafgift i visse virksomheder med stort  

 energiforbrug foretages følgende ændringer:
 1. I § 2, stk. 2, indsættes som 4. pkt.:
 »Bestemmelsen gælder ikke for vækstlys i gartnerier.«.
§ 2. - - - Stk. 2. Tilskud efter § 1 a, stk. 1, som affattet ved denne lovs §  

 1, nr. 2, ydes med følgende procenter af afgiften: I 1996 2 pct., i 1997 7  

 pct., i 1998 12 pct. og i 1999 17 pct.
Tilskud vedrørende gas- og dieselolie  

 anvendt til varmefremstilling udgør dog i 1996-98 0 øre pr. l og i 1999 0,4  

 øre pr. l.
Tilskuddet til fuelolie, jf. § 1 a, stk. 2, som affattet ved denne  

 lovs § 1, nr. 2, kan dog højst udgøre 1,6 øre pr. kg i 1996, 3,2 øre pr. kg i  

 1997, 4,8 øre pr. kg i 1998 og 6,4 øre pr. kg i 1999.
Stk. 3-5. - - - Efter 2. behandling den 17. december 1996 § 1 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, foretages følgende ændringer:
 1. I § 7 indsættes efter stk. 2 som nyt stykke:
»Stk. 3. Fritaget for afgift er raffinaderiers forbrug af  

 afgiftspligtige varer omfattet af § 1, stk. 1, nr. 1, i forbindelse med  

 fremstillingprocessen af disse varer.
Dette gælder dog ikke forbrug af  

 mineralolieprodukter og gas, der anvendes som motorbrændstof.« Stk. 3 og 4 bliver herefter stk. 4 og 5.
 2. I § 9, stk. 2, 4. pkt., udgår »eller olie forbrugt  

 i olieraffinaderier«.
 3. I § 9, stk. 2, 5. pkt., udgår »fratrukket ikke  

 tilbagebetalt afgift af fuelolie efter lov om afgift af svovl«.
 4. § 9, stk. 2, 6. pkt., ophæves.
 5. I § 9, stk. 4, nr. 4, ændres »§ 9« til:  

 »§ 10«.
 6. I § 9, stk. 5, indsættes som 5. pkt.:
»Disse bestemmelser finder tilsvarende anvendelse for afgiftspligtige  

 varer omfattet af § 7, stk. 3.« 7. I § 9 indsættes efter stk. 9 som nye stykker:
 »Stk. 10. For de anvendelser, der er omfattet af nr. 1 i  

 bilaget til loven, ydes uanset stk. 2 en tilbagebetaling på 75 pct. af  

 afgiften af en del af forbruget af elektricitet til vækstlys efter  

 betingelserne i stk. 11-16.
Stk. 11. Den forhøjede tilbagebetaling efter stk. 10 gives for  

 højst 650 Wh/m2 pr. døgn belyst væksthusareal med lysplanter, der blomstrer  

 ved en daglig belysning på under 14 timer (kortdagsplanter) og for andre  

 lysplanter 900 Wh/m2 pr. døgn.
I den forhøjede tilbagebetaling fratrækkes det  

 antal timer, hvor den faktiske solbelysning udgør mindst 75 W/m2, gange  

 50W/m2.
Stk. 12. For skyggeplanter gives den forhøjede tilbagebetaling for  

 højst 260 Wh/m2 pr. døgn for planter, der blomstrer ved en daglig belysning  

 på under 14 timer (kortdagsplanter) og for højst 360 Wh/m2 pr. døgn for andre  

 skyggeplanter.
I den forhøjede tilbagebetaling fratrækkes det antal timer,  

 hvor den faktiske solbelysning udgør mindst 30W/m2, gange 20W/m2.
Stk. 13. For andre planter end nævnt i stk. 11 og 12 gives den  

 forhøjede tilbagebetaling for højst 390 Wh/m2 for planter, der blomstrer ved  

 en daglig belysning på under 14 timer (kortdagsplanter) og for højst 540  

 Wh/m2 pr. døgn for andre ikkekortdagsplanter.
I den forhøjede tilbagebetaling  

 fratrækkes det antal timer, hvor den faktiske solbelysning udgør mindst 45  

 W/m2, gange 30 W/m2.
 Stk. 14. Den forhøjede tilbagebetaling kan overføres mellem  

 væksthuse inden for samme virksomhed beliggende på samme geografiske område,  

 men tilbagebetalingen kan ikke overføres til andre måneder.
 Stk. 15. Skatteministeren kan fastsætte nærmere regler for  

 opgørelsen af elektricitet til vækstlys, regler om installation af målere,  

 regler for opgørelsen af den faktiske solbelysning, og for hvilke planter der  

 er omfattet af reglerne i § 9, stk. 11-13.
Stk. 16. De statslige told- og skattemyndigheder fastsætter regler  

 for virksomhedernes regnskab over, hvilke planter der dyrkes, størrelsen af  

 det pågældende areal, samt hvilken periode de dyrkes i, m.v.« Stk. 10-12 bliver herefter stk. 17-19.
 8. § 15, stk. 5, affattes således:
»Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 9. I bilaget til loven indsættes i nr. 1 efter  

 »gartnerier«: »og vækstlys i disse«.
 10. I bilaget til loven indsættes i nr. 13, 1. pkt., efter  

 »brænding af kalk, kridt, kridtsten, marmor og andre  

 calciumcarbonatprodukter,»: »flint,».
§ 2 I lov nr. 417 af 14. juni 1995 om ændring af lov om kuldioxidafgift af  

 visse energiprodukter og lov om fremskyndet betaling af visse afgifter.  

 (Ændring af reglerne for tilbagebetaling) foretages følgende ændring:
 1. § 3, stk. 5, affattes således:
 »Stk. 5. Tilbagebetalingen efter § 9, stk. 2, som affattet  

 ved denne lovs § 1, nr. 1, ydes dog med følgende procentdel i perioden fra  

 lovens ikrafttræden til 31. december 1999:
 95 pct. i perioden fra lovens ikrafttræden til 31. december 1996.
 90 pct. i perioden fra 1. januar 1997 til 31. december 1997.
 85 pct. i perioden fra 1. januar 1998 til 31. december 1998.
 80 pct. i perioden fra 1. januar 1999 til 31. december 1999.
Overgangsordningen finder ikke anvendelse på elektricitet, der anvendes  

 til vækstlys i gartnerier.« § 3 I lov nr. 421 af 14. juni 1995 om afgift af svovl, som ændret ved § 7 i  

 lov nr. 1101 af 20. december 1995 og § 8 i lov nr. 1102 af 20. december 1995,  

 foretages følgende ændringer:
 1. I § 3 indsættes efter stk. 3 som nyt stykke:
»Stk. 4. Virksomheder, der opfylder betingelserne for  

 bundfradrag efter § 33, stk. 3, kan registreres hos de statslige told- og  

 skattemyndigheder.« Stk. 4 bliver herefter stk. 5.
 2. § 8, stk. 2, nr. 2, affattes således:
»2) varer med et afgiftspligtigt svovlindhold til brug om bord på  

 skibe i udenrigsfart og fiskerfartøjer på 5 BRT og derover, dog bortset fra  

 lystfartøjer.« 3. I § 9 indsættes efter stk. 4 som nyt stykke:
»Stk. 5. Afgiften godtgøres af varer med et afgiftspligtigt  

 svovlindhold, der anvendes til færgedrift og til erhvervsmæssig sejlads med  

 andre fartøjer end de i § 8, stk. 2, nr. 2, nævnte, bortset fra lystfartøjer.  

 Varerne kan i særlige tilfælde leveres uden afgift fra en registreret  

 oplagshaver.« Stk. 5-8 bliver herefter stk. 6-9.
 4. § 29, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 5. I § 32, stk. 2, indsættes som 3. pkt.:
»Bundfradrag efter stk. 1 kan ikke overføres til andre  

 afgiftsperioder.« 6. I § 32, stk. 5, indsættes efter 7. pkt. som nye  

 punktumer:
»Uudnyttet bundfradrag kan overføres til andre afgiftsperioder inden  

 for kalenderåret.
For hver afgiftsperiode foretager virksomheden en  

 acontoopgørelse af udledning af svovl, bundfradrag samt eventuelle uudnyttede  

 bundfradrag overført fra andre afgiftsperioder.
Ved kalenderårets udløb  

 foretages en endelig opgørelse af den samlede svovludledning fratrukket de  

 akkumulerede bundfradrag.« 7. I § 33 indsættes efter stk. 2 som nyt stykke:
»Stk. 3. For varer omfattet af § 1, nr. 2, med et  

 afgiftspligtigt svovlindhold ydes i perioden fra lovens ikrafttræden til 31.  

 december 2005 et særligt bundfradrag på 0,55 vægtpct. af varens vægt  

 eksklusive vand for virksomheder registreret efter § 3 til formål nævnt i  

 bilag til lov om kuldioxidafgift af visse energiprodukter bortset fra formål  

 nævnt i bilagets nr. 1 og 28, og hvor virksomheden har indgået aftale efter  

 lov om statstilskud til dækning af kuldioxidafgift i visse virksomheder med  

 et stort energiforbrug.
Det særlige bundfradrag for varer omfattet af § 1,  

 nr. 2, med et afgiftspligtigt svovlindhold kan overføres til andre ovn- eller  

 kedelanlæg inden for samme geografiske område, men kan ikke overføres til  

 andre brændsler uanset stk. 4 og 5.« Stk. 3-5 bliver herefter stk. 4-6.
 8. § 33, stk. 3, som bliver stk. 4, affattes således:
»Stk. 4. For virksomheder, der opgør afgiften efter § 6, stk.  

 1 og 2, skal det særlige bundfradrag efter stk. 1 og 2 opgøres for hvert  

 brændsel og for hvert ovn- eller kedelanlæg og fratrækkes den afgiftspligtige  

 svovlmængde efter almindeligt bundfradrag, efter godtgørelse og efter  

 fordeling af uudnyttet godtgørelse.
Hvis det særlige bundfradrag efter stk. 1  

 og 2 i en afgiftsperiode for hvert enkelt brændsel i hvert enkelt ovn- eller  

 kedelanlæg overstiger den afgiftspligtige svovlmængde efter almindeligt  

 bundfradrag, efter godtgørelse og efter fordeling af uudnyttet godtgørelse,  

 kan der ske overførsel af det uudnyttede særlige bundfradrag efter stk. 1 og  

 2 til andre brændsler omfattet af § 1, stk. 1, nr. 5-7, der benyttes samtidig  

 i samme ovn- eller kedelanlæg.
De særlige bundfradrag efter stk. 1-3 kan ikke  

 overføres til andre brændsler eller andre afgiftsperioder.« 9. § 33, stk. 4, som bliver stk. 5, affattes således:
»Stk. 5. For virksomheder, der opgør afgiften efter § 6, stk.  

 3, skal det særlige bundfradrag efter stk. 1 og 2 henregnes til hvert  

 brændsel for hvert ovn- eller kedelanlæg og fratrækkes den afgiftspligtige  

 svovlmængde efter almindeligt bundfradrag og efter fordeling af uudnyttet  

 almindeligt bundfradrag.
Hvis det særlige bundfradrag efter stk. 1 og 2  

 overstiger den afgiftspligtige svovlmængde efter almindeligt bundfradrag og  

 efter fordeling af uudnyttet almindeligt bundfradrag, kan der ske overførsel  

 af det uudnyttede særlige bundfradrag efter stk. 1 og 2 til andre brændsler i  

 samme ovn- eller kedelanlæg og til samme brændsel i andre ovn- eller  

 kedelanlæg på samme geografiske sted, såfremt ovn- eller kedelanlæggene  

 opfylder betingelserne for at kunne opnå særligt bundfradrag efter stk. 1 og  

 2. Det særlige bundfradrag efter stk. 1 og 2 kan ikke overføres til andre  

 brændsler i andre ovn- eller kedelanlæg.
De særlige bundfradrag efter stk.  

 1-3 kan overføres til andre afgiftsperioder inden for kalenderåret.
For hver  

 afgiftsperiode foretager virksomheden en acontoopgørelse af udledning af  

 svovl, bundfradrag samt eventuelle uudnyttede særlige bundfradrag overført  

 fra andre afgiftsperioder.
Ved kalenderårets udløb foretages en endelig  

 opgørelse af den samlede svovludledning fratrukket de akkumulerede særlige  

 bundfradrag.« § 4 I lov om statstilskud til dækning af udgifter til kuldioxidafgift i visse  

 virksomheder med et stort energiforbrug, jf. lovbekendtgørelse nr. 850 af 13.  

 november 1995, foretages følgende ændringer:
 1. I § 1 a, stk. 1, 1. pkt., indsættes efter »stk.  

 2«: »og den del af energiforbruget, som er omfattet af § 9, stk.  

 10«.
 2. I § 1 a, stk. 1, 3. pkt., udgår »eller olie  

 forbrugt i olieraffinaderier«.
 3. § 1 a, stk. 2, ophæves.
 4. § 7, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 5 I lov nr. 405 af 14. juni 1995 om ændring af lov om statstilskud til  

 dækning af udgifter til kuldioxidafgift i visse virksomheder med stort  

 energiforbrug. (Aftaler om energieffektivisering) foretages følgende  

 ændringer:
 1. I § 2, stk. 2, indsættes som 4. pkt.:
»Bestemmelsen gælder ikke for vækstlys i gartnerier.« § 6 Stk. 1. Loven træder i kraft den 1. januar 1997. Dog fastsætter  

 skatteministeren ikrafttrædelsestidspunktet for § 1, nr. 3, 4, 6, 7, 9 og 10,  

 § 2, § 3, nr. 5-9, § 4, nr. 1-3, og § 5. Ministeren kan bestemme, at § 1, nr.  

 7 og 9, § 2, § 4, nr. 1, og § 5 skal have virkning fra den 1. oktober 1996.
 Stk. 2. Loven finder anvendelse på afgiftspligtige varer, der  

 efter lovens ikrafttræden udleveres eller forbruges i registrerede  

 virksomheder, angives til fortoldning eller modtages fra udlandet.
Stk. 3. For løbende leverancer, for hvilke afregningsperioden  

 påbegyndes inden lovens ikrafttræden og afsluttes efter dette tidspunkt,  

 beregnes afgiften af så stor en del af leverancen, som tidsrummet fra lovens  

 ikrafttræden til afregningsperiodens slutning udgør i forhold til den samlede  

 afregningsperiode.
Med de statslige told- og skattemyndigheders tilladelse  

 kan der foretages afrunding ved opgørelsen af den brøkdel af leverancerne,  

 hvoraf der skal betales afgift.
 Stk. 4. Afgift efter lov om kuldioxidafgift af visse  

 energiprodukter og afgift efter lov om afgift af svovl opkrævet af  

 raffinaderiers forbrug af afgiftspligtige varer nævnt under § 1, nr. 1-4 og  

 8-12, i lov om afgift af svovl, fremstillet af virksomheden i 1996, betales  

 tilbage, bortset fra kuldioxidafgift af mineralolieprodukter og gas, der ikke  

 er ydet delvis tilbagebetaling for.
