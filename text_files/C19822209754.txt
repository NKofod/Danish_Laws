(Til rektorerne for samtlige  

 gymnasieskoler, studenterkurser og kurser til højere forberedelseseksamen  

 samt til forstanderne for enkeltfagskurser, tekniske skoler og  

 handelsskoler med undervisning til højere forberedelseseksamen) Til rektorer for samtlige gymnasieskoler, studenterkurser og kurser til  

 højere forberedelseseksamen samt til forstanderne for enkeltfagskurser,  

 tekniske skoler og handelsskoler med undervisning til højere  

 forberedelseseksamen.
 Det store udbud af nye modeller af lommeregnere samt deres voksende  

 regnekapacitet har gjort det nødvendigt at revidere cirkulæreskrivelse om  

 lommeregnere af 6. december 1978.
 Indenfor rammerne af den nye cirkulæreskrivelse af 3. december 1982 (RS  

 01-07) er det rektor, der skriftligt bemyndiger en elev/kursist til at  

 anvende en bestemt lommeregner, hvis den ikke er opført i oversigt over  

 tilladte lommeregnere af 3. december 1982 (RS 01-07). En sådan bemyndigelse  

 skal i givet fald medbringes til eksamen.
 Rektor kan i tvivlstilfælde forelægge en lommeregners godkendelse for  

 direktoratet for gymnasieskolerne og højere forberedelseseksamen.  

 Brugsanvisningen skal da altid medsendes, og rektor anmodes om at fremsende  

 eventuelle sager senest 1. februar i det år, eksamen afholdes.
På grund af de lommeregnere, der har »Continuous memory«,  

 indskærpes det samtidig, at eksaminander ikke må låne lommeregnere af  

 hinanden under skriftlig eksamen.
Såfremt en eksaminands lommeregner bryder  

 sammen under en prøve, skal eksaminanden henvises til at benytte en af  

 skolen/kursets lommeregnere.
 P.d.v.
