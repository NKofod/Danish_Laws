 Meddelt afslag på ansøgning om nedsættelse af urne i et naturområde,  

 som ansøger ikke ejer.
 Kirkeministeriets skrivelse af 10. oktober 1988 til Anders Lerche,  

 Randers.
 I anledning af Deres skrivelse af 21. november 1988, hvori De ansøger om  

 tilladelse til, at urnen med Deres aske til sin tid nedsættes i et  

 naturområde, som de selv vælger, skal man meddele følgende med hensyn til  

 nedsættelse af urnen på privat ejendom.
Således som begravelsesforholdene er ordnet her i landet, skal kister og  

 urner normalt nedsættes på de almindelige kirkegårde.
I henhold hertil følger  

 Kirkeministeriet en meget restriktiv praksis med hensyn til nedsættelse af  

 urner på private ejendomme, og der meddeles således ikke tilladelse til  

 nedsættelse af urner på almindelige parcelhus- og sommerhusgrunde.
Derimod er  

 der i enkelte tilfælde meddelt tilladelse til nedsættelse af en urne på en  

 større ejendom som afdøde havde haft en særlig tilknytning til, f.eks. en  

 slægtsgård som i længere tid har været i slægtens eje og som må påregnes at  

 forblive i slægtens eje.
En sådan tilladelse meddeles bl.a. på vilkår, at der  

 på ejendommen tinglyses en deklaration, hvorefter ejeren forpligter sig til i  

 et tidsrum af 10 år fra urnes nedsættelse ikke at grave så dybt, at urnen  

 berøres.
 Som det fremgår af foranstående, kan ministeriet ikke imødekomme Deres  

 ansøgning om, at De frit kan vælge, hvor De til sin tid ønsker Deres urne  

 nedsat.
