Bekendtgørelse om ændring af bekendtgørelse om offentliggørelse af bygningsreglement 2015 (BR15) § 1 I bekendtgørelse nr. 1601 af 14. december 2015 om offentliggørelse af bygningsreglement 2015 (BR15) foretages følgende ændringer:
 1. I bilag I, kap. 1.3.3, stk. 3, nr. 4, indsættes efter sidste punktum:
»Ansøgeren udpeger en bygværksprojekterende for de bærende konstruktioner, som det påhviler at samle og koordinere den statiske dokumentation, således at den udgør et hele.
Ansøgeren oplyser om den valgte bygværksprojekterende.« 2. I vejledningsteksten til bilag I, kap. 1.3.3, stk. 3, nr. 4, ophæves første punktum.
 3. Bilag I, kap. 1.3.3, stk. 4, affattes således:
»Stk. 4. For bærende konstruktioner, hvor svigt har alvorlige konsekvenser med hensyn til tab af menneskeliv eller hvor de økonomiske, sociale eller miljømæssige konsekvenser er særligt store, skal den statiske dokumentation efter stk. 3, nr. 4, bilægges en erklæring udformet og underskrevet personligt af en statiker, der har anerkendelse efter reglerne i bilag 3 (Anerkendelsesordning for statikere). Erklæringen skal omfatte den statiske dokumentation i sin helhed.
Ejeren vælger den anerkendte statiker.« 4. Vejledningsteksten til bilag I, kap. 1.3.3, stk. 4, affattes således:
 »(1.3.3, stk. 4) De omfattede bygningskonstruktioner svarer til de konstruktioner, som i henhold til Nationalt Anneks til Eurocode 0, tabel B1 (EN 1990 DK NA Nationalt Anneks til Eurocode 0: Projekteringsgrundlag for bærende konstruktioner) afsnit B4 er omfattet af høj konsekvensklasse CC3. Der henvises til DS/INF 1990 Konsekvensklasser for bygningskonstruktioner.
Sekundære bygningskonstruktioner, hvor svigt alene vil omfatte den pågældende konstruktionsdel, og hvor konsekvenserne af et svigt er begrænsede, er dog ikke omfattet af krav om erklæring fra en anerkendt statiker.« 5. Bilag I, kap. 1.3.3, stk. 5, affattes således:
»Stk. 5. For bærende konstruktioner omfattet af stk. 4, og hvor konsekvenserne af et eventuelt svigt er særligt alvorlige, gælder endvidere, at den statiske dokumentation efter stk. 3, nr. 4, bilægges en erklæring udformet og underskrevet personligt af en statiker, der har anerkendelse efter reglerne i bilag 3, og som hverken direkte eller indirekte må være økonomisk forbunden med den eller de organisationer, som har medvirket ved projekteringen af bygningen.
Ejeren vælger den anerkendte statiker, og valget heraf godkendes af kommunalbestyrelsen.« 6. I vejledningsteksten til bilag I, kap. 1.3.3, stk. 5, indsættes efter »gennemfører«: »personligt«.
 7. I bilag I, kap. 1.3.3, stk. 6, ændres »bygninger« til: »bærende konstruktioner«.
 8. I vejledningsteksten til bilag I, kap. 1.3.3, stk. 7, ændres »anerkendte statiker« til: »bygværksprojekterende«.
 9. Bilag I, kap. 4.2, stk. 1, 28. afsnit, om DS/EN 1997-1 Geoteknik affattes således:
 »DS/EN 1997-1 Geoteknik, Generelle regler, med DS/EN 1997-1 DK NA«.
 10. Bilag I, kap. 7.1, affattes som bilag 1 til denne bekendtgørelse.
 11. Bilag I, kap. 8.5.1.1, stk. 6-8, ophæves.
 12. Vejledningsteksten til bilag 1, kap. 8.5.1.1, stk. 6-8, ophæves.
 13. Bilag I, kap. 8.6.2, stk. 1, affattes således:
»Stk. 1. Solvarmeanlæg skal udføres, så de ikke giver anledning til temperaturforårsagede skader på personer eller bygninger.« 14. Vejledningsteksten til bilag I, kap. 8.6.2, stk. 1, affattes således:
 »(8.6.2, stk. 1) Solvarmerør kan blive over 85 - 100 °C varme og bør derfor ikke placeres i kontakt med brændbart materiale, herunder trækonstruktioner.
Der skal træffes foranstaltninger mod skoldningsfare fra varmt brugsvand.« 15. Bilag 1, B. 1.1.3, stk. 4, affattes således:
 »Stk. 4. For garager, carporte, udhuse, drivhuse, skure, åbne overdækninger, herunder åbne overdækkede terrasser og lignende bygninger medregnes kun den del af arealet, der overstiger:
  20 m2 pr. bolig ved etageboligbebyggelser og ved samlede boligbebyggelser med både lodret og vandret lejlighedsskel samt ved rækkehuse, kædehuse, gruppehuse og lignende former for helt eller delvist sammenbyggede enfamiliehuse.
 35 m2 pr. bolig ved fritliggende enfamiliehuse, dobbelthuse med lodret lejlighedsskel og sommerhuse, og  25 pct. af bebyggelsens øvrige etageareal ved andre bebyggelser, dog medregnes garage- og udhusarealer i kælder eller gårdkælder ikke.« 16. I bilag 2, skema 1, sidste celle i kolonne 1, ændres »Med passage under eller gennem konstruktionen« til: »Automobile storskærme, transportable mobilantenner m.v.« 17. To steder i bilag 3, § 3, stk. 3, ændres »forretningsorden« til: »håndbog«.
 18. Bilag 3, § 10, stk. 2, affattes således:
»Stk. 2. Statikererklæringens formål Med statikererklæringen dokumenterer den anerkendte statiker personligt at have:
1) virket inden for de af anerkendelsesorganet fastsatte rammer, 2) udarbejdet eller kontrolleret, at dokumentationen med tilhørende bilag for bygværkets bærende konstruktioner er i overensstemmelse med Bygningsreglementets bilag 4, 3) fulgt anerkendelsesorganets krav og retningslinjer for anerkendte statikeres virke og ydet en for opgaven tilstrækkelig indsats som statiker.« 19. I bilag 3, § 10, stk. 3, ændres »attestere« til: »redegøre«.
§ 2 Stk. 1. Bekendtgørelsen træder i kraft den 1. juli 2016.
Stk. 2. Bekendtgørelsen finder anvendelse ved ansøgninger om byggetilladelse eller anmeldelser, som indsendes efter bekendtgørelsens ikrafttræden.
Hvis byggearbejdet ikke kræver tilladelse eller anmeldelse, skal bekendtgørelsen overholdes ved byggearbejder, der påbegyndes efter bekendtgørelsens ikrafttræden.
