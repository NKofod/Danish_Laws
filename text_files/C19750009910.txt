(Til fordelingsmyndighederne) A.
Efter forhandling med forsvarsministeriet fastsættes herved følgende  

 regler for gennemførelse af den den 20. marts 1975 besluttede regulering af  

 værnepligtsmassen, jfr. herved forsvarsministeriets skrivelse af 20. marts  

 1975 (V.6.-11/74) og indenrigsministeriets skrivelser af 21. marts 1975  

 (j.nr.1974/2060-8), 8. april 1975 (samme journalnummer), 21. april 1975  

 (samme journalnummer) samt 1. maj 1975 (j.nr. 1975/2100-13) til henholdsvis  

 civilforsvarsstyrelsen og 1. udskrivningskreds - styrelsen for civil  

 værnepligt.
For så vidt angår de under punkt D nævnte overgangsbestemmelser henvises  

 endvidere til civilforsvarsstyrelsens skrivelser af 17. oktober 1973 og 22.  

 april 1974 (j.nr. 236-46-23-73 og 74), skrivelse fra 1. udskrivningskreds -  

 styrelsen for civil værnepligt - 29. januar 1974 (j.nr. 31.3-4) og  

 forsvarsministeriets skrivelse af 4. april 1974 (2. kt.
V. 10-1/1974), der  

 alle vedrører spørgsmålet om udskrivningen af værnepligtige til §  

 31-tjeneste.
 For så vidt angår de i afsnit F omhandlede retningslinier for overførelse  

 af værnepligtige mellem de militære værn, civilforsvaret og hjemmeværnet  

 henvises til forsvarsministeriets skrivelse af 21. marts 1975 (j.nr. 2. kt.  

 V.10-1/1974) og civilforsvarsstyrelsens påtegningsskrivelse af 15. april  

 1975.
Der er ikke ved nærværende cirkulæreskrivelse taget stilling til de  

 særlige problemer, der er opstået i relation til lov nr. 272 af 4. juni 1970  

 om værnepligtens opfyldelde ved bistandsarbejde i udviklingslande.
Når  

 afgørelse herom er truffet, vil meddelelse tilgå de implicerede myndigheder.
B.
DE FREMTIDIGE FORDELINGER.
1. En fordeling omfatter alle endeligt udskrevne  

 værnepligtige fra den nærmeste forudgående session, på hvilken de deltog i  

 lodtrækningen, uanset om de pågældende har fået udsættelse med indkaldelse og  

 uanset eventuelle spærrevedtegninger.
Første fordeling efter disse regler  

 finder sted i forbindelse med indkaldelserne til 1. halvår af 1976.
2. Ved de halvårlige fordelinger afgøres på grundlag  

 af behov og i overensstemmelse med fordelingsreglerne en gang for alle, om en  

 værnepligtig skal indkaldes eller ej.
Såfremt en værnepligtig er til rådighed  

 for inkaldelse i det halvår, fordelingen omfatter, afgøres det endvidere,  

 hvornår og hvor han skal give møde, eller hvorvidt bestemmelse herom skal  

 træffes senere.
Værnepligtige, der har givet afkald på overførelse til  

 civilforsvaret uden for civilforsvarskorpset mod hensyntagen til deres ønsker  

 om mødetid og mødested, tildeles forlods.
Herefter tildeles forlods de  

 værnepligtige, der tidligere har fået meddelelse om, at de skal indkaldes,  

 men som endnu ikke er tildelt, såfremt de er til rådighed for indkaldelse i  

 det halvår, fordelingen omfatter.
 3. Den tjenstdygtighedsvedtegning og det  

 lodtrækningsnummer, der er afgørende for, om en værnepligtig skal indkaldes  

 til forsvaret/civilforsvarskorpset eller ej, fastsættes ud fra  

 forsvarets/civilforsvarskorpsets behov for værnepligtige til indkaldelse,  

 herunder behovet for værnepligtige med særlige livsstillinger.
 4. De værnepligtige, der herefter ikke skal indkaldes  

 til forsvaret/civilforsvarskorpset overføres til civilforsvaret uden for  

 civilforsvarskorpset.
 5. Den tjenstdygtighedsvedtagning og det  

 lodtrækningsnummer, der er afgørende for, om de således overførte  

 værnepligtige skal indkaldes til § 31-tjeneste i civilforsvaret uden for  

 civilforsvarskorpset, fastsættes ud fra behovet for værnepligtige til denne  

 tjeneste i det pågældende halvår.
6. Overførte værnepligtige, der ikke bestemmes til  

 indkaldelse til § 31-tjeneste, indkaldes ikke i fredstid bortset fra  

 eventuelle mønstringer o.lign.
Hvis nogen af disse værnepligtige  

 antages/melder sig til frivillig tjeneste i forsvaret, civilforsvarskorpset  

 eller i hjemmeværnet, tilbageføres disse til de respektive værn/korps, til  

 civilforsvarskorpset eller til hjemmeværnet.
7. Civile værnepligtige sidestilles ved fordelingen  

 med de øvrige værnepligtige fra samme session. civile værnepligtige, der  

 hører til den kategori af værnepligtige, som ville være blevet indkaldt til §  

 31-tjeneste, såfremt de ikke var blevet overført til civilt arbejde,  

 indkaldes dog til 12 ugers CA-tjeneste, med mindre de selv ønsker indkaldelse  

 til § 31-tjeneste.
Civile værnepligtige, som tidligere har været mødt til  

 tjeneste i forsvaret/civilforsvaret, indkaldes forlods.
8. En værnepligtig, der får ændret sin  

 tjenstdygtighedsgrad til betinget tjenstdygtig eller lavere  

 tjenstdygtighedsgrad, deler på grundlag af den nye tjenstdygtighedsgrad  

 vilkår med de værnepligtige, der deltog i fordelingen vedrørende den session,  

 hvor han blev endeligt udskrevet.
Dette gælder dog ikke værnepligtige, der  

 nedskrives efter at være ulovligt udeblevet fra møde eller midlertidigt  

 hjemsendt, herunder er midlertidig hjemsendt som led i delt tjenesteomgang  

 eller af vælfærdsgrunde.
 9. Meddelelse af udsættelse samt værnepligtigtsskift  

 ændrer ikke de efter punkt 2 og punkt 5 ovenfor afgørelser om indkaldelse.
C.
OVERGANGSBESTEMMELSER VEDRØRENDE § 31-OVERFØRELSER I FORBINDELSE MED  

 FORDELINGEN TIL INDKALDELSE I 2. HALVÅR AF 1975.
1. Alle værnepligtige, der er endeligt udskrevne før  

 den 1. januar 1975, MEDTAGES med de i punkt 2-4 nævnte undtagelser i  

 fordelingen til indkaldelse i 2. halvår af 1975, der finder sted på grundlag  

 af foranstående regler.
De senest før den 21. marts 1975 foreliggende  

 tjenestdygtighedsgrader lægges til grund for denne fordeling.
2. Værnepligtige, der er eller har været bestemt til  

 indkaldelse i 1. halvår af 1975, MEDTAGES IKKE i fordelingen, men indkaldes  

 forlods, med mindre disse 3. Værnepligtige, der er mødt til tjeneste før den 1.  

 januar 1975, og som herefter er hjemsendt eller hjemsendes efter 31. december  

 1974 med henblik på værnepligtsskift eller af velfærdsgrunde. medtages ikke i  

 fordelingen, men indkaldes forlods.
 4. Værnepligtige, som ulovligt er udeblevet eller  

 ulovligt udebliver fra møde, eller som er eller bliver hjemsendt på grund af  

 straf/fravær, kan ikke overføres til civilforsvaret uden for  

 civilforsvarskorpset efter de her omhandlede regler, men indkaldes forlods.
 5. Såfremt en værnepligtig, der er endeligt udskrevet  

 før den 1. januar 1975 og ikke bestemt til møde i 1. halvår af 1975, inden  

 mødet får ændret sin tjenstdygtighedsgrad til betinget tjenstdygtig eller  

 lvere tjenstdygtighedsgrad, overføres han til civilforsvaret uden for  

 civilforsvarskorpset jfr. dog pkt. 3 og 4. Iøvrigt finder bestemmelsen i pkt.  

 B, 8, 2. punktum tilsvarende anvendelse.
 For værnepligtige, der, - uden at være indkaldt til møde i 1. halvår af  

 1975, - den 20. marts 1975 var for tiden tjenstudygtige, afgøres spørgsmålet  

 om deres stilling i henhold til nærværende regler på grundlag af den  

 tjenstdygtighedsgrad, de opnår, ved den fornyede sessionsbehandling.
 6. En i medfør af pkt. 1-5 truffen afgørelse om  

 indkaldelse ændres ikke ved senere udsættelse eller værnepligtsskift.
 7. Den tjenstdygtighedsgrad og det lodtrækningsnummer,  

 der danner grænsen for overførelse til civilforsvaret uden for  

 civilforsvarskorpset, fastsættes af forsvarsministeriet efter forhandling med  

 indenrigsministeriet.
D.
OVERGANGSBESTEMMELSER FOR VÆRNEPLIGTIGE, DER ER UDSKREVET MED  

 VEDTEGNINGEN TU:CB ELLER B:Hv, ELLER SOM ER OVERFØRT TIL § 31-TJENESTE I  

 MEDFØR AF CIVILFORSVARSLOVENS § 31, STK. 1, LITRA a) SENEST I FORBINDELSE MED  

 FORDELINGEN TIL INDKALDELSE I 2. HALVåR AF 1975.
 1. værnepligtige, der har afsluttet/afslutter den i §  

 31, stk. 3 nævnte uddannelse, indkaldes til fortsat tjeneste jfr. 31, stk. 4.
 2. Afhængig af behovet for værnepligtige til §  

 31-tjeneste og tidspunktet for en eventuel udsættelses udløb bestemmes  

 følgende værnepligtige endeligt til indkaldelse enten i 2. halvår af 1975  

 eller senere:
 3. Efter den 30. juni 1975 indkaldes følgende  

 værnepligtige ikke i fredstid, bortset fra eventuelle mønstringer o.lign.:
 4. Civile værnepligtige, der opfylder betingelserne  

 for at blive endeligt bestemt til indkaldelse til § 31-tjeneste, jfr. ovenfor  

 under punkt 2, indkaldes til 12 ugers CA-tjeneste, med mindre de selv ønsker  

 indkaldelse til § 31-tjeneste.
 5. Civile værnepligtige, der opfylder betingelserne  

 for ikke at blive indkaldt i fredstid, bortset fra eventuelle mønstringer  

 o.lign., underrettes, uanset om de tidligere har været mødt til tjeneste,  

 herom samt om, at der ikke er taget stilling til, i hvilken udstrækning de  

 pålægges CA-tjeneste, såfremt sådanne mønstringer måtte blive sktuelle.
E.
RETNINGSLINIER FOR OVERFØRELSE AF VÆRNEPLIGTIGE MELLEM DE MILITÆRE  

 VÆRN, CIVILFORSVARET OG HJEMMEVÆRNET.
 1. Værnepligtige, der endeligt bestemmes til  

 indkaldelse til § 31-tjeneste, orienteres af civilforsvarsstyrelsen om:
 2. Værnepligtige, der ikke skal indkaldes til §  

 31-tjeneste i fredstid, bortset fra eventuelle mønstringer o.lign. orienteres  

 af civilforsvarsstyrelsen om:
 3. Værnepligtige, der - efter at have forrettet §  

 31-tjeneste i civilforsvaret - antages til frivillig tjeneste i hjemmeværnet,  

 kan - som en forsøgsordning - overføres til hjemmeværnet, såfremt hele §  

 31-uddannelsen er fuldført, (d.v.s. 1 måneds tjeneste og 2 X 50 timers  

 tjeneste de 2 følgende år samt eventuelt befalingsuddannelse).
 dersom kontrakten med hjemmeværnet ophæves, tilbageføres den pågældende  

 til civilforsvaret uden for civilforsvarskorpset.
 4. værnepligtige, der efter at have aftjent  

 værnepligten i civilforsvarskorpset, antages til frivillig tjeneste i  

 hjemmeværnet, kan kun i ganske særlige tilfælde forventes overført til  

 hjemmeværnet.
F.
BEMÆRKNING TIL OVERGANGSBESTEMMELSERNE I PUNKT C.
værnepligtige, der er tjenstgørende den 1. januar 1975, nævnes ikke  

 direkte i bestemmelserne, men er ikke omfattet af overførelserne.
Ved  

 afgrænsningen af kriteriet »tjenstgørende« opstår der imidlertid et  

 særligt spørgsmål i forbindelse med værnepligtige, der tidligere er blevet  

 hjemsendt som led i en delt tjenesteomgang, idet disse ved indkaldelse til  

 genoptagelse af tjenesten ikke medtages i den normale fordeling og derfor  

 heller ikke opnår mulighed for overførelse til § 31-tjeneste eller fritagelse  

 for indkaldelse i fredstid, bortset fra eventuelle mønstringer o.lign.
 Såfremt en værnepligtig har begæret sig overført til civil værnepligt  

 eller begæret andet værnepligtsskift efter at være blevet midletidigt  

 hjemsendt som led i en delt tjenesteomgang eller af velfærdssgrunde, befinder  

 han sig i en situtation, hvor han skal indkaldes til en ny værnepligtsform.
 Hvis sådanne værnepligtige har begæret sig overført før den 21. marts 1975  

 og i overensstemmelse med den delte tjenesteomgang ikke inden overførelsen  

 til anden værnepligtsform var bestemt til påny at give møde til tjeneste i  

 1975, omfattes de af reglen i punkt C, 1. henholdsvis D, 3.
 Var de værnepligtige inden overførelsen til ny værnepligtsform bestemt til  

 at genoptage den delte tjeneste eller bestemt eller bestemt til at møde efter  

 vælfærdssitiuationens ophør i 1. halvår af 1975 eller senere, falder de  

 derimod ind under punkt C, 2. henholdsvis D, 2., b). For så vidt angår  

 spørgsmålet om overførelse til civilforsvaret uden for civilforsvarskorpset  

 gælder i denne situation undtagelsesbestemmelserne i punkt C, 2., a) -c).
 Værnepligtige, der ved den nye værnepligtsform var eller har været bestemt  

 til indkaldelse i 1. halvår af 1975, følger de for sådanne værnepligtige  

 gældende regler.
 Det er en forudsætning for undtagelsesreglen i punkt C, 2., b) og c), at  

 indkaldende myndigheder så vidt kapaciteten tillader det, indkalder de af  

 reglen omfattende værnepligtige til møde i 1. halvår af 1975, såfremt de  

 pågældende har modtaget indkaldelse til møde i 1. halvår af 1975, eventuelt  

 ved en anden værnepligtsform.
 Værnepligtige der efter C, 2., a) -c) kommer til at dele vilkår med de i  

 C, 1. nævnte værnepligtige, kan, såfremt betingelserne i C, 5. er opfyldt,  

 opnå overførelse til civilforsvaret uden for civilforsvarskorpset, medens der  

 særskilt i C, 2., d) er taget stilling til konsekvensen af en  

 tjenstdygtighedsforringelse hos andre værnepligtige, der skal møde i 1.  

 halvår af 1975.
 INDENRIGSMINISTERIET, DEN 6. JUNI 1975.
 P.M.V.
 E.B.
S.
Møhring-Andersen.
