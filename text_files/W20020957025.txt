Kendelse fra Pressenævnet i sag nr.  

 61/2002 [En mand   K] har klaget til Pressenævnet over to  

 artikler bragt i Ekstra Bladet den 2. og 3. maj 2002, idet han mener, at god  

 presseskik er tilsidesat.
Der er endvidere klaget over, at bladet har afvist  

 at bringe et genmæle.
 Artiklen den 2. maj 2002 havde overskriften "PRINS  

 PLAT" og underoverskriften "[K]s kongelige aner er  

 opdigt".
 I artiklen hed det:
"[K] har i flere år forsøgt at dupere  

 danske donorer og borgerskabet i Bangkok med sin kones kongelige forbindelser  

 og sin egen prinselige herkomst.
Ved hjælp af de fine aner legitimerede  

 han sine tvivlsomme humanitære projekter, hvor snesevis af danske  

 frivillige og danske fonde er blevet fuppet.
Men nu er sandhedens time kommet for manden, der  

 påstår, at hans mor er Hendes Kongelige Højhed  Emmi  

  Jablon-Jablonowski.
Og som på sit visitkort skriver "Mr. [K],  

 medlem af Prins  Jablo  Jablonowski familien". Visitkortet har  

 også påtrykt, at han har residens i Schweiz, London, Danmark,  

 Australien og Bangkok.
 Ekstra Bladet kan i dag afsløre, at [K]s kongelige  

 aner er opdigt.
 - Der findes ingen personer ved navn prinsesse  Emmi  

  Jablon-Jablonowski i den adelige  Jablonowski-familie, siger  Rafal  

  Heydel-Mankoo, der er den fornemme adelige familiens historiker.
- Kvinden ([K]s mor: red.) har ingen ret til  

 titlen, og jeg er meget utilfreds med, at nogen optræder som prinsesse  

  Jablonowski.
En af mine hobbyer er at afsløre og dokumentere falske  

 titler, og jeg kan nu tilføje endnu en.
 Foreholdt den ægte  Jablonowski-families udtalelser  

 siger [K]:
 - Det må vi afvise, vi har vores familieforhold helt  

 på plads.
 Over for de mennesker i Danmark, som han lokker til  

 Thailand som deltagere i sine projekter, har [K] fortalt, at hans mor HKH  

  Emmi  Jablon-Jablonowski er protektor for hans humanitære  

 paraply-organisation PinMo.
MERE FUP [K]s troværdighed fik et andet knæk i dag.
Han  

 fortæller gerne, at hans kone  Pintip  Nuankao er ud af den kongelige  

 thailandske familie, et påstået slægtskab han har benyttet  

 til at true danske frivillige med politiafhøringer og  

 fængsel.
 Med da Ekstra Bladet i går henvendte sig på  

 den thailandske kong Bhumiphols Hof Bureau på det berømte Grand  

 Palace i Bangkok, undersøgte to ansatte sagen i flere timer.
Og de siger samstemmende, at der ikke findes en person med  

 navnet  Pintip  Nuankao i den kongelige familie.
Efternavnet  Nuankao  

 "Hvidskinnende" er ikke kongeligt, men et jævnt  

 thai-familienavn.
 Pintip  Nuankao er overhovedet ikke kongelig, men hendes  

 far er derimod pensioneret lærer ved skolen Ban Don Phai, hvor [K]  

 tidligere sendte danske deltagere på humanitære rejser.
- Vi brød imidlertid med [K], fordi vi skulle  

 betale al maden til hans gæster, og så lovede hans fond skolen 20  

 computere, som vi aldrig fik.
Og vi havde endda indrettet computerrum til  

 dem, siger en lærer ved skolen,  Vichai  Kengkam.
- Åh, åh, de computere.
Jeg tror ikke, vi har  

 mere at kommentere, siger [K] og slukker abrupt sin konens mobiltelefon.  

 Bzzzzz." Artiklen var ledsaget af et billede af klager med  

 følgende billedtekst:
"[K] (th.) præsenterer sig med royale aner og  

 hævder, at hans kone  Pintip (i det blå sæt) også er  

 kongelig.
Men det er det rene fup og fidus." Artiklen den 3. maj 2002 havde overskriften "NYT  

 NAVN   SAMME PLATUGLE". Under underoverskriften "[K] har  

 under falske navne udgivet sig for blandt andet greve og læge" hed  

 det i artiklen:
 "Ekstra Bladet kan i dag afsløre, at den  

 46-årige mand, der kalder sig for [K], de sidste 25 år har levet  

 som plattenslager under forskellige identiteter.
 Senest har det været danske pensionisters tur til at  

 stifte bekendtskab med den driftige herre og hans selskab PinMo.
 Men op igennem firserne og halvfemserne har [K]  

 været vidt omkring.
 Hans rigtige navn er [A].
Han blev første gang kendt i offentligheden som den  

 falske greve.
Siden som den falske overlæge og så den falske  

 sygeplejerske.
 I 1984 kaldte han sig for grev [B], et par år senere  

 blev det til læge [C], og i 1990 hed han sygeplejerske [K].
DEN FALSKE GREVE I 1984 lejede [A] sig ind på godset Bjørnholm  

 ved Grenaa.
Med efternavnet [B] og særdeles adelig  

 opførelse imponerede [A] hele egnen.
Han omgav sig med kokke og  

 tjenestefolk og fik kredit overalt, hvor kan kom.
 Bedrageriet blev dog opdaget, og [A] fik et års  

 fængsel og en masse negativ omtale i de danske aviser.
 Men efter afsonet straf var [A] klar til nye  

 svindelnumre.
 Under navnet [C] blev han ansat som reservelæge  

 på Århus Kommunehospital.
Han eneste kendskab til medicin var et abonnement på  

 Ugeskrift for Læger, og efter 3 måneder blev [A] da også  

 afsløret endnu engang.
Igen måtte han et år bag  

 tremmer.
LYSTEN TIL AT BEDRAGE I 1990 var den så gal igen, igen.
Her udgav  

 svindleren sig for medicinstuderende og blev ansat som sygeplejerske på  

 et svensk hospital.
Denne gang kaldte [A] sig for [K].
Men da det svenske  

 hospital i Stockholm fik mistanke om fupnummeret og bad om at se [A]s  

 eksamensbeviser igen, forsvandt han som dug for solen.
Nu er [A] altså  

 dukket op igen.
 Igen som [K]   nu direktør for firmaet PinMo.
 Et firma, der lever af at snyde pensionister, der tror, at  

 de skal til Thailand og udføre humanitært arbejde.
 I 1984 udtalte [A] ellers til Ekstra Bladet.
- Det er slut.
Jeg har fået mit behov for at snyde  

 og bedrage tilfredsstillet.
Men nu er lysten åbenbart blevet vakt  

 igen." Til artiklen var indsat et billede af klager med  

 følgende tekst:
"Hans rigtige navn er [A].
Bedre kendt i  

 offentligheden som den falske greve." Klageren har over for nævnet oplyst, at hans klage  

 består af følgende fire klagepunkter.
Det er også i  

 forhold til disse punkter, at han ønsker genmæle:
 A . Udsagnet om, at han for år tilbage skulle have  

 virket som falsk læge på Århus Kommunehospital ved brug af  

 falske papirer.
B.
At han i 1990 skulle have virket som falsk  

 sygeplejerske på et hospital i Stockholm i Sverige.
C.
At hans projekter i Asien er falske, og at fattige og  

 handicappede børn udnyttes med det formål at skabe en  

 økonomisk ramme til klagers egen fordel.
D.
At han udnytter det adelige navn  Jablonowski under  

 falske forudsætninger.
Klageren har vedrørende punkt A anført, at  

 det er ukorrekt, at han skulle have indsendt falske papirer til Århus  

 Kommunehospital, idet han aldrig har været ansat eller søgt om  

 ansættelse på Århus Kommunehospital.
Klager har tidligere  

 læst medicin, men har dog ikke i den forbindelse har haft sin gang  

 på Århus Kommunehospital, ej heller som medicinsk student.
Klager  

 har desuden ikke benyttet sig af navnet [C].
Klageren har desuden afvist påstanden under punkt B  

 om, at han skulle have virket som falsk sygeplejerske i Stockholm.
Det er  

 korrekt, at han i sommeren 1990 arbejdede på et geriatrisk hospital i  

 Stockholm som assistent for sygeplejersken på én af hospitalets  

 mange afdelinger.
Det pågældende ansættelsesforhold fandt  

 ifølge klager sted under fuldt betryggende forhold og kom i stand  

 på baggrund af klagers kvalifikationer, som blev fremlagt for  

 hospitalets personaleafdeling.
Det pågældende hospital afviste i  

 sin tid en journalist fra bladet og støttede samtidig klager på  

 en fantastisk måde.
 Vedrørende punkt C har klageren anført, at  

 påstandene om, at hans projekter i Asien er fup, er urigtige og blot  

 endnu et udtryk for den personforfølgelse, bladet har udsat ham  

 for.
Klageren har for så vidt angår punkt D afvist,  

 at han gør sig skyldig i misbrug af navnet  Jablonowski, og at han  

 skulle være uden tilknytning til  Jablonowski-familien.
Klager er  

 søn af  Emmi  Jablon-Jablonowski og er selv født [fornavne  

 udeladt]  Jablonowski - et navn, han stadig har ret til at gøre  

 brug af.
Klager har i øvrigt aldrig brugt en titel som prins og derved  

 udgivet sig som sådan   ej heller over for donorer.
Klagers familie  

 stammer fra Rusland og hører ikke til den gren, som holder til i  

 Tyskland og i Polen.
Klager har dog over for nævnet bekræftet, at  

 der på det i artiklen omtalte visitkort står "Medlem af  

 prins  Jablonowski family", men har samtidig forklaret, at kortet er  

 lavet af hans privatsekretær, og at det ikke er blevet anvendt i  

 årevis.
Klageren har endelig fremhævet, at bladets  

 journalist alene har henvendt sig til klager med et kort opkald den 30. april  

 2002, og der blev ikke stillet nogen spørgsmål i relation til de  

 artikler, der er bragt i bladet.
God presseskik er derved tilsidesat.
Bladet har anført, at klagen er så  

 ustruktureret, at man må afstå fra at imødegå den  

 punkt for punkt.
Begivenhederne i Thailand er dækket af en stedlig  

 freelance-journalist, som redeligt har talt med mennesker, der føler  

 sig snydt og forulempet af klageren.
Klager har i de pågældende  

 artikler haft lejlighed til at udtale sig om kritikken, hvilket han i et vist  

 omfang har benyttet sig af.
I så henseende er reglerne for god  

 presseskik overholdt.
Bladet har oplyst, at det i forlængelse af  

 artiklerne modtog op imod 30 henvendelser fra læsere, der følte  

 sig snydt af klageren, som har optrådt under talrige identiteter gennem  

 årene.
Det gav anledning til, at bladet kort repeterede den farverige  

 figurs synderegister.
Bladet har videre anført, at der ikke er grundlag  

 for genmæle, da bladet ikke har bragt forkerte oplysninger.
Bladet har  

 blandt andet henvist til en erklæring fra en polsk historiker med  

 kendskab til  Jablonowski-familien.
Bladet har vedlagt en erklæring fra journalisten bag  

 artiklen den 2. maj 2002, hvoraf fremgår, at man har kontaktet klager  

 for at få hans kommentarer til de talrige klager og politianmeldelser,  

 der verserer mod ham.
Klager svarede kun på tre spørgsmål,  

 hvorefter han afbrød samtalen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Pressenævnet bemærker indledningsvis, at  

 klageskrivelsen af 19. maj 2002 alene vedrører udsagn, som er  

 indeholdt i bladets artikler den 2. og 3. maj 2002. Nævnet tager derfor  

 ikke stilling til de klagepunkter, som er anført i klagers  

 høringssvar af 25. juni 2002 til nævnet, og som vedrører  

 to artikler den 30. april og 6. maj 2002, idet klagefristen i disse  

 tilfælde ikke er overholdt, jf. medieansvarslovens §§ 34, stk. 2, og  

 36, stk. 3. Nævnet tager ej heller stilling til, om oplysningerne i  

 artiklerne den 2. og 3. maj 2002 har været behørigt forelagt  

 klager, idet dette punkt ligeledes først er fremført i klagers  

 brev af 25. juni 2002.
 Nævnet lægger til grund, at anmodningen om  

 genmæle i forhold til artiklerne den 2. og 3. maj 2002 er afsendt den  

 25. maj 2002, og at indklagede har modtaget anmodningen inden for 4-ugers  

 fristen i medieansvarslovens § 36, stk. 3.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
Med hensyn til oplysningerne om, at klager skulle have  

 arbejdet som falsk læge og svensk sygeplejeske på Århus  

 Kommunehospital, henholdsvis på et sygehus i Stockholm, bemærker  

 nævnet, at der er tale om oplysninger, som tidligere har været  

 offentliggjort, og som nævnet ikke har mulighed for at  

 efterprøve og vurdere.
Nævnet har derfor ikke grundlag for at  

 udtale kritik af bladet på dette punkt.
Som sagen foreligger oplyst,  

 har nævnet herefter endvidere ikke grundlag for at afgøre, om  

 klager er berettiget til et genmæle over for de pågældende  

 oplysninger.
Ej heller med hensyn til oplysningerne om, at klagers  

 firma snyder dem, der melder sig til klagers projekt, har nævnet  

 mulighed for at kunne foranstalte bevisførelse.
Nævnet  

 bemærker i denne forbindelse, at det fremgår af artiklerne, at  

 disse udtrykker subjektive vurderinger baseret på bladets research  

 blandt andet ved interviews med tidligere deltagere.
Nævnet finder  

 herefter ikke grundlag for genmæle eller for at udtale kritik.
Med hensyn til spørgsmålet om klagers  

 tilknytning til familien  Jablonowski finder nævnet ligeledes ikke at  

 kunne foranstalte en bevisførelse.
Nævnet finder derfor ikke  

 således som sagen foreligger oplyst   grundlag for at udtale kritik af  

 bladet, ligesom nævnet ikke har grundlag for at afgøre, om  

 klager er berettiget til et genmæle over for de pågældende  

 oplysninger.
 Afsagt den 13. november 2002.
