Betænkning afgivet af Retsudvalget den 15. maj 2007 Betænkning over Forslag til folketingsbeslutning om forbud mod  

 seksuelt misbrug af dyr [af  

 Christian H.
Hansen (DF) m.fl.] 1. Udvalgsarbejdet Beslutningsforslaget blev fremsat den 14. december 2006 og var  

 til 1. behandling den 27. februar 2007. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 4 møder.
Høring Fødevareudvalget har den 9. maj 2007 afholdt en høring om seksuel  

 omgang med dyr.
Retsudvalgets medlemmer har været inviteret til høringen.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra dyrlæge Lene Kattrup, Stenløse.
Justitsministeren har over  

 for  

 udvalget kommenteret den skriftlige henvendelse til udvalget.
Den skriftlige  

 henvendelse er optrykt som bilag til betænkningen.
Spørgsmål Udvalget har stillet 2 spørgsmål til justitsministeren til  

 skriftlig besvarelse, som denne har besvaret.
Spørgsmålene og svarene er  

 optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og EL) indstiller beslutningsforslaget til  

  

 forkastelse.
Venstre og Det Konservative Folkeparti (V og KF) finder det  

 afgørende, at menneskers seksuelle omgang med dyr allerede i dag er forbudt  

 efter dyreværnslovens § 1, hvis dyret udsættes for smerte, lidelse, angst,  

 varigt men eller væsentlig ulempe.
Herudover indeholder dyreværnslovens § 17  

 et  

 forbud mod at bruge dyr til filmoptagelser og lign., hvis dyret i den  

 forbindelse udsættes for væsentlig ulempe.
 Straffen for vanrøgt og uforsvarlig behandling af dyr er efter  

 dyreværnslovens § 28 bøde eller fængsel i op til 1 år, mens straffen for  

 mishandling af dyr er fængsel i op til 1 år  og i gentagelsestilfælde  

 op til 2  

 år.
For så vidt angår begrebet fence hopping, så følger det af  

 straffelovens § 264, stk. 1, om husfredskrænkelse, at det er strafbart at  

 skaffe sig adgang til andres huse eller andet ikke frit tilgængeligt areal.  

 Det  

 er således ikke tilladt uberettiget at gå ind på en anden persons indhegnede  

 mark eller i denne persons stald, uanset om formålet er at have seksuel  

 omgang  

 med vedkommendes dyr eller ej.
Overtrædelse af straffelovens § 264, stk. 1,  

 straffes med bøde eller fængsel i indtil 6 måneder.
Dyreværnslovgivningen og straffeloven indeholder således  

 allerede i dag en beskyttelse mod, at mennesker misbruger egne eller andres  

 dyr  

 seksuelt, og forslaget om at kriminalisere enhver seksuel omgang med dyr vil  

 derfor alene have betydning i de tilfælde, hvor den seksuelle omgang med  

 dyret  

 ikke er i strid med dyreværnsloven og altså ikke volder dyret eksempelvis  

 smerte, lidelse eller angst.
Der er således i høj grad tale om en etisk og  

 principiel problemstilling.
 I den forbindelse kan der peges på, at et generelt forbud mod  

 menneskers seksuelle omgang med dyr næppe vil have nogen nævneværdig  

 præventiv  

 effekt i forhold til de  formentlig ret få  personer, der har  

 denne seksuelle  

 tilbøjelighed, ligesom det vil være forbundet med betydelige vanskeligheder  

 for  

 politi og domstole at håndhæve et generelt forbud mod menneskers seksuelle  

 omgang med dyr, da politiet vil have meget svært ved at løfte bevisbyrden i  

 de  

 tilfælde, hvor dyret ikke har pådraget sig fysiske skader.
Med hensyn til spørgsmålet om  

 lovgivningsmæssige initiativer, der forbyder eller forhindrer seksuel  

 omgang med dyr i organiseret eller kommercielt regi, bemærker V og KF, at det  

 fremgår af justitsministerens svar på spørgsmål nr. 2, at ingen af landets  

 politikredse har kendskab til dette fænomen.
Dog har  

 Nordjyllands Politi oplyst, at der ved søgning på Internettet er fundet  

 oplysninger, der indikerer, at der i Nordjylland i kommercielt regi  

 markedsføres seksuel omgang med dyr (heste). Rigspolitiet har hertil  

 bemærket,  

 at indholdet på hjemmesiderne ikke umiddelbart findes at indeholde  

 oplysninger  

 om seksuel omgang med dyr i organiseret eller kommercielt regi, herunder  

 dyresexshows, klubber eller »dyrebordeller«.
V og KF finder i lyset af disse oplysninger ikke, at der kan være  

 grundlag for at lovgive om et fænomen med en så begrænset udbredelse.
Samlet  

 set kan V og KF ikke støtte beslutningsforslaget.
Det Radikale Venstre kan ikke støtte beslutningsforslaget, og  

 tilslutter sig betænkningsbidraget fra V og KF med undtagelse af de to sidste  

 afsnit  

 vedrørende spørgsmålet om lovgivningsmæssige initiativer, der forbyder eller  

 forhindrer seksuel omgang med dyr i organiseret eller kommercielt regi.
RV  

 mener  

 i stedet, at man  før der skrides til yderligere lovgivningsinitiativer  

 på området,  

 for så vidt angår den organiserede og/eller kommercielle udnyttelse af dyr  

  må  

 iværksætte grundige og landsdækkende undersøgelser for at afdække omfangets  

 størrelse.
Såfremt der måtte fremkomme dokumentation for, at omfanget af den  

 organiserede og/eller kommercielle seksuelle udnyttelse af dyr er af  

 betydelig  

 størrelse, forholder RV sig åben for en eventuel lovgivning på dette  

 specifikke  

 område.
 Et  

  

 mindretal  

  

 i  

 udvalget (DF og SF) indstiller beslutningsforslaget til  

  

 vedtagelse uændret.
Dansk Folkeparti er imod sodomi og ønsker at beskytte de mange  

 dyr mod fysiske og psykiske skader forvoldt af nogle få sodomiudøvere.
Dansk  

 Folkeparti mener derfor, at det er vigtigt at få præciseret i lovgivningen,  

 at  

 seksuelt misbrug af dyr og seksuel omgang med dyr i organiseret eller  

 kommercielt regi, som f.eks. sexshows, udlejning og bordeldrift skal være  

 forbudt.
Ved Fødevareudvalgets høring om forbud mod seksuel omgang med  

 dyr den 9. maj 2007 blev det således tydeliggjort, at politiet ikke modtager  

 anmeldelser om sodomi i nævneværdigt omfang.
Nogle anmeldere får en afvisning  

 af politiet allerede i telefonen, og andre afstår fra at anmelde, fordi de  

 ved,  

 at politiet ikke tager deres anmeldelser alvorligt.
En zoofil ringede selv  

 til  

 to politikredse og fik at vide, at sex med dyr ikke var ulovligt, hvorefter  

 han  

 gik i gang.
Af hensyn til dyrene skal dette stoppes, hvilket yderligere  

 begrundes af indlæggene ved høringen fra dyrlæge Lene Kattrup og dyrlæge  

 Johan  

 Beck-Friis, som er optrykt som bilag til betænkningen.
For Socialistisk Folkeparti er det vigtigt, at dyrenes naturlige  

 behov skal tilfredsstilles.
Det drejer sig bl.a. om muligheden for at være  

 ude  

 i frisk luft og dagslys, ingen fiksering, masser af grovfoder og ædelyst,  

 godt  

 med strøelse og lov til at være fri for elstav, tand- og haleklipning,  

 næbklipning, næbtrimning og andre indgreb.
Det Dyreetiske Råd mener, at den nuværende lov beskytter godt  

 nok, og at det ikke behøver at blive præciseret, at der skal gribes ind over  

 for personer, der ønsker at bruge dyr til sex, og at ikke enhver anvendelse  

 af  

 dyr bør betragtes som en overtrædelse af dyreværnsloven.
Rådet har dog taget  

 forbehold over for den kommercielle anvendelse af dyr til sex.
 Omvendt mener Den Danske Dyrlægeforening, at menneskers kønslige  

 omgang med dyr (sodomi) ikke alene er uetisk, men også i strid med  

 dyreværnslovens bestemmelser.
Det er SFs opfattelse, at den nugældende lovgivning ikke  

 beskytter dyr tilstrækkeligt mod skader, smerte, angst og væsentlig ulempe,  

 som  

 de tilføjes ved menneskers anvendelse af dyr til sex.
Derfor er der efter  

 SFs  

 opfattelse et stort behov for en præcisering af loven.
Det er vigtigt at  

 fastholde,  

 at dyrene er i vores varetægt, og at de ikke selv kan sige fra.
Derfor er det  

 vigtigt at få præciseret og ændret dyreværnsloven således, at det står klart,  

 at menneskers anvendelse af dyr til sexformål er ulovligt.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)  

  

    

  

 Kristen  

 Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 66 Bilagsnr.
Titel 1 Det Dyreetiske Råds udtalelse om menneskers seksuelle  

 omgang med dyr 2 Henvendelse af 14/2-07 fra dyrlæge Lene Kattrup, Stenløse 3 Udkast til tidsplan for udvalgets behandling af  

 beslutningsforslaget 4 Endelig tidsplan for udvalgets behandling af  

 beslutningsforslaget 5 Meddelelse om høring om seksuel omgang med dyr 6 Revideret tidsplan for udvalgets behandling af  

 beslutnngsforslaget 7 1. udkast til betænkning 8 Materiale fra Udvalget for Fødevarer, Landbrug og  

 Fiskeris høring den 9. maj 2007 om seksuel omgang med dyr 9 Manuskripter fra høringen om seksuel omgang med dyr den  

 9. maj 2007 Oversigt over spørgsmål og svar vedrørende B 66 Spm.nr.
Titel 1 Spm. om kommentar til henvendelsen af 14/2-07 fra dyrlæge  

 Lene Kattrup, Stenløse, til justitsministeren, og ministerens svar herpå 2 Spm., om ministeren vil tilsende udvalget rigspolitiets  

 udtalelse om dyrebordeller m.v., når den foreligger, til justitsministeren,  

 og ministerens svar herpå Bilag 2 Udvalgets spørgsmål til justitsministeren og  

 denne svar herpå Spørgsmål og svar herpå er optrykt efter ønske fra DF.
 Spørgsmål 1:
 Ministeren bedes kommentere henvendelsen af 14. februar 2007 fra  

 dyrlæge Lene Kattrup, Stenløse.
 Svar:
1.  

 Dyrlæge Lene  

 Kattrup anfører i sin henvendelse bl.a., at det er hendes klare vurdering, at  

 et flertal af de danske dyrlæger finder, at den nugældende lovgivning ikke  

 beskytter dyr tilstrækkeligt mod skader, smerte, angst og væsentlig ulempe,  

 som  

 de tilføjes ved menneskers anvendelse af dyrene til sex.
De personer, der  

 anvender dyr seksuelt, henvender sig ikke til en dyrlæge, såfremt dyret har  

 pådraget sig skade i anledning af det seksuelle misbrug, hvilket betyder, at  

 dyrene i virkeligheden ikke er beskyttet mod lidelser og skader.
Lene Kattrup mener, at de fysiske skader, som dyr pådrager sig i  

 forbindelse med menneskers seksuelle misbrug af dem, kun vil blive fundet med  

 et præciseret forbud mod sodomi i dyreværnsloven.
Et præciseret forbud kan  

 bl.a. begrundes med, at samfundet let kan undvære, at man bruger dyr  

 seksuelt.  

 Der er mange andre muligheder for at få dækket sine seksuelle drifter i vores  

 frie samfund.
Dyrene bør derfor skånes.
Et præciseret forbud vil virke  

 præventivt, hvilket kilder i miljøet har givet udtryk for.
2.  

 Som oplyst under  

 1. behandlingen af beslutningsforslaget i Folketinget den 27. februar 2007,  

 er  

 det regeringens holdning, at dyreværnslovgivningen og straffeloven allerede i  

 dag indeholder en tilstrækkelig beskyttelse mod, at mennesker misbruger egne  

 eller andres dyr seksuelt.
Forslaget om at kriminalisere enhver seksuel  

 omgang  

 med dyr vil derfor alene have betydning i de tilfælde, hvor den seksuelle  

 omgang med dyret ikke volder dyret eksempelvis smerte, lidelse eller angst og  

   

 efter den nugældende retstilstand  derfor ikke er i strid med  

 dyreværnsloven.
 Formålet med et generelt forbud kan efter regeringens opfattelse  

 ikke være at beskytte dyrene mod smerte, lidelse eller angst, da seksuelt  

 misbrug af dyr i disse tilfælde allerede er strafbart efter de gældende  

 regler.
 Endvidere vil et generelt forbud næppe have nogen nævneværdig  

 præventiv effekt, da samfundet efter min overbevisning allerede i dag tager  

 afstand fra og fordømmer, at mennesker har seksuel omgang med dyr.
Regeringen er endvidere af den opfattelse, at håndhævelsen af et  

 generelt forbud vil være forbundet med betydelige vanskeligheder for politi  

 og  

 domstole, da politiet vil have meget svært ved at løfte bevisbyrden i de  

 tilfælde, hvor dyret ikke har pådraget sig fysiske skader.
Jeg stiller mig i  

 øvrigt  

 tvivlende overfor, om et totalforbud vil have den tilsigtede præventive  

 effekt,  

 som dyrlæge Lene Kattrup peger på i sin henvendelse til udvalget.
 På denne baggrund er det fortsat regeringens opfattelse, at der  

 ikke er grundlag for at indføre et totalforbud imod menneskers seksuelle  

 omgang  

 med dyr, og de synspunkter, som dyrlæge Lene Kattrup har anført til støtte  

 for  

 et sådan forbud, ændrer ikke herved.
Endelig bemærkes, at jeg  som nævnt under 1. behandlingen af  

 beslutningsforslaget den 27. februar 2007  har bedt Rigspolitiet om en  

 udtalelse om, hvorvidt man fra politiets side er bekendt med eksistensen af  

 de  

 omtalte former for seksuel omgang med dyr i organiseret eller kommercielt  

 regi,  

 herunder dyresex-shows, klubber eller »dyrebordeller«, og i givet fald har  

 nærmere oplysninger om udbredelsen af dette fænomen.
Når Rigspolitiets  

 udtalelse foreligger, vil den blive fremsendt til Folketingets Retsudvalg.
 Spørgsmål 2:
 Ministeren bedes tilsende udvalget rigspolitiets udtalelse om  

 dyrebordeller m.v., når den foreligger.
 Svar:
 Som anført under 1. behandlingen af beslutningsforslaget den 27.  

 februar 2007, har Justitsministeriet anmodet Rigspolitiet om en udtalelse om,  

 hvorvidt man fra politiets side er bekendt med eksistensen af seksuel omgang  

 med dyr i organiseret eller kommercielt regi, herunder dyresex-shows, klubber  

 eller »dyrebordeller« og i givet fald om udbredelsen af dette fænomen.
 Rigspolitiet har overfor Justitsministeriet bl.a. oplyst  

 følgende:
 » ..
 I den anledning har Rigspolitiet indhentet udtalelser fra  

 samtlige politikredse.
 Det fremgår af udtalelserne, at der i syv politikredse  

 (Østjyllands Politi, Sydøstjyllands Politi, Sydsjællands og Lolland-Falsters  

 Politi, Midt- og Vestsjællands Politi, Københavns Vestegns Politi, Københavns  

 Politi og Bornholms Politi) ikke er kendskab til sager vedrørende seksuel  

 omgang med dyr i organiseret eller kommercielt regi.
 Fire politikredse (Midt- og Vestjyllands Politi, Syd- og  

 Sønderjyllands Politi, Fyns Politi og Nordsjællands Politi) har kendskab til  

 enkelte sager vedrørende seksuel omgang mellem mennesker og dyr, der dog ikke  

 har været af organiseret eller kommerciel karakter.
 Endelig har Nordjyllands Politi oplyst, at politikredsen ikke  

 umiddelbart har kendskab til sager af den omtalte karakter, men at der ved  

 søgning på Internettet er fundet oplysninger, der indikerer, at der i  

 Nordjylland i kommercielt regi markedsføres seksuel omgang med dyr (heste).
 Rigspolitiet kan bekræfte, at der på Internettet findes  

 hjemmesider, som omhandler seksuel omgang med dyr, herunder  

  

 www.dyre-sex.dk  

  

 der indeholder  

 kontaktannoncer, billeder, historier samt links til andre dyresex-relaterede  

 sider.
Indholdet på hjemmesiderne findes dog ikke umiddelbart at  

 indeholde oplysninger om seksuel omgang med dyr i organiseret eller  

 kommercielt  

 regi, herunder dyresex-shows, klubber eller »dyrebordeller«, hvorfor  

 Rigspolitiet ikke i øvrigt kan bidrage med oplysninger om eksistensen af  

 dette fænomen.« Rigspolitiets udtalelse bilagt de enkelte  

 politikredses udtalelser vedlægges. (De nævnte bilag er ikke optrykt her.  

  

 ) Bilag 3 Henvendelse af 14/2-07 til udvalget fra dyrlæge Lene  

 Kattrup, Stenløse Henvendelsen er optrykt efter ønske  

 af DF.
Retsudvalget, Christiansborg, 1240 København K 14. februar 2007 Vedrørende sodomi, menneskers anvendelse af dyr  

 til sex Til orientering vedlægger jeg et fællesbrev fra 125 dyrlæger,  

 som mener, at  

  

 det er nødvendigt at sørge  

 for en præcisering af Dyreværnsloven vedr. sodomi.
Det er i det hele  

 taget  

 min klare vurdering, at et flertal af de danske dyrlæger finder, dyrene ikke  

 i  

 dag med vores lovgivning og dens tolkning/forvaltning fra politiets side er  

 beskyttet godt nok mod skader, smerter og den angst samt væsentlige ulempe,  

 som  

 de tilføjes ved menneskers anvendelse af dem til sex.
En anvendelse, som  

 bl.a.  

 udbuddet på Internettet samt danske journalisters afdækning har påvist, er af  

 et omfang, der må bekymre.
Politiet afviser i dag sager allerede i telefonen,  

 således at dyrene ikke engang undersøges.
De personer, der udsætter dyr for  

 sexmisbrug, søger normalt ikke dyrlæge, selv om dyrene skades.
Sodomi er  

 trods  

 alt stadig noget tabubelagt, og dyrlægen går man til, når et dyr er skadet  

 eller sygt.
Hvis dette er på grund af seksuel anvendelse, så vil ejeren  

 normalt  

 gøre meget for at sløre dette og eventuelt helt undlade at søge dyrlæge.
Dyr  

 underkaster sig ofte villigt og lydigt, hvad deres ejere eller besidder  

 udsætter dem for uanset smerter m.m.
Konsekvensen er, at dyrene ikke reelt set (i virkeligheden) er  

 beskyttet mod de lidelser samt de alvorlige fysiske skader, som undersøgelser  

 fra udlandet (bl.a.
England og Sverige) har vist, er en konsekvens for et  

 vist  

 antal dyr som følge af menneskers anvendelse af dyr til sex.
Skader, som ikke  

 vil blive fundet uden et forbud, og skader som der ikke blev oplyst grundigt  

 nok om i udtalelsen fra Det Dyreetiske Råd af 30.11.2007. Jeg står til  

 rådighed  

 med yderligere oplysninger, ligesom jeg eller en gruppe af dyrlæger gerne  

 møder  

 op og oplyser mere om bl.a. skaderne på dyrene eller veterinære fakta om  

 hundyrs brunstcyklus.
Der kan være visse anvendelser af dyr til sex, der ikke er  

 forbundet med alvorlig fysiske skader på dyrene.
Men det vil ikke være muligt  

 at skelne, og et vist antal dyr vil skades fysisk.
Skadernes omfang og art  

 bør  

 give bekymring og medføre, at sodomi må være forbudt.
De fysiske skader vil  

 ikke blive fundet uden et præciseret forbud.
Som der er argumenteret for i  

 vedlagte bilag, må det ud fra en veterinær betragtning gøres gældende, at  

 sodomi  

 under alle omstændigheder er i strid med indholdet i §§ 1 og 2 i  

 dyreværnsloven*,  

 som i sit fundament underkendes ved en accept af sodomi.
Dette gælder også  

 selve lovens overordnede intention om, at dyr skal behandles omsorgsfuldt,  

 som  

 dyr og levende medskabninger i overensstemmelse med deres egne behov, som  

 dyr,  

 med krav på respekt fra menneskers side så længe, de er i live og betroet i  

 menneskers varetægt.
Spørgsmålet er principielt og vigtigt, det vedrører dyrs  

 placering og rolle i samfundet, som forrykkes, hvis ikke et præciseret forbud  

 vedtages.
Især er der to ting, der taler for et præciseret forbud:
1. DET ER NØDVENDIGT FOR AT BESKYTTE DYRENE.
Der er en væsentlig  

 risiko for fysiske skader på dyrene, som ikke findes på dyrene uden et sådant  

 forbud, for status i dag er, at anmeldelser i en del tilfælde afvises af  

 politiet pr. telefon, uden dyrene undersøges.
Det har der været flere  

 eksempler  

 på.
Desuden og ydermere er skader dybt i skeden eller i anus/rektum på dyrene  

 næsten umulige at finde, uden dyrene bedøves og undersøges med f.eks.  

 endoskopi, hvilket er uhyre kostbart og vel også et urealistisk og tungt krav  

 til en bevisbyrde, som det forekommer urimeligt at stille, når vi i forvejen  

 ved, at enhver anvendelse at hundyr til samleje udenfor brunst må siges ud  

 fra  

 en faglig veterinær vurdering at være en grov og uforsvarlig behandling af  

 dyret med særdeles stor risiko for såvel læsioner samt alvorlig smerte.
Ud  

 fra  

 samtaler med personer fra sodomimiljøet herhjemme samt fra de udenlandske  

 undersøgelser, må det konkluderes, at netop anvendelse til vaginalt eller  

 analt  

 samleje af dyrene har en betydelig udbredelse blandt brugerne, også blandt  

 brugerne herhjemme.
Brugerne skelner  

  

 ikke  

  

 for hundyrenes vedkommende mellem om dyrene er i brunst eller ej.
2. SAMFUNDET KAN LET UNDVÆRE, AT MAN BRUGER DYR PÅ DEN MÅDE.
I  

 vores frie samfund er der mange andre muligheder for, at mennesker kan få  

 dækket deres seksuelle drifter.
Så selv i de tilfælde, hvor dyrene kunne have  

 været anvendt til sex uden risiko for fysiske skader, så er der en del andre  

 muligheder for, at mennesker kan få afløb for deres seksuelle drifter.
Dyrene  

 bør derfor skånes.
Et præciseret forbud vil virke præventivt, det tyder alt  

 på,  

 og det er også, hvad kilder i miljøet selv fortæller.
 Et forslag til præcisering af dyreværnsloven kunne være:
§ xx  

 (ny paragraf, måske  

 §  

 5 a  

 ) Stk. 1 Menneskers seksuelle anvendelse af dyr, som defineret ved når  

 personer aktivt deltager, påtvinger og/eller initierer og arrangerer seksuel  

 kontakt mellem dyr og menneske, herunder enhver form for samleje, er forbudt.  

 Kommerciel anvendelse betragtes som en skærpende omstændighed.
Stk. 2 Enhver fremstilling, besiddelse og udbredelse af menneskers  

 seksuelle anvendelse af dyr via film, foto, Internettet eller på anden måde,  

 der er egnet til at videreformidle denne anvendelse af dyr er ulovlig Stk. 3 Stk. 1 og stk. 2 er ikke til hinder for brunstkontrol,  

 artificiel insemination og/eller tapning af sæd på dyr til  

 reproduktionsformål,  

 og/eller som sker med henblik gynækologisk undersøgelse eller behandling af  

 dyr, som ikke betragtes som en seksuel anvendelse af et dyr.
 I § 28 stk. 2 skal det indføjes, at den der overtræder § xx  

 straffes med bøde eller fængsel i op 4 måneder samt, at der skal ske en  

 forhøjelse  

 af strafferammen ved kommerciel anvendelse som skærpende omstændighed.
Med venlig hilsen Lene Kattrup dyrlæge Parkhøjvej 60 3660 Stenløse Tlf. 48 21 98 98 / 21 46 83 80 Email:  

  

 lene.kattrup@hotmail.com *Der står i de første to paragraffer i Dyreværnsloven:
 § 1. Dyr skal behandles forsvarligt og beskyttes bedst muligt  

 mod smerte, lidelse, varigt men og væsentlig ulempe.
 § 2. Enhver, der holder dyr, skal sørge for, at de behandles  

 omsorgsfuldt, herunder at de huses, fordres, vandes og passes under  

 hensyntagen  

 til deres fysiologiske, adfærdsmæssige og sundhedsmæssige behov i  

 overensstemmelse med anerkendte praktiske og videnskabelige erfaringer.
 Bilag:
1. Fællesbrevet fra de 125 dyrlæger 2. Et opsummeringsindlæg skrevet til dyrlægernes interne  

 mailliste, se især side 6 vedr. skaderne 3. Politiken kronik 6.10.2006 (De nævnte bilag er ikke optrykt her.) Bilag 4 Manuskripter fra Fødevareudvalgets høring om  

 seksuel omgang med dyr den 9/5-07 Manuskripterne er optrykt efter ønske fra DF.
Af dyrlæge Lene Kattrup Der står i de første to paragraffer i dyreværnsloven, at dyr  

 skal behandles omsorgsfuldt og beskyttes bedst muligt mod smerte, lidelse,  

 angst, varigt mén og væsentligt ulempe.
28 dyrlæger skrev i et fællesbrev til Det Dyreetiske Råd at: »Menneskers  

 seksuelle omgang med dyr er en form for selvtægt, som er i strid med denne  

 lovs  

 §§ 1 og 2.« Da der er delte meninger om fortolkningen af, hvad §§ 1 og 2  

 dækker, vil det være hensigtsmæssigt at få en præcisering .
 Året efter var det 125 dyrlæger, som i et brev til justitsministeren  

 og politikerne, efter at have fremført en faglig argumentation, konkluderede:
»  


  

 Vi anser vi det for nødvendigt med en præcisering og må  

 opfordre til, at en sådan bliver indskrevet i loven  « og »Vi må ud fra et dyreværnsmæssigt synspunkt fastslå, at §§ 1 og  

 2 i dyreværnsloven vil være overtrådt, når man bruger dyr til sexformål, men  

 vi  

 vil også gøre gældende,  

  

 at risikoen for,  

 at skader på dyrene ikke vil blive opdaget, er så betydelig  

  

 , at også dette  

 taler for et præciseret forbud.  

« Dyrlægeforeningen har udtrykt følgende holdning: »Den danske  

 Dyrlægeforening finder, at menneskers kønslige omgang med dyr (sodomi) ikke  

 alene er uetisk, men også i strid med dyreværnslovens bestemmelser«.
 I modsætning her til står Det Dyreetiske Råd, der mener at  

 nuværende lov beskytter godt nok, ikke behøver blive præciseret samt, at der  

 skal tages hensyn til personer, der ønsker at bruge dyr til sex og at ikke  

 enhver anvendelse af dyr bør betragtes som en overtrædelse af Dyreværnsloven.  

 Rådet  

 tog dog forbehold overfor den kommercielle anvendelse af dyr til sex.
Hvad er det  

 rigtige? Skal vi tro på de 125 dyrlæger og DDD, der har en bred  

 berøringsflade med dyr og dyreejere, og som ud fra deres erfaringer og viden  

 vurderer, det ER nødvendigt med en præcisering af loven eller skal vi tro på  

 de  

 11 personer i Rådet, der har en status som eksperter? Rådet omtalte ikke i  

 udtalelsen dyrlægernes brev eller Dyrlægeforeningens holdning.
Spørgsmålet bør  

  

 ikke  

  

 have noget at gøre med seksualmoral, (religion) eller om, det er synd for de  

 personer, der har en drift mod at bruge dyr seksuelt.
Rådet har lænet sig en  

 del op ad sexologer og zoofile, det giver en skæv og antropocentrisk dvs.  

 menneskecentreret tilgang og en svaghed på det veterinære og det  

 dyreværnsmæssige område.
Der burde have været fokus på beskyttelse af dyrene.  

 Nogle lande i EU har i de senere år indført forbud mod sodomi af  

 dyrebeskyttelseshensyn.  

 Det bør vi også gøre.
Flere forskere deler (aktiviteten eller) de sodomiudøvende op i  

 4 grupper 1)  

 	  

 De zoofile som er  

 (følelsesmæssigt og seksuelt) tiltrukket af dyr 2)  

 	  

 Pornoanvendelse, dvs.  

 vare- eller tingsliggørelsen af dyr 3)  

 	  

 Eksperimentering 4)  

 	  

 Zoosadisme,  

 (dyremishandling med seksuelt motiv, sadisme).
Rådet henviser meget til de zoofile i udtalelsen, 29 gange! De  

 kaldes Rådets zoofile kontaktpersoner (s. 20), der henvises til en »række af  

 zoofile« (s. 34), som har delt deres viden, erfaringer og tanker med Rådet  

 (s.  

 16) (Stine B.
Christiansen har været kontaktperson), og Rådet mener, at de  

 zoofile har stor interesse for dyrenes trivsel (s. 31) og har stor respekt  

 for  

 dyr (s. 30).
De zoofile, som flere forskere mener er den mindste del af de  

 sodomiudøvende, er ikke repræsentative for sodomigruppen.
Fordi Rådet særligt  

 vægter de zoofile og disses udsagn, giver udtalelsen det indtryk, at der nok  

 er  

 en del »sager«, hvor dyr bruges til sex uden at få fysiske eller psykiske  

 skader.
Det mener jeg  

  

 ikke  

  

 , vi kan  

 konkludere, og det mener jeg ikke, den forskning og de undersøgelser, vi har,  

 giver os grundlag for at antage.
Heller ikke, at der er fagligt belæg for at  

 antage, at de zoofile særligt skulle respektere dyrene og være optaget af  

 deres  

 trivsel.
Jeg finder  

  

 ikke  

  

 som Rådet, at et særligt hensyn til  

 denne gruppe kan indgå som argument mod et generelt sodomiforbud, som Rådet  

 anfører (s. 6). Der er beskrevet alvorlige skader begået af zoofile, og flere  

 fagfolk advarer mod at tro, at zoofile er sandhedsvidner.
Rådet nedtoner alvoren og de informationer, vi har fra  

 undersøgelser over sexskaderne på dyr på grund af de fejlkilder, der er ved  

 den  

 slags undersøgelser.
Uanset fejlkilder mener jeg, undersøgelserne er ret  

 væsentlige og informative, og jeg var meget overrasket over at se, at de ikke  

 blev grundigt omtalt.
I stedet har Rådet vægtet en menneskelig  

 indgangsvinkel,  

 der er skæv og giver et for pænt billede.
Bagatelagtige sager har også været brugt som et argument mod et  

 forbud.
Af hensyn til flertallets sikkerhed er det forbudt at køre eller gå  

 over for rødt lys; det kan for nogle få virke urimeligt f.eks. kl. 3 om  

 natten.  

 Der vil være tilfælde, der med et klart sodomiforbud, vil blive anmeldt, som  

 er  

 under bagatelgrænsen.
Det vil politiet imidlertid, også med et sodomiforbud,  

 sagtens kunne håndtere som med det røde lys.
Og som med det røde lys, er vi  

 nødt til at have et klart forbud mod sodomi, for at beskytte flertallet af  

 dyrene.
Vi bør ikke, for at varetage interessen for nogle få sodomiudøvende,  

 som nogle antager på et ret usikkert grundlag  

  

 måske  

  

 kan bruge dyr til sex uden at skade dem fysisk og psykisk, tøve  

 med at indføre et forbud.
Skal vi vælge at beskytte de mange dyr eller de få  

 personer, der påstås muligvis  muligvis og ret teoretisk (jeg tror ikke  

 på  

 det)  kan bruge dyrene uden at tilføje dem skader? Det er i  

 virkeligheden  

 valget.  

  

 Og det er under alle omstændigheder  

 umuligt et skelne lovgivningsmæssigt.
(Nok ikke med  Derfor mener de 125 dyrlæger også, samt en stor  

 del af borgerne, en avis viste 83 pct., samt vist alle  

 dyreværnsorganisationer,  

 at vi har brug for en lovgivningsmæssig opstramning.
Og det bør gøre  

 indtryk.) En del undersøgelser fra bl.a.
Ty, No, Sv og UK viser ret  

 alarmerende resultater, der tyder på, at sadisme og et tvangs/voldsmønster  

 ikke  

 sjældent optræder i forbindelse med seksuel anvendelse af dyr (der har været  

 nævnt op mod 70 pct.). Blandt udøverne var voldelige personer og psykopater  

 overrepræsenterede.  

 Dette gik igen i flere undersøgelser.
Der var tale om psykiske og fysiske  

 skader af ret alvorlig art.
Nogle af skaderne havde i øvrigt visse tydelige  

 lighedstræk med pædofili.
Dette var og er fakta.
Dyr kan ikke sladre.
Dyrene vil  især uden et forbud  normalt  

 ikke blive undersøgt, læsioner vil ikke blive opdaget, de vil hele op, dyret  

 vil leve videre som invalid eller dø af skaderne, uden nogen erfarer det.  

 Nogle  

 tilstræber dyret skal dø, mens det anvendes, og nogle bliver seksuelt  

 ophidset  

 af dyrets smerte.
Det er umuligt at undersøge dyr dybt i f.eks. skeden eller  

 rektum uden bedøvelse og diverse hjælpeudstyr. (Ved en anmeldelse nogen tid  

 efter, vil skaderne være afhelede eller dyret er dødt og fjernet.)  

 Bevisbyrden  

 er svær, grænsende til det håbløse for  

 politiet.
Nogle anmeldere får en afvisning allerede i telefonen, det er ikke  

 med i statistikken.
Andre afstår fra at anmelde, fordi de ved, det er sådan.  

 En  

 zoofil ringede selv til to politikredse, inden han gik i gang, og fik at  

 vide,  

 at det var lovligt.
Med et forbud hjælper vi både politiet og dyrene samt  

 forebygger.
Det undrer mig IKKE at rigspolitiet, der er repræsenteret her,  

 ikke  

 kender til mange sager.
 I § 5 i dyreværnsloven står: »Dyr må ikke tvangsfordres,  

 medmindre det er påkrævet for at behandle dyret mod sygdom  

«.
 I følge §§ 1 og 2 burde en sådan præcisering ikke have været  

 nødvendig.
Men på grund af præciseringen, er der ingen fortolkningsmæssig  

 tvivl. § 5 har gjort, at tvangsfodring, f.eks. som basis for Foie Gras  

 produktion, ikke finder sted i DK.
Politiet har intet arbejde med det, for  

 paragraffen har forebygget og forhindret det.
Der har ikke været anmeldelser,  

 men ved en evt. anmeldelse ville politiet ikke behøve at påvise de svært  

 tilgængelige skader dybt i spiserøret på fuglene.
Politiet kunne nøjes med at  

 bevise, at fuglene på stedet blev tvangsfodret, og så få det stoppet samt  

 evt.  

 give en bøde.
Paragraffen fungerer primært forebyggende.
Kan man se  

 parallellen  

 til sodomi? Det vil sige mht. sodomi, at politiet ikke ville behøve at  

 påvise skaderne for at kunne gøre noget.
En undersøgelse viste, at hvis heste anvendes seksuelt af mænd,  

 bruges 70 pct. vaginalt (i skeden) og 40 pct. i endetarmen.
For hunde var  

 tallene 50 pct. og 14 pct.
 Om anvendelse af hundyr skriver Rådets på side 24  

 :
»Under hensyntagen til bl.a.  

 anatomiske størrelsesforskelle vil et hundyr således ikke nødvendigvis lide  

 overlast ved vaginal penetration   

  

 heller  

 ikke uden for brunstperioden  

  

 , når blot der udvises passende forsigtighed,  

 tålmodighed og bruges tilstrækkelig glidecreme« De 125 dyrlæger var uenige og forklarede i deres brev, at:
»Uden for brunstperioderne er husdyrenes indre og ydre  

 kønsorganer i en slags  

 dvaletilstand,  

 så skeden og dens slimhinde svarer til tilstanden hos et kønsligt set helt  

 umodent ungt (juvenilt) dyr« Og de  

 fortsatte  


  

 :
»Vi er ikke enige i, at disse (af Rådet anbefalede)  

 beskyttelsesforanstaltninger vil forventes at kunne sikre dyrene mod at lide  

 overlast, specielt når det iagttages, at seksuel opstemthed sjældent medfører  

 forsigtighed og tålmodighed.
Det må endvidere anføres, at ordet penetration  

 ikke er dækkende, når der i en del tilfælde vil være tale om  

 samlejebevægelser,  

 hvor man med sex for øje søger at opnå friktion eller tæt og gentagen  

 gnidekontakt til den tynde og sårbare slimhinde (udenfor dyrets brunst). Det  

 medfører, at  

  

 overgrebet er alvorligt  

  

 uanset anatomiske størrelsesforskelle mellem den udøvende og dyret.
Vi må  

 derfor ud fra en veterinærfaglig vurdering afvise ovenstående udtalelse fra  

 Rådet. (Vi mener også, at anal samlejeanvendelse er problematisk).« For os var og er dette centralt.
Uanset hvilken beslutning der træffes, mener jeg, det er svært  

 for politikerne at komme uden om som et minimum at sørge for en præcisering  

 af  

 loven, så det bliver klart, at enhver anvendelse af dyr til samleje både  

 analt  

 og vaginalt skal betragtes som forbudt.
Det bør være en skærpende  

 omstændighed,  

 hvis det lykkes at påvise alvorlige fysiske eller psykiske skader, men da  

 disse  

 skader kan være svære at påvise, selv om vi ved, at en ikke ubetydelig del af  

 dyrene skades, så bør et fund af disse skader ikke være en forudsætning for,  

 at  

 politiet kan gøre noget.
Det overordnede bør være hensynet til dyrene.
I denne sag ønsker  

 jeg ikke at tage hensyn til de mennesker, der ønsker at anvende dyr.
De har  

 heldigvis mange andre muligheder i vore frie samfund.
Vi behøver ikke, at  

 gøre  

 dette mere indviklet end det er.
Dyrene kan undværes til menneskers sexformål  

 og bør skånes, derfor skal vi have en præcisering af loven, som også vil  

 virke  

 forbyggende og lette politiet.
For dyrenes skyld.
Og fordi vi lever i et  

 samfund, hvor vi respekterer dyr som levende væsener underlagt os mennesker,  

 uden mulighed for i alle situationer at kunne sige fra.
Af dyrlæge Johan Beck-Friis Svenska erfarenheter rörande sexuella övergrepp på djur (Svenske erfaringer vedr. sex med dyr) Sveriges Veterinärförbund initierade i början av 2004 en debatt  

 rörande sexuella övergrepp på djur.
Orsaken var att enstaka svenska  

 veterinärer  

 började höra av sig till förbundet angående misstänkta eller konstaterade  

 fall  

 där sexuell aktivitet från människor orsakat skador på djur.
Samtidigt kom  

 kontakter till förbundet från media, privatpersoner och  

 djurskyddsorganisationer, om ökad aktivitet med djurpornografi på Internet.
Veterinärförbundet gick 2004 ut med krav på en tydligare  

 lagstiftning om sexuella övergrepp på djur.
Sex mellan människa och djur  

 utsätter djuret för stora risker vad gäller fysisk och mental skada, och den  

 befintliga djurskyddslagen räcker inte för att skydda djuren vid dessa  

 tillfällen.
Till exempel marknadsförde sig (och marknadsför sig fortfarande)  

 Svenska djurporrsiter på Internet med hjälp av bristen på fungerande lagar i  

 Sverige.
 På grund av den offentliga debatten om sexuella övergrepp på  

 djur, gav den svenska regeringen 2004 i uppdrag åt Djurskyddsmyndigheten att  

 utreda i vilken omfattning människor använder djur i sexuella sammanhang i  

 Sverige.
Djurskyddsmyndigheten skickade ut drygt 1600 enkäter till bland  

 annat kommuner, länsstyrelser, yrkesverksamma veterinärer och kvinnojourer.  

 Från polismyndigheterna begärdes information om fall för tiden 2000-2004.  

 Antalet  

 fall som redovisas i rapporten är 209. Utöver de 100 fall som redovisats från  

 polismyndigheterna, rapporterades 109 i enkäterna.
De flesta fallen, 161  

 stycken, omfattar hästar, men även hundar, nötkreatur och katter finns med.  

 För  

 åren 2000-2004 redovisades 119 fall, men myndigheten konstaterade att det  

 finns  

 ett ytterligare mörkertal.
En realistisk bedömning av problemets verkliga  

 omfattning är därför mycket svår att göra.
 Utländska rapporter tyder på att sexuella övergrepp på djur ofta  

 utförs av djurets ägare, och att dessa övergrepp inte kommer till  

 myndigheternas kännedom.
De rapporterade djuren uppvisade skador på könsorganen, både  

 vaginala och anala penetrationsskador samt skär- och stickskador. Även spår  

 av  

 trubbigt våld förekom.
Främmande föremål, men även penis har använts vid  

 penetrationerna.  

 I flera fall fanns även skador på andra delar av kroppen, t ex bringa,  

 bröstkorg och länd.
Aborterade föl var ytterligare en konsekvens av skadorna.  

 Det fanns exempel på fall där djuret bundits fast.
Det förekom även skador  

 som  

 kastration och stympning, i flera fall med dödlig utgång för det utsatta  

 djuret.
 Djurskyddsmyndighetens slutsats i rapporten 2005 var att djur  

 befinner sig i en beroendeställning till människan och därför måste skyddas.  

 Bestämmelserna  

 i nuvarande lagstiftning (den svenska djurskyddslagen och brottsbalken) för  

 skydda  

 djur från sexuell användning av människor bedömdes som otillräckliga.
Utredningen resulterade inte i någon lagändring rörande sexuella  

 övergrepp på djur.
Debatten fortsatte däremot, och den svenska regeringen gav  

 2006 Djurskyddsmyndigheten ett nytt uppdrag.
Myndigheten skulle: »  

 till regeringen inrapportera under året  

 polisanmälda ärenden rörande sexuellt utnyttjande av djur.  

 Djurskyddsmyndigheten ska även utvärdera om djurskyddslagstiftningen är  

 tillräcklig för att skydda djuren och, vid behov, lämna förslag till  

 ändringar  

 i djurskyddslagen.« Den nya utredningen presenterades i januari 2007. Resultatet  

 visade att av 115 polisanmälda ärenden mellan 2000-2005 hade åtal inte väckts  

 (ikke  

 rejst  

 tiltale  

 ) i något fall.
I två  

 ärenden pågår förundersökning.
I 113 fall har förundersökning inte inletts  

 eller också inletts och sedan lagts ner.
Den verkliga omfattningen av  

 sexuellt  

 utnyttjande av djur bedömdes av myndigheten vara större än vad den aktuella  

 kartläggningen och övriga studier visar.
Djurskyddsmyndigheten föreslår i utredningen att sexuellt  

 umgänge med djur, och andra handlingar där djur används av människor för  

 sexuella ändamål, ska förbjudas.
Myndigheten föreslår att ett sådant förbud  

 införs genom en särskild bestämmelse i djurskyddslagen.
Dessutom föreslås en  

 ändring i brottsbalken så att även film och bilder av sexuellt våld och tvång  

 på  

 djur omfattas av regleringen.
 Motiven till förslagen är följande:
   

 	  

 Djur har förmåga att  

 känna och uppleva smärta på liknande sätt som människor.
   

 	  

 Sexuella övergrepp kan  

 orsaka fysiska och psykiska skador som inte upptäcks hos djur.
   

 	  

 Djur befinner sig i  

 beroendeställning och ojämnt maktförhållande gentemot människan.
   

 	  

 Djur kan inte  

 kommunicera medgivande till sexuella relationer med människor.
   

 	  

 Statistiken visar att  

 tvång ofta förekommer vid sexuellt utnyttjande.
   

 	  

 Samhället behöver ha  

 normer och gränser för hur djur används och för handlingssätt gentemot djur.
   

 	  

 Förbud innebär en  

 viktig markering att sexuella övergrepp inte är godtagbara.
   

 	  

 Förbud hämmar av  

 användning av djur för sexuella ändamål.
   

 	  

 Förbud underlättar  

 rättsväsendets bedömning i dessa ärenden.
Inte minst för den juridiska hanteringen av fall där djur farit  

 illa efter sexuella övergrepp, är det viktigt att lagarna är tydliga.
Genom  

 ett  

 förbud skulle rättsväsendet slippa den bedömning, som i många fall kan vara  

 svår, om ett djur lidit eller inte.
Idag tillämpas lagreglerna så att det i  

 allmänhet krävs skador som bevis för ett lidande.
Människan använder djur i många andra sammanhang, t ex för  

 livsmedelsändamål, forskning och seminverksamhet, utan att ta hänsyn till  

 deras  

 samtycke och integritet.
För dessa ändamål finns dock ett samhällsintresse.  

 Dessutom utförs sådan hantering av djur av särskilt utbildade människor, och  

 verksamheten regleras av lagar och förordningar.
Det Veterinære Sundhedsrådet  

 i  

 Danmark gjorde 2004 ett uttalande om rektalundersökning på häst.
Rådet menade  

 att en person som inte har den nödvändiga utbildningen kan tillfoga ett sto  

 smärta, lidande, ångest etc.
Rådet ansåg att anal penetration med en arm är  

 en  

 oförsvarig behandling av hästar, när detta inte görs av en person med  

 relevant  

 utbildning.
Sveriges Veterinärförbund har sedan debatten startade 2004  

 hävdat att nuvarande svenska djurskyddslagstiftning inte räcker för att  

 skydda  

 djur mot sexuella övergrepp.
Justitieminister Thomas Bodström i den förra  

 svenska regeringen ansåg att djurskyddslagen är tillräcklig, men hade då inte  

 Djurskyddsmyndighetens senaste utredning att tillgå.
Utredningen visar  

 tydligt  

 att djuren i första hand exploateras för att tillfredsställa sexuella begär  

 hos  

 människor, och är degraderade till sexuella objekt, även om samvaron sker  

 utan  

 våld.
Att djur inte gör motstånd, blir uttryckslösa, »förlamade« eller  

 apatiska  

 innebär inte att djuret samtycker och  

  

 inte  

  

 känner obehag eller lider.
De flesta former av penetrationshandlingar och  

 liknande anses innebära en mer eller mindre stor grad av fysiskt och psykiskt  

 lidande för djuren.
Om det inte finns vetenskaplig visshet men ändå goda  

 grunder att anta att ett visst förhållande (utan samhällsnytta) innebär  

 lidande  

 för djur, bör det inte tillåtas.
Beträffande argumentet att människors rätt till olika sexuella  

 läggningar måste försvaras, stämmer det så länge den sexuella aktiviteten  

 sker  

 på lika villkor för båda parter.
En persons rätt till sexuell frihet upphör  

 dock där rätten till självbestämmande för någon annan börjar.
Det gäller för  

 pedofili, våldtäkt och enligt veterinärförbundets mening även för zoofili.
 Sammanfattningsvis anser både den svenska Djurskyddsmyndigheten  

 och Sveriges Veterinärförbund (liksom Den Danske Dyrlægeforening) att det  

 finns  

 goda skäl att införa förbud mot sexuellt umgänge mellan människa och djur.  

 Detta bygger inte på ett moralistiskt eller ideologiskt ställningstagande,  

 utan  

 enbart på djurskyddsaspekter.
