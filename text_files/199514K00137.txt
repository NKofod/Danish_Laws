Nr BTL 137 Betænkning over Forslag til lov om ændring af lov om erhvervsskoler  

 (Samarbejde med arbejdsmarkedsuddannelsescentre m.v.)   

 Nr L 137 1995-96, 1. samling Afgivet af Uddannelsesudvalget Afgivet: 19960312 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Udvalgets spørgsmål og undervisningsministerens svar herpå er optrykt som  

 bilag til betænkningen.
 Herefter indstiller udvalget lovforslaget til vedtagelse  

 uændret.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til undervisningsministeren og dennes  

 besvarelse heraf Spørgsmål 1:
»Skal en skole kunne tvinge sig ind i et velfungerende samarbejde -  

 og kan en skole holde sig uden for et ønsket samarbejde?» Svar:
 Lovforslaget forudsætter, at skolerne i et lokalområde selv tager  

 initiativ til at danne et samarbejdsforum.
Erhvervsskolernes samlede udbud af uddannelser spænder vidt, og også den  

 enkelte skoles udbud spænder fra et forholdsvis snævert område, f.eks. en  

 landbrugsskole med en enkelt uddannelse, til et meget bredt område, f.eks. en  

 større teknisk skole med et betydeligt antal forskellige uddannelser og med  

 en niveauspredning fra den mest elementære undervisning til avancerede  

 videregående teknikeruddannelser.
Tilsvarende vil det også være meget  

 forskelligt, hvad de enkelte skoler kan bidrage med i samarbejdet med andre  

 erhvervsskoler, voksenuddannelsescentre, AMU-centre og andre  

 uddannelsesinstitutioner.
 Den enkelte erhvervsskole kan tænkes at have stærke samarbejdsrelationer i  

 form af indgåede samarbejdsaftaler til nogle uddannelsesinstitutioner for  

 enkelte uddannelsers vedkommende og samtidig have et mere løst samarbejde med  

 de samme eller andre institutioner om andre uddannelser.
 Men i det omfang en skole vil kunne bidrage til et samarbejde eller vil  

 kunne få gavn af et samarbejde, vil skolen også have krav på at blive  

 inddraget i samarbejdet.
Omvendt kan en skole ikke helt holde sig uden for et ønsket samarbejde og  

 må som minimum indgå i et samarbejdsforum, der mødes mindst en gang hvert  

 kvartal.
Men skolen bestemmer selv, med hvilken intensitet den i øvrigt vil  

 indgå i samarbejdet.
Det vil for erhvervsskoler, AMU-centre og andre selvejende institutioner  

 være den enkelte skoles bestyrelse, der fastlægger rammerne for skolens  

 deltagelse i samarbejdet.
Da bestyrelserne er sammensat med vægt på skolens  

 brugerinteressenter, er det min forventning, at bestyrelsernes beslutninger  

 også på dette område træffes ud fra, hvad der tjener skolens formål og  

 herunder dens brugere bedst.
 Idet man må konstatere, at en række skoler i lokalområdet, herunder især  

 erhvervsskoler, AMU-centre og voksenuddannelsescentre, i betydeligt omfang  

 henvender sig til samme brugerkreds, når det angår voksenuddannelse, er det  

 for mig at se oplagt, at disse brugere vil være bedst tjent med, at  

 institutionerne samarbejder om udbud af kurser og uddannelser m.v., sådan som  

 det er foreskrevet og forudsat.
Samtidig er skole- og institutionsområderne på mange væsentlige områder  

 forskellige også med hensyn til brugergrupper.
Disse forskelligheder betyder,  

 at samarbejdet nødvendigvis må foregå på en meget differentieret måde.
 Samarbejdets formål er især at sikre, at skolerne udnytter deres  

 ressourcer bedst muligt, og at de informerer og vejleder samordnet om deres  

 samlede uddannelsesudbud, navnlig med hensyn til voksen- og efteruddannelse.
Den bedst mulige ressourceudnyttelse vil være til skolens egen umiddelbare  

 fordel som følge af taxametertilskudssystemerne, så det vil være til skolens  

 egen fordel at indgå i samarbejdet.
Den samordnede information og vejledning  

 om skolernes samlede udbud vil på sigt også være en fordel for de enkelte  

 skoler, idet de i så fald i højere grad vil kunne træffe rationelle  

 beslutninger om gennemførelse af kurser og uddannelser med høj kvalitet og  

 god økonomi.
Jeg tror derfor, skolerne på sigt vil erkende, at de ikke vil være tjent  

 med at holde andre uden for et samarbejde eller holde sig selv uden for et  

 lokalt samarbejde.
Jeg mener endda at kunne sige, at mange skoler allerede  

har indset dette og er i gang med at rette sig ind derefter.
Spørgsmål 2:» Med baggrund i besvarelsen af spørgsmål 1, jf. bilag 4, bedes følgende  

 oplyst:
a) Mener ministeren, at en skole, der kun lige netop opfylder lovens  

 minimumsforpligtelser i et skolesamarbejde, lever op til lovens intentioner  

 og de forventninger, som regeringen har til det fremtidige skolesamarbejde? b) Finder ministeren det rimeligt, at en skole kun lige opfylder  

 minimumsforpligtelsen til samarbejde? c) Hvad agter ministeren at foretage sig, hvis det fremtidige  

 skolesamarbejde former sig som beskrevet i svarets afsnit 5?» Svar:
 ad a:
 Lovforslagets intentioner med skolesamarbejde er en bedre udnyttelse af  

 skolernes ressourcer og samordnet vejledning om skolernes samlede  

 uddannelsesudbud.
 Det vil være meget forskelligt, hvad de enkelte erhvervsskoler vil kunne  

 bidrage med i et samarbejde med andre erhvervsskoler, voksenuddannelsescentre  

 og AMU-centre.
 Der vil derfor være skoler, for hvilke intentionerne med skolesamarbejdet  

 kan opfyldes ved, at de alene opfylder minimumsforpligtelsen til at møde en  

 gang hvert kvartal i et fælles samarbejdsforum, når dette forum anvendes til  

 at fremme de formål og med deltagelse af de skoleformer, som er nævnt i  

 forslaget.
 ad b:
 Hensigten med skolesamarbejdet er, at skolerne skal gå ind i et  

 konstruktivt samarbejde med de øvrige skoleformer, der er tilknyttet det  

 lokale samarbejdsforum, for i samarbejdet at medvirke til at opfylde de i  

 loven fastsatte formål og opgaver.
 ad c:
Jeg tror, at skolerne vil opleve, at manglende involvering i samarbejde  

 med andre uddannelsesinstitutioner vil bære straffen i sig selv.
Såvel  

 tilskuddene til de direkte uddannelsesaktiviteter som i vidt omfang  

 tilskuddene til skolernes fællesudgifter (»bygningstaxameteret«) er  

 udmålt efter antal årselever.
En bedre ressourceudnyttelse, bl.a. gennem  

 samarbejde med andre institutioner, vil således være i skolens egen  

 interesse.
Denne mekanisme vil i hvert fald et langt stykke ad vejen  

 overflødiggøre centrale indgreb.
 Hertil kan jeg tilføje, at jeg i forbindelse med godkendelse af skoler til  

 bestemte erhvervsuddannelser lægger vægt på, om skolen vil udbyde og  

 gennemføre uddannelsen i samarbejde med andre relevante erhvervsskoler og  

 eventuelt AMU-centre.
 I øvrigt er det ikke muligt at svare generelt på dette hypotetiske  

 spørgsmål, da skolerne som nævnt er overordentlig forskellige og har meget  

 forskellige eksistensbetingelser, men for mig er det væsentligt at fastholde  

 de enkelte skolebestyrelsers ansvar for, at lovgivningens rammer for  

 skoledrift også på dette område anvendes optimalt.
