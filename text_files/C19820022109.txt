 Ved lov nr. 571 af 27. oktober 1982, er reglerne i dagpengeloven blevet  

 ændret på følgende punkter:
I.
Indførelse af en karensdag med undtagelser, der angår II.
Forlængelse af arbejdgiverperioden.
Lempelse af arbejdsgiverens  

 dagpengepligt III.
Midlertidig ophævelse af reguleringen af dagpengenes højeste beløb.
IV.
Indførelse af V.
Nedsættelse af bidraget til forsikringsordningen for mindre  

 arbejdsgivere.
VI.
Andre ændringer.
 Under afsnit VII omtales ikrafttrædelses- og overgangsreglerne vedrørende  

 ændringerne.
I.
INDFØRELSE AF EN KARENSDAG Efter ændringer af dagpengelovens § 3, stk. 1, og § 18, stk. 2, udbetales  

 der ikke sygedagpenge for 1. HELE fraværsdag til lønmodtagere, dog med visse  

 undtagelser for a) tilbagefald, b) kronisk og langvarigt syge, c)  

 arbejdsskade og d) arbejdsløse.
 Den frivillige dagpengesikring for selvstændige erhvervsdrivende og  

 medhjælpende ægtefæller dækker herefter også først fra 2. hele fraværsdag,  

 jfr. §§ 28 og 18, stk. 3.
 ÆNDRINGERNE TRÆDER I KRAFT 1. APRIL 1983, jfr. afsnit VII.
 Karensdagsbestemmelsen for lønmodtagere gælder ikke alene de tilfælde,  

 hvor arbejdsgiveren har pligt til at betale dagpenge, men også  

 sygdomstilfælde, hvor dagpengepligten fra begyndelsen påhviler det sociale  

 udvalg efter lovens § 16, stk. 1, nr. 2.
Karensdagen omfatter alle lønmodtagere, uanset om der er ret til dagpenge  

 eller løn under sygdom, jfr. lov nr. 572 af 27. oktober 1982 om begrænsning  

 af løn under sygdom.
I et bilag til cirkulæret findes en orientering om denne  

 lov, der træder i kraft 1. april 1983.
 Karensdagen gælder kun i sygdomstilfælde og ikke i fraværsperioder, hvor  

 der ydes barseldagpenge efter dagpengelovens kapitel 12.
Der kan ikke efter dagpengeloven ydes dagpenge ved fravær, der skyldes  

 børns sygdom.
Den omstændighed, at loven om begrænsning af løn under sygdom  

 ikke ophæver overenskomstmæssige bestemmelser om hel eller delvis betaling  

 for 1. fraværsdag, når fraværet skyldes børns sygdom, indebærer ikke, at  

 lønmodtageren eventuelt kan få forskud på dagpenge eller arbejdsgiveren  

 dagpengerefusion i disse tilfælde.
 Hvis arbejdsgiveren og lønmodtageren bliver enige om at henlægge en  

 afspadseringsdag eller en restferiedag til en 1. fraværsdag, betragtes den  

 eventuelle følgende fraværsdag ikke som karensdag.
 Arbejdsgiverperioden regnes stadig fra og med 1. hele fraværsdag, uanset  

 at arbejdsgiverens dagpengepligt som hovedregel først indtræder 2.  

 fraværsdag.
 Udsættelse af arbejdsgiverens dagpengepligt til 2. fraværsdag har heller  

 ingen konsekvenser for lønmodtagerens pligt til at anmelde og dokumentere  

 sygefravær efter §§ 6 og 7. De regler, som er fastsat på de enkelte  

 arbejdspladser om anmeldelse og dokumentation, er derfor stadig gældende,  

 forudsat at de er i overensstemmelse med de nævnte lovbestemmelser.
For en lønmodtager, som har flere ansættelsesforhold, må  

 arbejdsgiverperioden ses isoleret i relation til de enkelte beskæftigelser,  

 således at arbejdsgiverperioden for hver af disse regnes fra og med 1.  

 fraværsdag.
Dette kan medføre, at den 1. fraværsdag ikke nødvendigvis er  

 samme ugedag i alle ansættelsesforhold, når f.eks. hoved- og bibeskæftigelser  

 ikke udføres de samme arbejdsdage.
Da lønmodtagerens forskellige  

 arbejdsgivere ikke skal betale dagpenge for 1. fraværsdag, vil en lønmodtager  

 med flere beskæftigelser have 1 karensdag i forbindelse med sygefraværet i  

 hver beskæftigelse.
Der er i lovens § 3, stk. 2 indført en undtagelsesregel fra  

 karenstidsbestemmelsen, hvorefter arbejdsgiverens dagpengepligt indtræder  

 allerede fra 1. fraværsdag, når lønmodtageren efter tidligere at have været  

 sygemeldt får tilbagefald af samme sygdom efter at have genoptaget arbejdet.  

 Det er en betingelse, at det fornyede sygefravær begynder inden for 12  

 kalenderdage regnet fra og med 1. arbejdsdag efter den første sygeperiodes  

 udløb.
Denne undtagelse gælder også i de tilfælde, hvor det sociale udvalg  

 udbetaler dagpenge til en lønmodtager, jfr. §§ 16, stk. 1, nr. 1 og 2, og 18,  

 stk. 2. Et tilbagefald, der f.eks. indtræffer efter arbejdsgiverperiodens  

 udløb, indebærer derfor, at lønmodtageren får ret til dagpenge fra kommunen  

 allerede fra 1. dag.
 Ved tilbagefald inden for 12-dagesfristen løber arbejdsgiverperioden som  

 efter dagpengeudvalgets hidtidige praksis fra 1. hele fraværsdag i den første  

 sygeperiode.
 De nævnte regler om tilbagefald anvendes også ved gentagne tilbagefald af  

 samme sygdom, således at 12-dagesfristen regnes fra 1. arbejdsdag efter den  

 foregående sygeperiodes afslutning.
Lønmodtageren kan godtgøre, at der er tale om tilbagefald af den samme  

 sygdom, ved at give arbejdsgiveren oplysning herom, f.eks. ved afgivelse af  

 en skriftlig erklæring.
I tvivlstilfælde kan tilbagefaldet eventuelt  

 dokumenteres ved lægeerklæring.
Social- og sundhedsforvaltningen vil  

 ligeledes kunne indhente sædvanlig lægeerklæring eller eventuelt  

 journaludskrift fra sygehus og lignende.
Ved kontinuerlige ambulante behandlinger af mindst 1 dags varighed på  

 grund af samme sygdom ydes der dagpenge for hver fraværsdag undtagen ved  

 første behandling, når der er færre end 12 kalenderdage mellem hver  

 behandling.
Er der 12 kalenderdage eller flere mellem behandlingerne, kan der  

 ikke ydes dagpenge i forbindelse med fraværene på grund af  

 karensdagsbestemmelsen.
Der vil i disse tilfælde eventuelt være grundlag for  

 at indgå en § 12-aftale, hvis det drejer sig om behandling af en kronisk  

 eller langvarig lidelse, eller hvis betingelserne for en midlertidig §  

 12-aftale er opfyldt, jfr. b).
 Karensdagen gælder ikke ved delvis fravær i forbindelse med ambulante  

 behandlinger.
 Det er en forudsætning for at få nedsatte dagpenge i sådanne tilfælde at  

 fraværet udgør mindst 4 timer pr. uge, jfr. sikringsstyrelsens bekendtgørelse  

 nr. 537 af 4. december 1980 om nedsatte dagpenge ved delvis uarbejdsdygtighed  

 § 1, stk. 1, sidste pkt.
 Tilbagefaldsreglen gælder også for personer med anden dagpengegivende  

 indtægt.
 Når dagpengepligten påhviler kommunerne fra sygdommens begyndelse efter en  

 godkendt aftale efter § 12, ydes der dagpenge fra 1. fraværsdag efter  

 bestemmelsen i § 18, stk. 2.
Når der i disse tilfælde er ret til løn under sygdom, består denne ret  

 ifølge lov nr. 572 af 27. oktober 1982 om begrænsning af løn under sygdom §  

 2, stk. 2, også for 1. fraværsdag.
Arbejdsgiveren har da ret til  

 dagpengerefusion efter § 27 fra 1. fraværsdag.
 Det er en forudsætning for kommunens overtagelse af dagpengepligten fra  

 sygdomsperiodens begyndelse, at der foreligger en mellem arbejdsgiveren og  

 lønmodtageren afsluttet § 12-aftale, som er godkendt af det sociale udvalg.  

 Da en aftale har gyldighed fra og med datoen for aftalens indgåelse - også  

 når aftalen indgås under en løbende fraværsperiode - vil en aftale, der  

 indgås 1. fraværsdag og efterfølgende godkendes af det sociale udvalg,  

 fritage lønmodtageren for karensdagen.
Tilbagedatering af en § 12-aftale fra en sygeperiodes begyndelse kan ikke  

 godkendes.
Er der forløbet flere dage mellem aftaledatoen og dagen for  

 aftalens modtagelse i kommunen, kan kommunen i givet fald godkende aftalen  

 med virkning fra modtagelsesdatoen.
Det er ikke tilstrækkeligt for, at en  

 lønmodtager kan blive undtaget fra karensdagen eller en arbejdsgiver fritaget  

 for dagpengeudbetalingen, at det på anden måde kan dokumenteres, at  

 lønmodtageren har en kronisk eller langvarig lidelse, som indebærer en øget  

 fraværsrisiko.
 Reglerne om § 12-aftaler er fastsat i socialministeriets bekendtgørelse  

 nr. 21 af 19. januar 1978. Der er redegjort nærmere for disse regler i  

 sikringsstyrelsens vejledning af 9. marts 1978.
Som eksempler på kroniske eller langvarige sygdomme, der kan begrunde en §  

 12-aftale, kan nævnes ryg- og hoftelidelser, astma, bronchitis, migræne,  

 sukkersyge, mavesår, epilepsi, underlivslidelser, gigt- og nyre- samt  

 hjertesygdomme.
Fravær på grund af menstruation er derimod ikke  

 tilstrækkeligt grundlag for en § 12-aftale, medmindre der er tale om en  

 sygelig tilstand, der kræver lægebehandling, og som medfører fravær jævnligt.
 Fritagelsen for karensdag gælder også sygefravær, som er omfattet af de  

 såkaldte midlertidige § 12-aftaler, dvs. sådanne tilfælde hvor lønmodtagerne  

 skal behandles på sygehus eller lignende, uden at sygdommen kan  

 karakteriseres som kronisk eller langvarig, men hvor behandlingen var  

 besluttet på ansættelsestidspunktet, eller arbejdsgiveren allerede har  

 udbetalt dagpenge i forbindelse med behandlingen af lidelsen i 5 uger inden  

 for de sidste 12 måneder.
 Reglerne om fritagelse ved kronisk eller langvarig sygdom har ingen  

 betydning for personer med anden dagpengegivende indtægt end lønindtægt.
 Hvis en lønmodtager pådrager sig en arbejdsskade, som omfattes af  

 lovgivningen om arbejdsskadeforsikring, har han - som hidtil - ret til  

 dagpenge allerede fra 1. hele fraværsdag efter skadens indtræden, jfr.  

 dagpengelovens § 38.
 Dagpengepligten for den første fraværsdag påhviler i disse tilfælde  

 arbejdsgiveren, medmindre der foreligger en af fritagelsesgrundene efter  

 lovens kapitel 2 (som f.eks. at skaden er forvoldt ved lønmodtagerens grove  

 uagtsomhed), eller arbejdsgiveren er forsikret efter § 11 eller § 13. Når  

 arbejdsgiveren er fritaget, udbetales eventuelle dagpenge for 1. dag af  

 kommunen.
 Lovgivningen om arbejdsskadeforsikring omfatter følgende love:
 1. Lov om arbejdsskadeforsikring (lov nr. 79 af 8.  

 marts 1978).
 2. Lov om erstatning til skadelidte værnepligtige  

 m.fl. (lov nr. 80 af 8. marts 1978).
3. De til ovennævnte love knyttede ordninger 4. lov om erstatning for vaccinationsskader (lov nr.  

 82 af 8. marts 1978).
 5. erstatningsordning for tilskadekomne blod-, vævs-  

 og organdonorer. (Hjemlet ved tekstanmærkning).
 Ved en arbejdsskade forstås efter § 9 i lov om arbejdsskadeforsikring:
Der er nærmere redegjort for arbejdsskadebegrebet i sikringsstyrelsens  

 cirkulære af 8. marts 1973 om ulykkesforsikringslovgivningen til brug ved  

 administrationen af dagpengeloven.
En revideret udgave af cirkulæret udsendes  

 senere.
 Det er ikke en betingelse for retten til dagpenge fra 1. fraværsdag, at  

 arbejdsskaden giver anledning til erstatningsydelser efter  

 arbejdsskadeforsikringslovgivningen.
Det er heller ikke en betingelse for retten til dagpenge fra 1.  

 fraværsdag, at arbejdsskaden er anmeldt til forsikringsselskabet eller  

 sikringsstyrelsen.
Anmeldelsespligten vedrører kun de arbejdsskader, der  

 antages at kunne begrunde erstatning for meen og/ eller erhvervsevnetab, og  

 de tilfælde, hvor den skadelidte endnu ikke på 5 ugersdagen har kunnet  

 genoptage arbejdet i fuldt omfang, jfr. kapitel 3 i lov om  

 arbejdsskadeforsikring og sikringsstyrelsens bekendtgørelse nr. 100 af 16.  

 marts 1978 om regler for anmeldelse af arbejdsskader.
 Det forudsættes, at spørgsmålet, om der er tale om en arbejdsskade,  

 normalt afklares mellem arbejdsgiver og lønmodtager, eventuelt på grundlag af  

 vidneudsagn fra arbejdskolleger, tillidsmand eller sikkerhedsrepræsentanter.
Hvis der er uenighed om dette spørgsmål, kan sagen forelægges det sociale  

 udvalg, som efter § 15 skal udbetale forskud, når det skønnes, at det er  

 uberettiget, at arbejdsgiveren har afslået at betale.
Der vil dog kun være  

 grundlag for at udbetale forskud på dagpenge i tilfælde, hvor det er klart  

 underbygget, at der foreligger en arbejdsulykke, f.eks. ved en  

 skadestuerapport eller efter omstændighederne ved, at forsikringsselskabet  

 betragter dokumentationen for, at der er tale om en arbejdsskade, som  

 tilstrækkelig.
Den endelige afgørelse af spørgsmålet om ret til dagpenge for første dag  

 tilkommer dagpengeudvalget.
Det bemærkes, at det ikke vil være muligt for  

 udvalget at fastslå denne ret i henhold til dagpengelovens § 38, når der ikke  

 foreligger lægelig dokumentation for sygdommens art og årsag.
 Når et tilfælde anmeldes til sikringsstyrelsen, og sagen behandles med  

 henblik på spørgsmålet om ret til ydelser efter arbejdsskadeforsikringsloven,  

 vil dagpengeudvalget normalt lade sin afgørelse af dagpengespørgsmålet i  

 samme sag bero på sikringsstyrelsens afgørelse af anerkendelsesspørgsmålet.
Når arbejdsgiveren er fritaget for dagpengepligten i arbejdsgiverperioden,  

 således at kommunen skal betale dagpenge, kan der eventuelt udbetales  

 dagpenge for 1. dag, når lønmodtagerens og arbejdsgiverens samstemmende  

 forklaringer gør det overvejende sandsynligt, at der foreligger en  

 arbejdsskade.
I øvrigt afgøres spørgsmålet om dagpenge fra 1. dag efter  

 tilsvarende retningslinier, som når pligten påhviler arbejdsgiveren.
Personer, der ikke er lønmodtagere, har ligeledes ret til dagpenge fra  

 første fraværsdag i tilfælde af sygdom som følge af en arbejdsskade, der  

 omfattes af arbejdsskadeforsikringsloven.
Det gælder visse mindre  

 selvstændige erhvervsdrivende, som er obligatorisk forsikrede i medfør af lov  

 om arbejdsskadeforsikring som skibsførere, der selv ejer skibet, selvstændige  

 fiskere eller partsfiskere.
Endvidere omfatter § 38 ulykkestilfælde, der  

 indtræder under udøvelsen af borgerlige eller kommunale ombud, forsøg på  

 redning af menneskeliv, frivillig tjeneste i hjemmeværnet eller  

 civilforsvaret eller under ydelse af en håndsrækning.
Der henvises til de  

 eksempler, der er anført i afsnit 2 i sikringsstyrelsens cirkulære af 8.  

 marts 1973 om ulykkesforsikringslovgivningen til brug ved administrationen af  

 dagpengeloven.
Retten til dagpenge efter § 38 gælder kun den første fraværsdag efter  

 arbejdsskadens indtræden.
Ved senere fravær af samme årsag er 1. fraværsdag  

 således karensdag, medmindre der er tale om tilbagefald inden 12  

 kalenderdage, jfr. afsnit a) foran, eller der foreligger en § 12-aftale i  

 anledning af en kronisk erhvervssygdom, jfr. afsnit b) foran.
Arbejdsløse, dagpengeberettigede medlemmer af en anerkendt  

 arbejdsløshedskasse har ret til sygedagpenge fra og med 1. hele fraværsdag,  

 forudsat at der foreligger et indtægtstab.
Retten til dagpenge fra 1.  

 fraværsdag gælder også i det omfang, sygedagpenge erstatter supplerende  

 arbejdsløshedsdagpenge.
Arbejdsløse får i sygdomstilfælde udbetalt dagpenge fra kommunen.
Efter  

 ændringen af dagpengelovens § 23, nr. 4, beregnes dagpengene i de første 13  

 uger (tidligere 5 uger) efter § 3, stk. 2 i socialministeriets bekendtgørelse  

 nr. 689 af 20. december 1982, således at dagpengenes størrelse svarer til det  

 beløb, som den pågældende kunne have modtaget i arbejdsløshedsdagpenge.
II.
FORLÆNGELSE AF ARBEJDSGIVERPERIODEN OG LEMPELSER AF ARBEJDSGIVERNES  

 DAGPENGEPLIGT Arbejdsgiverperioden er forlænget fra 5 til 13 uger, jfr. § 3, stk. 1.  

 Reglen træder i kraft den 1. APRIL 1983, jfr. nærmere afsnit VII.
 I forbindelse hermed er der samtidig fastsat følgende begrænsninger af  

 arbejdsgiverens pligt til at yde dagpenge til nyansatte samt til at yde  

 dagpenge efter ansættelsens ophør:
 Efter § 3, stk. 3, indtræder retten til dagpenge fra arbejdsgiveren først  

 efter 8 ugers ansættelse (hidtil 3 uger).
 Dette beskæftigelseskrav gælder dog ligesom 40 timers kravet i § 3, stk.  

 1, ikke ved ansættelse af løsarbejdere, jfr. § 3 stk. 4. Fritagelsen for at  

 yde dagpenge i de første 8 uger vedrører derfor kun personer, hvis  

 beskæftigelse ikke er omfattet af reglerne i sikringsstyrelsens  

 bekendtgørelse nr. 273 af 28. maj 1974 om løsarbejdere.
 En lønmodtager kan kun betragtes som nyansat, hvis pågældende ikke har  

 været beskæftiget hos sin aktuelle arbejdsgiver i de sidste 3 måneder før  

 genansættelsen.
 1. hele fraværsdag skal ligge inden for de første 8  

 uger, for at arbejdsgiveren kan blive fritaget for dagpengepligten.  

 Fritagelsen omfatter hele arbejdsgiverperioden og gælder også tilbagefald,  

 der indtræffer efter de 8 uger, men er omfattet af den påbegyndte  

 arbejdsgiverperiode.
 Ved sygdomstilfælde, hvor 1. hele fraværsdag ligger efter udløbet af de 8  

 uger, har arbejdsgiveren pligt til at betale dagpenge, når lønmodtageren  

 opfylder beskæftigelseskravet i § 3, stk. 1.
Hovedreglen er, at retten til dagpenge fra arbejdsgiveren bevares, uanset  

 at ansættelsen ophører inden udløbet af arbejdsgiverperioden.
Der er i  

 sikringsstyrelsens bekendtgørelse nr. 319 af 26. juni 1975 fastsat særlige  

 undtagelsesregler, hvorefter arbejdsgiveren i visse situationer kan fritages  

 for at udbetale dagpenge i hele arbejdsgiverperioden eller en del af denne,  

 uanset om ansættelsen først ophører efter sygdommens indtræden.
 Der er nu i § 3, stk. 5 indført en almindelig undtagelsesregel, som  

 fritager arbejdsgiveren for at betale dagpenge for sygedage efter  

 ansættelsens ophør, når det kan dokumenteres, at fratrædelsestidspunktet var  

 fastsat før sygdommens indtræden, enten fordi arbejdsgiveren forinden havde  

 afskediget lønmodtageren, eller fordi denne selv havde sagt op.
Det påhviler arbejdsgiveren at godtgøre, at opsigelsen er afgivet inden 1.  

 hele fraværsdag.
Dette vil klart være tilfældet, når der foreligger en  

 skriftlig og dateret opsigelse enten fra arbejdsgiveren eller lønmodtageren,  

 og når opsigelsesvarslet er i overensstemmelse med det opsigelsesvarsel, der  

 er fastsat i lov eller kollektiv overenskomst for den pågældende ansættelse  

 eller ved individuel aftale i ansættelseskontrakt.
III.
MIDLERTIDIG OPHÆVELSE AF REGULERINGEN AF DAGPENGENES HØJESTE BELØB Ændringen træder i kraft den 1. januar 1983.
I § 10, STK. 5, 3. PKT.
OG STK. 6, 3. PKT. samt § 24, STK. 5, 3. PKT.
OG  

 STK. 6, 3. PKT. er der indført bestemmelser om, at reguleringen af  

 beregningsgrundlaget for dagpengenes højeste beløb (jfr. stk. 4) midlertidigt  

 bortfalder, hvorved det pr. 4. oktober 1982 fastsatte højestebeløb (2008 kr.  

 pr. uge) vil gælde fortsat til 1. april 1985.
 I § 10, STK. 7 og § 24, STK. 7 er fastsat, at forslag til ændrede regler  

 om regulering af dagpengenes højestebeløb FRA 1. APRIL 1985 skal fremsættes  

 for folketinget inden udgangen af 1984.
IV.
INDFØRELSE AF EN ALMINDELIG VARIGHEDSBEGRÆNSNING SAMT STANDSNING AF  

 DAGPENGEUDBETALINGEN VED INDSTILLING TIL SOCIAL PENSION Reglen træder i kraft den 1. april 1983, jfr. afsnit VII.
Ifølge § 25, STK. 3 medregnes i varighedsbegrænsningen ikke dage, hvor For personer, der har tegnet frivillig sikring efter § 29 (husførende  

 personer) indgår ALLE DAGPENGEPERIODER i varighedsbegrænsningen.
Det samme  

 gælder dagpenge, der udbetales efter §§ 38 og 39 til personer uden  

 erhvervsmæssig beskæftigelse, når uarbejdsdygtigheden skyldes en  

 arbejdsskade, som omfattes af lovgivningen om arbejdsskadeforsikring.
Ved opgørelsen af antallet af dagpengeuger foretages optællingen af brudte  

 uger på samme måde som ved beregning af dagpenge for brudte uger.
Antallet af  

 dage, for hvilke der udbetales dagpenge, sættes i forhold til det faktiske  

 antal arbejdsdage i ugen for vedkommende.
Hvis der er tale om en person med  

 en 5-dages arbejdsuge, der har fået dagpenge for 4 dage i en uge, medregnes  

 denne uge i varighedsbegrænsningen med 4/5.
 Hvis den sikrede ved varighedsbegrænsningens indtræden opfylder de  

 almindelige betingelser for at få kontanthjælp efter bistandsloven, kan  

 sygedagpengene afløses af kontanthjælp.
 Det henstilles, at kommunerne i god tid ved opfølgningen overvejer  

 revalideringsmuligheder m.v. i det omfang, der ikke kan blive tale om  

 indgivelse af ansøgning om folke-, invalide-, eller enkepension.
I § 25, STK. 4 er fastsat, at hvis dagpengeretten er opbrugt under en  

 SAMMENHÆNGENDE sygeperiode på mere end 91 uger, stilles som betingelse for  

 fornyet udbetaling af dagpenge, at den sikrede skal godtgøre at have været  

 arbejdsdygtig efter dagpengerettens ophør.
Kommunen må i disse tilfælde påse,  

 at der har været tale om en (egentlig) raskmelding, og om pågældende har  

 genoptaget arbejdet eller i øvrigt står til rådighed for arbejdsmarkedet.
En lægeerklærings angivelse af uarbejdsdygtighedens varighed kan være  

 hensigtsmæssig som dokumentation for raskmelding.
En erklæring fra en  

 arbejdsgiver eller arbejdsformidlingen eventuelt med dokumentation for en  

 dagpengegivende indtægt kan også bekræfte arbejdsdygtigheden.
 Som § 25, STK. 5 er indføjet en bestemmelse, hvorefter chefen for  

 sikringsstyrelsen kan forlænge dagpengeperioden UDOVER 91 UGER, når ganske  

 særlige omstændigheder taler for det.
 Bestemmelsen vil bl.a. omfatte tilfælde, der kræver langvarig behandling,  

 men hvor der er udsigt til varig helbredelse og således ikke mulighed for  

 overgang til social pension, men eventuelt behov for  

 revalideringsforanstaltninger.
 Det vil være en forudsætning for forlængelse af dagpengeperioden, at den  

 pågældende har haft en stabil tilknytning til arbejdsmarkedet inden  

 sygeperioden, og at den pågældende efter en lægelig vurdering skønnes at  

 kunne genoptage erhvervsmæssig beskæftigelse inden for et KORTERE tidsrum.  

 Dagpengeperioden vil som hovedregel kun kunne forlænges med 13 uger.
 Ansøgninger om forlængelse af dagpengeperioden bør så vidt muligt  

 indsendes til sikringsstyrelsen i god tid, før varighedsbegrænsningen vil  

 indtræde.
 I forbindelse med en eventuel senere sygeperiode vil det antal uger,  

 hvormed sikringsstyrelsen har forlænget dagpengeperioden, indgå i  

 varighedsbegrænsningen efter § 25, stk. 2.
 Reglen træder i kraft DEN 1. JANUAR 1983 og har virkning for ANSØGNINGER  

 OM PENSION EFTER DEN 1. JANUAR 1983, se afsnit VII.
 Samme begrænsning i varigheden af retten til dagpenge gælder for de  

 personer, der opfylder helbredsbetingelserne for at få pension, men som er  

 afskåret fra at opnå pension på grund af:
Vurderingen heraf foretages af revaliderings- og pensionsnævnet efter  

 indstilling fra det sociale udvalg på samme måde som i sager, hvor der  

 ansøges om pension.
I disse tilfælde standses dagpengene således også i  

 forbindelse med det sociale udvalgs indstilling til nævnet, når udvalget  

 skønner, at det er overvejende sandsynligt, at nævnet tiltræder  

 indstillingen.
Reglen om ret til pension fra den 1. I MÅNEDEN EFTER ANSØGNINGSDATOEN  

 opretholdes.
Der kan derfor stadig blive tale om at skulle foretage  

 modregning for udbetalte dagpenge i pensionen, jfr. § 26, stk. 5. Ændringen  

 af § 26, stk. 5 er af redaktionel karakter.
Dagpenge, der er ydet fra den  

 dag, fra hvilken der beregnes folke-, invalide- eller enkepension, og indtil  

 indstillingen til nævnet, skal i videst muligt omfang fradrages ved  

 udbetalingen af pensionen.
Hvis det ikke skønnes overvejende sandsynligt, at  

 pension vil blive tilkendt, har den pågældende pensionsansøger fortsat ret  

 til dagpenge i det omfang betingelserne herfor, herunder betingelsen om  

 uarbejdsdygtighed, er opfyldt.
Tilkender revaliderings- og pensionsnævnet en  

 sådan ansøger pension, fradrages det dagpengebeløb, som den pågældende  

 eventuelt har modtaget i tiden mellem beregningsdagen og anvisningsdagen for  

 pensionen, såvidt muligt i pensionen efter § 26, stk. 5.
 I § 26, STK. 6 er indsat en bestemmelse om eventuel EFTERBETALING af  

 dagpenge til sikrede eller refusion til arbejdsgiveren ved revaliderings- og  

 pensionsnævnets AFSLAG PÅ PENSION.
Det er en forudsætning for efterbetaling af dagpenge, at det efter en  

 konkret vurdering skønnes, at betingelserne for at udbetale dagpenge,  

 herunder betingelsen om uarbejdsdygtighed, har været opfyldt.
Dette vil især  

 være tilfældet, når pensionsafslaget skyldes, at tilstanden ikke kan anses  

 for varig, og nævnet skønner, at der foreligger yderligere muligheder for  

 behandling og/ eller revalidering.
 Hvis nævnets afslag på pension er begrundet med, at sikredes erhvervsevne  

 ikke er nedsat i det omfang, der kræves efter pensionslovgivningen for at få  

 pension, vil uarbejdsdygtighedsbetingelsen i dagpengeloven som hovedregel  

 ikke være opfyldt, således at der ikke vil være ret til efterbetaling af  

 dagpenge.
 Ved opgørelsen af kravet på efterbetaling af dagpenge eller refusion skal  

 der for at undgå dobbelt forsørgelse så vidt muligt ske modregning for ydet  

 forskud på pension for samme tidsrum.
 I § 26, STK. 7 er indføjet, at adgangen til at forlænge dagpengeperioden,  

 når særlige omstændigheder taler herfor, også omfatter de tilfælde, der er  

 nævnt i stk. 4. En forlængelse kan især blive aktuel, når der er tale om  

 indstilling til laveste invalidepension.
 Der henvises i øvrigt til retningslinierne i sikringsstyrelsens  

 cirkulæreskrivelse af 5. januar 1981 om forlængelse af dagpengeperioden.
 Endvidere er bestemmelsens aldersgrænse med virkning fra 1. januar 1984  

 hævet fra 67 til 70 år, hvilket er en konsekvens af § 1, nr. 1 og 3 i lov nr.  

 573 af 27. oktober 1982 om ændring af lov om folkepension m.v. hvorved  

 folkepensionens grundbeløb for de 67-69-årige gøres afhængig af  

 arbejdsindkomst med virkning fra 1. januar 1984. Fra 1. januar 1984 er der  

 adgang til at forlænge dagpengeperioden for personer over 67 år, der er  

 omfattet af varighedsbegrænsningen.
V.
NEDSÆTTELSE AF BIDRAGET TIL FORSIKRINGSORDNINGEN FOR MINDRE  

 ARBEJDSGIVERE I § 41, STK. 4, 1. PKT. er der foretaget den ændring, at bidraget for  

 arbejdsgivere, der efter § 11 har frigjort sig for forpligtelsen til at  

 udbetale dagpenge i arbejdsgiverperioden, fastsættes således, at de samlede  

 bidrag skønnes at dække HALVDELEN af de dagpengeudgifter, som det sociale  

 udvalg afholder på forsikringsordningens vegne.
 Samtidig er § 41A OPHÆVET, da bidraget efter denne bestemmelse  

 midlertidigt var fastsat til 11/2 pct. af arbejdsgiverens årlige lønudgifter.
 Ændringerne træder i kraft den 1. APRIL 1983.
VI.
ANDRE ÆNDRINGER Ændringerne træder i kraft den 1. JANUAR 1983, JFR.
PKT.
VII.
 1. I § 24, STK. 10 er det tydeliggjort, at kommunen  

 ved beregning af dagpenge i kombinerede tilfælde skal påse, at  

 dagpengebeløbet for en delsag, hvor det sociale udvalg ikke udbetaler  

 dagpenge på en arbejdsgivers vegne, sammenlagt med dagpenge eller løn under  

 sygdom, graviditet og barsel fra andre arbejdsforhold og frivillige dagpenge,  

 ikke overstiger det fastsatte højestebeløb.
 Det samlede dagpengebeløb er dog begrænset til 90 pct af  

 indtægtsgrundlaget.
 Som eksempler på tilfælde, hvor dagpenge IKKE udbetales på en  

 arbejdsgivers vegne og derfor beregnes efter §§ 21-24, kan nævnes: 1)  

 dagpenge fra kommunen, fordi 40-timersbeskæftigelseskravet i § 3, stk. 1 ikke  

 er opfyldt, 2) dagpenge fra kommunen efter § 16, stk. 1 nr. 2, fordi  

 arbejdsgiverens dagpengepligt er bortfaldet i henhold til § 3, stk. 5, § 5, §  

 6 og § 7, 3) dagpenge fra kommunen, der erstatter mistede  

 arbejdsløshedsdagpenge, herunder supplerende arbejdsløshedsdagpenge, jfr. §  

 23, nr. 4, samt 4) dagpenge i anledning af graviditet, barsel og adoption.
 Det samme gælder, når der udbetales dagpenge fra en frivillig sikring.
Når dagpengene i de første 5 uger (13 uger fra 1. april 1983) derimod  

 udbetales af kommunen på en arbejdsgivers vegne efter §§ 11, 12, 13 og 15,  

 beregnes dagpengene efter reglerne i §§ 9-10 uafhængigt af en eventuel  

 samtidig udbetaling af dagpenge eller løn under sygdom fra andre  

 arbejdsforhold.
Det samme gælder, når kommunen udbetaler dagpenge efter § 3,  

 stk. 3 ved sygdom i de første 8 uger af ansættelsen.
 2. I § 27, STK. 1, 3. PKT. er det ved en redaktionel  

 ændring præciseret, at en arbejdsgivers ret til refusion i de tilfælde, hvor  

 den sikrede er berettiget til barseldagpenge efter kap. 12, også omfatter de  

 situationer, hvor den sikrede er fraværende fra arbejdet før 4-ugersdagen før  

 forventet fødsel af de grunde, der er nævnt i § 33, stk. 4, f.eks. sygeligt  

 forløbende graviditet.
 3. I § 15, STK. 2 og § 53, STK. 2 er der foretaget en  

 redaktionel ændring, idet ordet »udpantning« er erstattet af  

 »udlæg«. Ændringen i § 15, STK. 1 er ligeledes redaktionel.
VII.
IKRAFTTRÆDELSES- OG OVERGANGSBESTEMMELSER (§§ 2 OG 3 I ÆNDRINGSLOVEN) Lønmodtagere, der den 1. APRIL 1983 er overgået til at modtage dagpenge  

 fra det sociale udvalg efter arbejdsgiverperiodens udløb efter de hidtidige  

 regler, fortsætter med at modtage dagpenge fra det sociale udvalg efter  

 bestemmelserne om dagpenge ved sygdom ud over arbejdsgiverperioden.
 1. Bestemmelsen i § 3, STK. 1, 1. PKT. om en karensdag  

 får virkning for sygdomstilfælde, hvor 1. hele fraværsdag er den 1. april  

 1983 eller senere.
 2. Bestemmelsen i § 3, STK. 1, 2. PKT. om forlængelse  

 af arbejdsgiverperioden til 13 uger får virkning for tilfælde, hvor 1. hele  

 fraværsdag er den 26. februar 1983 eller senere, og sygeperioden ikke er  

 afsluttet den 1. april 1983.
 3. Bestemmelsen i § 3, STK. 2 om tilbagefald har  

 virkning for tilfælde, hvor tilbagefald på grund af samme sygdom indtræder 1.  

 april 1983 eller senere inden for 12 kalenderdage fra og med 1. arbejdsdag  

 efter den forrige fraværsperiodes udløb.
 4. Bestemmelsen i § 3, STK. 3 om arbejdsgiverens  

 fritagelse for at yde dagpenge ved sygdom inden for de første 8 uger af  

 ansættelsen får virkning for sygdomstilfælde, hvor 1. hele fraværsdag er den  

 1. april 1983 eller senere, når nyansættelsen har fundet sted den 5. februar  

 1983 eller senere.
5. Bestemmelsen i § 3, STK. 5 om begrænsning af  

 arbejdsgiverens dagpengepligt, når fratrædelsestidspunktet var fastsat før  

 sygdommens indtræden, får virkning for tilfælde, hvor 1. hele fraværsdag er  

 den 26. februar 1983 eller senere, og arbejdsgiverperioden ikke er afsluttet  

 den 1. april 1983, når arbejdsgiveren dokumenterer, at  

 fratrædelsestidspunktet var fastsat FØR SYGDOMMENS INDTRÆDEN.
D.v.s. at  

 arbejdsgiverens dagpengepligt tidligst bortfalder den 1. april 1983.
6. Bestemmelsen i § 18, STK. 2 om anmodning om  

 dagpenge fra det sociale udvalg får virkning for tilfælde, hvor 1. hele  

 fraværsdag er den 1. april 1983 eller senere.
Om tilbagefaldssitutationen, se  

 under 3.
 7. Bestemmelsen i § 18, STK. 3, 2. PKT. om anmodning  

 om frivillige dagpenge efter § 28 får virkning for tilfælde, hvor 1. hele  

 fraværsdag er den 1. april 1983 eller senere.
 8. Bestemmelsen i § 23, NR. 4 om dagpenge til  

 arbejdsløse får virkning for tilfælde, hvor 1. hele fraværsdag er den 26.  

 februar 1983 eller senere, og sygeperioden ikke er afsluttet den 1. april  

 1983.
 9. Ved afgørelsen af om dagpengeretten er opbrugt  

 efter § 25, STK. 2-4 medregnes dagpengeperioder efter den 1. JANUAR 1981.  

 Heri medregnes ikke i perioden 1. januar 1981-31. marts 1983 de første 5 uger  

 af fraværsperioden for lønmodtagere, og i perioden 1. januar 1981-31.  

 december 1982 de første 5 uger af fraværsperioden for personer med anden  

 dagpengegivende indtægt.
 10. Bestemmelsen i § 25, STK. 5 om forlængelse af  

 dagpengeperioden får virkning fra 1. april 1983 for tilfælde, hvor  

 varighedsbegrænsningen indtræder denne dato.
 11. Bestemmelsen i § 26, STK. 2, NR. 2, - om  

 forlængelse af perioden fra 5 uger til 13 uger, der ikke skal medregnes ved  

 beregning af dagpengeperioder efter § 26, stk. 1 - har virkning for tilfælde,  

 hvor 1. hele fraværsdag er den 26. februar 1983 eller senere, og sygeperioden  

 ikke er afsluttet den 1. april 1983.
 12. Bestemmelsen i § 26, STK. 4, 6 OG 7 om standsning  

 af dagpenge i forbindelse med pensionsansøgning træder i kraft den 1. januar  

 1983 og får virkning for tilfælde, hvor ansøgning om folke-, invalide- eller  

 enkepension indgives EFTER DEN 1. JANUAR 1983.
 I perioden 1. JANUAR 1983 - 1. JANUAR 1984 er den i § 26. STK. 7 nævnte  

 aldersgrænse 67 ÅR.
 13. Ændringerne i § 10, stk. 5, 3. pkt., stk. 6, 3.  

 pkt., stk. 7 og stk. 9, og § 15, stk. 1 og 2, og § 24, stk. 5, 3. pkt., stk.  

 6, 3. pkt., stk. 7 og stk. 10, § 27, stk. 1, 3. pkt. og § 53, stk. 2 træder i  

 kraft DEN 1. JANUAR 1983.
 14. Ændringen i § 41, STK. 4, 1. PKT. om bidrag til §  

 11-forsikringen og ophævelsen af § 41a træder i kraft den 1. april 1983.
SIKRINGSSTYRELSEN, DEN 23. DECEMBER 1982 F.
B.
SVARRER /Jørgen Møller Bilag.
Orientering om lov nr. 572 af 27. oktober 1982 om begrænsning af løn under  

 sygdom Uddrag af lovforslagets bemærkninger:
 Lønmodtagere i lovens § 1 er samme begreb, som er anvendt i anden  

 arbejdsretlig sammenhæng, som f.eks. ferielovens § 1, loven om lønmodtageres  

 retsstilling ved virksomhedsoverdragelse og dagpengelovens § 3. Det afgørende  

 er herefter, om der er tale om lønnet beskæftigelse for en arbejdsgiver.
 Ret til hel eller delvis løn under sygdom kan f.eks. have hjemmel i  

 funktionærloven, medhjælperloven, lærlingeloven eller anden lovgivning eller  

 være bestemt i reglementer i henhold til lov, i kollektiv overenskomst eller  

 i anden kollektiv eller individuel aftale, kutyme eller praksis.
 Ansættelsesforholdets varighed er ikke afgørende.
 Den løn, arbejdsgiveren skal undlade at udbetale, er den løn, der  

 tilkommer lønmodtageren for den pågældende hele fraværsdag.
Hvis lønnen beregnes som timeløn, er det lønnen for det antal timer, der  

 skulle have været arbejdet den pågældende dag, der indgår i beregningen.
Ydes  

 der dagløn, er det en dagløn, der tilbageholdes.
Ved ugeløn, månedsløn m.v.  

 beregnes lønfradraget pr. fraværstime på grundlag af den gældende løn  

 omregnet til en årsløn og det for den ansatte gældende timetal omregnet til  

 et årstimetal.
For en fuldtidsbeskæftiget med 40 timers arbejdsuge og ferie med løn udgør  

 et arbejdsår 2080 timer.
Der tages ikke hensyn til, at der i den pågældende  

 uge/ måned måtte være et mindre antal arbejdstimer på grund af helligdage,  

 ferie m.v.
Hvis lønnen indbefatter tillæg m.v., som den pågældende lønmodtager har  

 kunnet regne fast med, som f.eks. aften- og nattillæg, rådighedstillæg eller  

 lignende, medtages de ved beregningen af lønnen for 1. fraværsdag.
Også  

 pensionsbidrag eller -tilskud medregnes.
 Hvis lønnen ydes helt eller delvis i form af bonus, tantieme, honorar,  

 gratiale og provision eller akkordløn, der ikke klart kan henføres til en  

 arbejdspræstation, der ligger uden for sygeperioden, foretages der i  

 udbetalingen et forholdsmæssigt fradrag for 1. hele fraværsdag.
Af hensyn til børnefamiliernes økonomi foreslås det, at forslaget om  

 bortfald af retten til løn for 1. hele fraværsdag ikke skal gælde den ret til  

 løn ved fravær i tilfælde af børns sygdom, der følger af visse overenskomster  

 m.v.
Det betyder, at lovforslaget ikke griber ind i de gældende rettigheder  

 eller overenskomster m.v. til løn eller lønkompensation i forbindelse med  

 fravær på grund af børns sygdom.
 Uddrag af socialudvalgets betænkning:
 Ministeren har under samråd oplyst, at § 12-aftalerne nu udstrækkes til at  

 omfatte det totale arbejdsmarked af hensyn til lønmodtagernes ret til løn fra  

 1. fraværsdag i tilfælde af kronisk eller langvarig sygdom.
 Socialministeren har endvidere meddelt, at lovforslagets bemærkninger om  

 beregning af lønfradrag må betragtes som vejledende, og udelukker ikke, at  

 man beregner fradraget efter andre metoder, f.eks. ved at sætte fradraget lig  

 med den dagpengegivende lønindtægt for fraværsdagen eller på en måde, der  

 følger af aftaler eller praksis på det pågældende område.
 Ministerens svar på spørgsmål nr. 1 og 4 fra folketingets socialudvalg:
 Det er retten til løn på 1. fraværsdag, der bortfalder, og en aftale  

 mellem arbejdsgiveren og lønmodtageren om at tilsidesætte lovens bestemmelse  

 om 1 karensdag vil ikke kunne håndhæves ved det arbejdsretlige system.
 Ministerens svar på spørgsmål nr. 31 fra folketingets socialudvalg  

 vedrørende L 4 (ændring af dagpengeloven):
Ifølge ferielovens § 10 fastsætter arbejdsgiveren efter forhandling med  

 lønmodtageren, hvornår ferien skal holdes.
Det vil sige, at lønmodtagerens  

 afholdelse af ferie med feriegodtgørelse - også når der er tale om  

 enkeltstående feriedage - forudsætter, at arbejdsgiveren er indforstået  

 hermed.
 Det kan imidlertid vanskeligt tænkes, at arbejdsgiveren kan have grund til  

 at nægte lønmodtageren at bruge en del af sine feriepenge, hvis dette ønskes,  

 da arbejdsgiveren ifølge ferieloven »under hensyn til virksomhedens tarv  

 så vidt muligt skal imødekomme lønmodtagerens ønske om feriens  

 placering«.
Om lønmodtagere med flere ansættelsesforhold henvises til bemærkningerne i  

 dette cirkulæres pkt.
I.
Vedrørende undtagelsesbestemmelserne i lovens § 2, henvises til  

 bemærkningerne i dette cirkulæres pkt.
I, a), b) og c).
Vedrørende afspadserings- og restferiedage henvises til bemærkningerne i  

 dette cirkulæres pkt.
I.
