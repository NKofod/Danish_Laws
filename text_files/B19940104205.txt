 I medfør af § 28, stk. 2 og 5, i lov om husdyrsygdomme, jf.  

 lovbekendtgørelse nr. 381 af 7. juni 1993, og for så vidt angår § 28, stk. 2,  

 efter bemyndigelse fra landbrugs- og fiskeriministeren fastsættes:
 § 1.  Bekendtgørelsen finder anvendelse for  

 undersøgelser af prøver samt udlevering af præparater til indlandet.
 § 2.  Undersøgelser i forbindelse med offentlig  

 sygdomsbekæmpelse eller sundhedskontrol hos husdyr og vildt udføres kun på  

 materiale udtaget og indsendt af dyrlæger.
 Stk. 2.  Undersøgelser i forbindelse med anden sygdom  

 eller sundhedskontrol hos pattedyr, der holdes som husdyr, udføres kun på  

 materiale udtaget og indsendt af dyrlæger.
 Stk. 3.  Undersøgelser i forbindelse med anden sygdom  

 eller sundhedskontrol hos fjerkræ, prydfugle, fisk og vildt kan udføres på  

 materiale indsendt af enhver.
Stk. 4.  Materiale til de i stk. 1 og 2 nævnte  

 undersøgelser skal være ledsaget af en af dyrlægen udfærdiget skriftlig  

 redegørelse.
Materiale til de i stk. 3 nævnte undersøgelser skal være  

 ledsaget af en af indsenderen udfærdiget skriftlig redegørelse.
Redegørelsen  

 skal indeholde oplysninger om:
 Stk. 5.  Ved indsendelse af mærkede prøver skal  

 prøvernes mærke være påført indsendelsessedlen.
§ 3.  Vacciner, sera og andre immunologiske  

 præparater, der kun må udleveres efter forskrift fra en dyrlæge, kan  

 udleveres til dyrlæger og apoteker.
Udlevering til andre kan kun finde sted  

 efter skriftlig anmodning fra rekvirenten vedlagt en forskrift fra en  

 dyrlæge.
 Stk. 2.  Øvrige præparater, hvortil der ikke kræves  

 forskrift fra en dyrlæge, kan udleveres efter anmodning fra rekvirenten.
 § 4.  Betaling for præparater og undersøgelser  

 påhviler rekvirenten, medmindre der er truffet aftale om en særlig  

 betalingsordning.
§ 5.  Undersøgelser i forbindelse med sygdomme eller  

 sundhedskontrol hos husdyr og vildt sker til priser, som er anført på bilaget  

 til denne bekendtgørelse ud for hver undersøgelse.
For undersøgelser, som  

 ikke er optaget på bilaget, er laboratorierne berettiget til at fastsætte  

 midlertidige priser.
 § 6.  Undersøgelser i forbindelse med sygdomme eller  

 sundhedskontrol hos husdyr og vildt, der af Statens Veterinære  

 Serumlaboratorium og Statens Veterinære Institut for Virusforskning  

 rekvireres på andre laboratorier, udføres til priser, som fastsættes af  

 laboratorierne i hvert enkelt tilfælde.
 § 7.  Præparater udleveres til priser, som fastsættes  

 af Statens Veterinære Serumlaboratorium og Statens Veterinære Institut for  

 Virusforskning i hvert enkelt tilfælde.
 § 8.  Undersøgelser i forbindelse med sygdomme eller  

 sundhedskontrol hos husdyr og vildt kan udføres til nedsat betaling eller  

 gratis, når omkostningerne ved undersøgelserne på grund af særlige  

 omstændigheder er lavere end forudsat i forbindelse med den fastsatte pris,  

 eller i særlige tilfælde, hvor der foreligger opgaver af forskningsmæssig  

 natur.
 Stk. 2.  Prisen for undersøgelser i forbindelse med  

 afprøvninger, forsøg, retssager vedrørende erstatning og lignende, der ikke  

 vedrører sygdomme eller sundhedskontrol hos husdyr og vildt, fastsættes ved  

 aftale mellem laboratorierne og rekvirenten i hvert enkelt tilfælde.
 § 9.  For undersøgelser og præparater, der ekspederes  

 pr. efterkrav, opkræves et administrationstillæg på 61,00 kr.
 Stk. 2.  Ved salg af præparater under 500,00 kr.  

 opkræves et administrationstillæg på 51,00 kr.
 Stk. 3.  For erindringsskrivelser vedrørende ikke  

 rettidig betaling opkræves et gebyr på 123,00 kr.
 Stk. 4.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 10.  Der er udpantningsret for de i §§ 5-9  

 omhandlede beløb, jf. § 28 b i lov om husdyrsygdomme.
 § 11.  Bekendtgørelsen træder i kraft den 1. januar  

 1995.
 Stk. 2.  Samtidig ophæves Landbrugsministeriets  

 bekendtgørelse nr. 548 af 23. juni 1994 om præparater og undersøgelser ved  

 Statens Veterinære Serumlaboratorium og Statens Veterinære Institut for  

 Virusforskning.
Veterinærdirektoratet, den 14. december  

 1994 Erik Stougaard / Sten Stromgren Bilag Priser på undersøgelser 1995 (ekskl. moms) De med S mærkede undersøgelser udføres på Statens Veterinære  

 Serumlaboratorium, mens de med L mærkede undersøgelser udføres på Statens  

 Veterinære Institut for Virusforskning.
 Kolonnen »2. og flg. prøver« vedrører samtidig indsendelse fra  

 samme besætning.
