 I henhold til § 2, stk. 3, nr. 1, og § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 samt til § 1, stk. 1, og § 3 a, i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
 Kapitel 1. Adgangsgrundlag (betingelser med hensyn til eksamen m.v.).
Kapitel 2. Optagelsesområder Kapitel 3. Særlige bestemmelser om optagelse under adgangsbegrænsning.
 Kapitel 4. Fremgangsmåden ved ansøgning og optagelse.
 Kapitel 5. Klage, dispensation m.v.
 Kapitel 6. Ikrafttræden m.v.
Adgangsgrundlag (betingelser med hensyn til eksamen m.v.) § 1.  Ved uddannelserne på Københavns, Aarhus og  

 Odense universiteter, jf. dog stk. 2-4, optages ansøgere, som har bestået en  

 af følgende eksaminer m.v.:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen).
 3. Højere handelseksamen.
4. Afsluttende eksamen fra et universitet, et  

 universitetscenter, Danmarks Tekniske Højskole, Danmarks Ingeniørakademi,  

 Danmarks Farmaceutiske Højskole, tandlægehøjskolerne, Den Kgl.
Veterinær og  

 Landbohøjskole, teknika, den almene erhvervsøkonomiske eksamen, det  

 erhvervsøkonomiske diplomstudium, den erhvervssproglige afgangseksamen, den  

 erhvervssproglige diplomprøve, lærereksamen, socialrådgivereksamen, eksamen  

 som fysioterapeut eller ergoterapeut, eksamen fra Danmarks Biblioteksskole  

 eller afgangsbevis fra arkitektskolen på Det Kgl.
Akademi for de Skønne  

 Kunster eller Arkitektskolen i Århus.
5. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der a. er sammenlignelige med en dansk adgangsgivende eksamen, jf. nr. 1-3.
 b. er ligestillet med en dansk adgangsgivende eksamen, jf. nr. 1-3.
 6. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf. nr. 1-3.
 Stk. 2.  Ved den almene erhvervsøkonomiske uddannelse på  

 Odense Universitet optages der endvidere ansøgere, der opfylder  

 adgangsbetingelserne til uddannelse ved handelshøjskolerne (afdelingerne).
 Stk. 3.  Ved kandidatuddannelsen i datateknik på Odense  

 Universitet optages ansøgere med studentereksamen, højere  

 forberedelseseksamen og højere handelseksamen, der har aflagt prøve i fagene  

 matematik og fysik på niveau svarende til hf-tilvalg.
 Stk. 4.  Ved de erhvervssproglige uddannelser på Odense  

 Universitet optages kun ansøgere, der opfylder adgangsbetingelserne til disse  

 uddannelser ved handelshøjskolerne (afdelingerne). Der henvises i øvrigt til  

 § 27.
§ 2.  Ved de enkelte uddannelser kan universitetet  

 under hensyn til de forskellige adgangsgivende eksaminer fastsætte krav om,  

 at ansøgere inden for en vis tid efter optagelsen eller inden et vist trin af  

 uddannelsen består supplerende prøver.
Om prøve i musik henvises til  

 bekendtgørelse om optagelsesprøve til musikstudiet på universiteterne.
Stk. 2.  Universiteterne udarbejder i fællesskab regler  

 om supplerende prøver ved de enkelte uddannelser i forhold til de eksaminer,  

 der er nævnt i § 1, stk. 1, nr. 1-3. Disse regler indsendes til  

 Undervisningsministeriet, Direktoratet for de Videregående Uddannelser.
De  

 skal optages i studieordningerne for de pågældende uddannelser, hvis de ikke  

 allerede fremgår af uddannelsesbekendtgørelserne.
 Stk. 3.  Eventuelle krav om supplerende prøver i forhold  

 til de eksaminer, der er nævnt i § 1, stk. 1, nr. 4-6, fastsættes i det  

 enkelte tilfælde.
 Stk. 4.  Ved optagelse på grundlag af § 1, stk. 1, nr. 5  

 og 6, kan universitetet forlange en prøve i dansk bestået inden optagelsen.
 § 3.  Universitetet kan ved særlig tilladelse give  

 adgang for ansøgere til en uddannelse på andet grundlag end de eksaminer  

 m.v., der er nævnt i § 1, som skønnes at have de nødvendige forudsætninger  

 for at gennemføre uddannelsen, (jf. dog kapitel 3 om optagelse under  

 adgangsbegrænsning).
 Stk. 2.  Tilladelse efter stk. 1 kan betinges af, at  

 ansøgeren før optagelsen - eller inden en vis tid efter og eventuelt inden  

 uddannelsen begyndes - består en eller flere supplerende prøver.
 Stk. 3.  En tilladelse efter stk. 1 omfatter kun den  

 pågældende uddannelse ved det pågældende universitet.
Stk. 4.  Universiteterne udgiver en fælles vejledning om  

 praksis ved behandlingen af ansøgninger om adgang til uddannelserne ved  

 særlig tilladelse.
Denne vejledning skal indeholde generelle kriterier for  

 meddelelse af særlig tilladelse og oplysning om typisk krævede prøver efter  

 stk. 2. Vejledningen indsendes til direktoratet.
Optagelsesområder § 4.  Direktoratet fordeler hvert år uddannelserne på  

 optagelsesområder på Københavns, Aarhus og Odense universiteter.
§ 5.  Undervisningsministeren fastsætter hvert år  

 antallet af optagelsespladser ved hvert optagelsesområ  

 de/deloptagelsesområde/overbygningsbegrænsning (jf. stk. 2 og 3) på grundlag  

 af, dels udtalelser fra universiteterne og de faglige landsudvalg hver for  

 sit område, dels foreliggende arbejdsmarkedsprognoser for langvarigt  

 uddannede.
Der kan herudover fastsættes et antal optagelsesplader inden for  

 eller uden for optagelsestallene - eller bestemmes, at der ikke fastsættes  

 optagelsestal - for specielle kategorier af ansøgere, som kan optages på  

 uddannelsernes senere trin.
 Stk. 2.  Hvis kapacitetsforhold eller andet begrunder  

 det, kan direktoratet inden for det samlede antal pladser ved et  

 optagelsesområde godkende fastsættelse af - eller efter forhandling med  

 vedkommende universitet fastsætte - et højeste antal optagelsespladser  

 særskilt for en eller flere uddannelser eller fag  

(deloptagelsesområde(r)).
Stk. 3.  Har flere uddannelser i et optagelsesområde  

 fælles indledning (f.eks. basisuddannelse, fælles grunduddannelse), kan  

 direktoratet ligeledes godkende eller fastsætte et højeste antal pladser  

 særskilt for den enkelte uddannelse efter den fælles indledning Stk. 4.  Direktoratet kan herudover fastsætte regler om  

 begrænset adgang til overbygningsuddannelserne ved universiteterne.
 Stk. 5.  Direktoratet kan efter forhandling med  

 vedkommende universitet bestemme, at et fag først kan søges efter en vis tids  

 uddannelse i et andet fag.
§ 6.  Optagelse sker ved et optagelsesområde under  

 eet.
Er der fastsat deloptagelsesområde(r) efter § 5, stk. 2, sker dog  

 optagelse ved de enkelte deloptagelsesområder for sig og optagelse ved resten  

 af optagelsesområdet under eet.
Om overbygningsbegrænsning henvises til § 15,  

 stk. 2.
Særlige bestemmelser om optagelse under  

 adgangsbegrænsning § 7.  Hvis antallet af ansøgere, der kan optages efter  

 kapitel 1, et år overstiger antallet af optagelsespladser ved et  

 optagelsesområde/deloptagelsesområde, opdeles pladserne i 3 grupper for de  

 ansøgerkategorier, der er angivet i §§ 8, 9 og 12. Undervisningsministeren  

 fastsætter hvert år gruppernes størrelse.
 Stk. 2.  Hvis antallet af optagelsespladser i gruppe II  

 eller gruppe III ikke kan besættes fuldt ud med ansøgere i vedkommende  

 ansøgerkategori, flyttes de overskydende optagelsespladser til gruppe I.
 Stk. 3.  Direktoratet fastsætter særlige regler om  

 optagelse af ansøgere til legemsøvelser ved Københavns og Odense  

 universiteter.
 Stk. 4.  Ansøgere efter § 1, stk. 2, optages efter  

 reglerne i bekendtgørelse om optagelse ved uddannelserne på  

 handelshøjskolerne og handelshøjskoleafdelingerne.
 § 8.  Optagelsespladserne i gruppe I  tildeles  

 efter faldende optagelseskvotient ansøgere, som har de eksaminer m.v., der er  

 nævnt i § 1, stk. 1, nr. 1-3, 5 b og 6, og stk. 3, og som ikke har  

 kandidateksamen eller magisterkonferens fra en højere uddannelsesinstitution,  

 jf. § 12.
 Om ansøgere, der ikke er danske statsborgere, henvises til § 13.
Stk. 2.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået, jf. dog stk. 3. For at eksamensgennemsnittet skal kunne anvendes som  

 optagelseskvotient, må der normalt ikke være overført mere end 3 fag fra  

 anden uddannelse uden karakterer på eksamensbeviset.
Gennemsnittet beregnes  

 med 1 decimal.
Ansøgere med en udenlandsk eksamen indplaceres i  

 kvotientrækkefølgen efter en vurdering af resultatet ved den adgangsgivende  

 eksamen, jf. nærmere § 14.
 Stk. 3.  Ved kandidatuddannelsen i datateknik på Odense  

 Universitet, jf. § 1, stk. 3, beregnes optagelseskvotienten sådan:
a.
For ansøgere med højere forberedelseseksamen beregnes  

 optagelseskvotienten i overensstemmelse med stk. 2, dog således at  

 karaktererne i matematik og fysik på hf-tilvalgsniveau træder i stedet for  

 karaktererne i disse fag på hf-fællesfagsniveau.
b.
For ansøgere med studentereksamen og højere handelseksamen, som har  

 aflagt supplerende prøver i matematik og fysik, er optagelseskvotienten  

 gennemsnittet af alle karakterer ved den pågældende eksamen og karaktererne  

 ved de supplerende prøver.
§ 9.  Optagelsespladserne i gruppe II  tildeles  

 ansøgere, som har det adgangsgrundlag, der er nævnt i § 8, stk. 1, uden at  

 være optaget gennem gruppe I, og som desuden har fået godkendt mindst 9  

 måneders erhvervsarbejde efter reglerne i denne paragraf og i § 18.  Tildeling sker efter faldende  

 optagelseskvotient.
 Stk. 2.  Optagelseskvotienten er gennemsnittet af  

 karaktererne ved den adgangsgivende eksamen multipliceret med en faktor efter  

 følgende skala:
 Godkendt erhvervsarbejde, jf. stk. 3:
 Optagelseskvotienten beregnes med 3 decimaler.
 Stk. 3.  Erhvervsarbejde godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 4.  Erhvervsarbejdet skal i øvrigt opfylde følgende  

 betingelser:
 Stk. 5.  I erhvervsarbejdet kan indgå:
 Stk. 6.  Erhvervsarbejde som led i et formaliseret  

 uddannelsesforløb kan ikke godkendes.
Stk. 7.  Ansøgerne kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
 § 10.  Direktoratet kan fastsætte regler om, at  

 ansøgere, der ikke er blevet optaget på deres først prioriterede  

 optagelsesområde, kan få tilsagn om at blive optaget ved dette  

 optagelsesområde det følgende optagelsesår gennem gruppe II, jf. § 9.
 § 11.  Hvis flere ansøgere har samme  

 optagelseskvotient og ikke alle kan optages inden for antallet af  

 optagelsespladser i gruppe I eller II, optages en ældre ansøger før en yngre.
 § 12.  Optagelsespladserne i gruppe III  

  tildeles følgende ansøgere:
a.
Ansøgere, der har fået særlig tilladelse efter § 3 (dispensater).
b.
Ansøgere med kandidateksamen eller magisterkonferens fra en højere  

 uddannelsesinstitution.
 c. Øvrige ansøgere med adgangsgrundlag efter § 1, stk. 1, nr. 4, som ikke  

 samtidig har en af de eksaminer, der er nævnt i § 1, stk. 1, nr. 1-3.
d.
Ansøgere med udenlandsk eksamen efter § 1, stk. 1, nr. 5 a.
e.
Ansøgere af den kategori, der er angivet i § 8, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter universitetets  

 vurdering har kvalificeret sig ved aktiviteter ud over den adgangsgivende  

 eksamen.
 Om ansøgere, der ikke er danske statsborgere, henvises til § 13.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe III, optages  

 der blandt ansøgerne efter universitetets bestemmelse.
 Stk. 3.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe III,  

 optages de ansøgere, der er nævnt i stk. 1, litra b og d, efter  

 universitetets bestemmelse.
 Stk. 4.  Universiteterne udarbejder en fælles vejledning  

 om praksis ved vurderingen efter stk. 1, litra e, og fælles vejledende  

 retningslinjer for bestemmelsen efter stk. 2 og 3. Vejledningen og  

 retningslinjerne indsendes til direktoratet.
 § 13.  Ansøgere, der ikke er danske statsborgere,  

 optages sådan.
 1. Gruppe I-II:
a.
Ansøgere med dansk eksamen efter § 1, stk. 1, nr. 1-3 og stk. 3.
b.
Ansøgere med udenlandsk eksamen efter § 1, stk. 1, nr. 5 b og 6, hvis  

 deres lands statsborgere i henhold til traktat har ret til at blive optaget  

 på lige fod med danske statsborgere (visse EF-statsborgere under nærmere  

 betingelser).
 Har ansøgerne også kandidateksamen eller magisterkonferens fra en højere  

 uddannelsesinstitution, optages de dog gennem gruppe III.
 2. Gruppe III: Øvrige adgangsberettigede ansøgere.
Stk. 2.  Ved den lægevidenskabelige kandidatuddannelse  

kan ansøgere uden dansk statsborgerskab kun optages, hvis de  enten er  

 ligestillet med danske efter traktat, jf. stk. 1, nr. 1, litra b eller har en  

 særlig tilknytning til Danmark (udover eventuelt ophold for at tage dansk  

 adgangsgivende eksamen), jf. nærmere § 14. Direktoratet kan fastsætte en  

 tilsvarende begrænsning for optagelse (under adgangsbegrænsning) af  

 udenlandske ansøgere ved andre optagelsesområder m.v. ved universiteterne  

 eller for sådanne ansøgeres indskrivning ved bestemte uddannelser eller fag  

 inden for et optagelsesområde.
Er der fastsat sådan begrænsning, kan  

 studerende uden dansk statsborgerskab, der er optaget ved andre uddannelser,  

 kun skifte til den pågældende uddannelse/det pågældende fag, hvis de angivne  

 betingelser er opfyldt.
Stk. 3.  Selv om der er ubesatte optagelsespladser i  

 gruppe III, kan der under adgangsbegrænsning kun optages et samlet antal  

 ansøgere uden dansk statsborgerskab i grupperne I, II og III, der ikke  

 overstiger 10 pct. af det samlede antal optagelsespladser ved  

 optagelsesområdet.
De ansøgere, der er nævnt i stk. 1, nr. 1, litra b (visse  

 EF-statsborgere), og ansøgere, som er omfattet af §§ 7 og 8 i udlændingeloven  

 (flygtninge), medregnes ikke i de 10 pct.
§ 14.  Universiteterne nedsætter sammen med de andre  

 institutioner under den koordinerede tilmelding, som har tilsvarende  

 bestemmelser, et fælles nævn.
Nævnet bedømmer udenlandske eksaminer,  

 indplacerer udenlandske eksaminer efter § 1, stk. 1, nr. 5 b og 6 og vurderer  

 ikke-danske ansøgeres tilknytning til Danmark.
 § 15.  Er der fastlagt deloptagelsesområde inden for  

 et optagelsesområde, jf. § 5, stk. 2, optages der til deloptagelsesområdet  

 (hvert deloptagelsesområde) efter de regler, der gælder for  

 optagelsesområdet.
Stk. 2.  Er der overbygningsbegrænsning inden for et  

 optagelsesområde, jf. § 5, stk. 3, gives der ved optagelsen på universitetet  

 forhåndstilsagn svarende til antallet af pladser på overbygningen (hver  

 overbygning) direkte til ansøgere til denne efter de bestemmelser, der gælder  

 om optagelse på optagelsesområdet.
I forbindelse med  

 overbygningsbegrænsningen bestemmes det, om og i hvilket omfang sådanne  

 pladser kan besættes, som bliver ledige ved, at forhåndstilsagn ikke ønskes  

 benyttet.
Fremgangsmåden ved ansøgning og optagelse § 16.  Der optages studerende ved universiteterne een  

 gang om året, pr. 1. september.
Direktoratet kan tillade, at der optages  

 studerende to gange om året, pr. 1. september og 1. februar.
Direktoratet kan  

 endvidere bestemme, at de optagne fordeles på flere studiestarttidspunkter.  

 Direktoratet fastsætter nærmere regler om denne fordeling.
Stk. 2.  Optagelse sker ved hvert universitet, særskilt  

 for hvert optagelsesområde ved dette.
Er der fastlagt deloptagelsesområde(r),  

 sker optagelse dog særskilt for dette (hvert af disse).
Stk. 3.  Der foretages en koordinering af tilmeldings-  

 og optagelsesproceduren ved universiteterne og andre videregående  

 uddannelsesinstitutioner.
Direktoratet fastsætter særlige regler herom.
Særlige ansøgnings- og svarfrister § 17.  Følgende ansøgere skal inden den 15.  

 marts  i det år, hvor optagelse søges, indsende en foreløbig ansøgning  

 til vedkommende universitet(er) med redegørelse og dokumentation for deres  

 kvalifikationer:
a.
Ansøgere, der søger om adgang ved særlig tilladelse efter § 3  

 (dispensater).
b.
Ansøgere med udenlandsk eksamen efter § 1, stk. 1, nr. 5 og 6.
c.
Ansøgere, som har dansk adgangsgrundlag efter § 1, stk. 1, nr. 1-4, men  

 som ikke har dansk statsborgerskab eller er ligestillede med danske  

 statsborgere, jf. § 13, hvis de  søger optagelse på den  

 lægevidenskabelige kandidatuddannelse eller et andet optagelsesområde (en  

 anden uddannelse), for hvilken der er fastsat begrænsninger efter § 13, stk.  

 2.
 Stk. 2.  Inden udgangen af maj giver det eller de  

 pågældende universiteter ansøgerne meddelelse om, enten at de ikke kan  

 optages på det foreliggende grundlag, eller at de anses for kvalificerede  

 (har adgangsgrundlag) til den pågældende uddannelse, men at optagelse  

 afhænger af de særlige regler, der gælder om optagelse, når der er flere  

 ansøgere end optagelsespladser, jf. kapitel 3.
 Forhåndsgodkendelse af erhvervsarbejde m.v.
§ 18.  Ansøgerne skal have erhvervsarbejde og  

 eventuelt højskoleophold m.v., jf. § 9, godkendt, inden ansøgning om  

 optagelse sendes til universiteterne.
Ansøgning om godkendelse skal indsendes  

 til Københavns, Aarhus eller Odense Universitet eller til Aalborg  

 Universitetscenter.
Fristen for ansøgning om forhåndsgodkendelse er 1. juni,  

 men når der foreligger særlige forhold i forbindelse med en overskridelse af  

 fristen, kan godkendelsesinstitutionerne behandle anmodninger om godkendelse  

 efter denne frist.
Godkendelse gives ved en godkendelsesattest, der også  

 omfatter eventuelt tidligere godkendt erhvervsarbejde og eventuelt  

 højskoleophold m.v.
Institutionen afgiver svar senest den 22. juni.
Stk. 2.  Erhvervsarbejdet og eventuelt højskoleophold  

 m.v. skal dokumenteres over for universitetet/centret som angivet i § 9, stk.  

 4, nr. 3 og stk. 5, nr. 3. Eventuelle tidligere udstedte godkendelsesattester  

 vedlægges.
Godkendelse for arbejde m.v. i juni måned kan ske på grundlag af  

 en foreløbig dokumentation.
Endelig dokumentation kan kræves fremlagt senere.
 Stk. 3.  Når erhvervsarbejde og eventuelt højskoleophold  

 m.v. een gang er godkendt, kan godkendelsesattesten anvendes ved ansøgning om  

 optagelse de følgende år ved institutioner under den koordinerede tilmelding.
Almindelig ansøgningsfrist § 19.  Ansøgere skal i det år, hvor optagelse søges,  

 indsende et særligt ansøgningsskema  til det universitet, de søger  

 optagelse ved.
Ansøgningsskemaet skal være universitetet i hænde inden den  

 1. juli kl. 12.00.  Søges der optagelse ved flere optagelsesområder ved  

 vedkommende universitet, skal der angives en prioritering af ønskerne på  

 ansøgningsskemaet.
Ansøgere, der søger optagelse ved flere universiteter  

 eller ved et universitet og ved andre uddannelsesinstitutioner under den  

 koordinerede tilmelding, skal indsende et ansøgningsskema til hver af de  

 pågældende uddannelsesinstitutioner.
Der skal på hvert ansøgningsskema  

 angives en prioritering af alle de ønskede  

 optagelsesområder/deloptagelsesområder/begrænsede overbygninger ved de søgte  

 institutioner.
Det højeste antal optagelsesområder m.v., der kan søges af den  

 enkelte ansøger, skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (særlig tilladelse efter § 3,  

 eksamensbeviser m.v.), dels et eksemplar af godkendelsesattesten efter § 18.  

 Der må kun medsendes een godkendelsesattest, jf. § 18, stk. 1.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentationen sendes til  

 alle institutionerne.
Original dokumentation kan kræves forevist efter  

 optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema  til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger om optagelse ved een uddannelsesinstitution eller eet  

 optagelsesområde.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Svarfrist § 20.  Senest den 28. juli giver universiteterne  

 meddelelse til de ansøgere, der optages ved universitetet.
 Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 21.  Ansøgere, der skal til sygeeksamen,  

  eller ansøgere, der afslutter eksamen i eksamensterminen ved optagelsen, men  

 som ikke ved ansøgningsfristens udløb har modtaget deres endelige  

 eksamensbevis, skal indsende ansøgnings- og prioriteringsskemaer inden for  

 fristen i § 19, stk. 1, med en foreløbigt beregnet eksamenskvotient.
Sådanne  

 ansøgere får ikke svar inden for fristen i § 20, men skal snarest efter  

 sygeeksamen m.v. indsende eksamensbeviset til den eller de søgte  

 institutioner.
Ansøgerne optages derefter på det højest prioriterede  

 optagelsesområde m.v., hvor ansøgere med tilsvarende optagelseskvotient og  

 alder har kunnet optages.
Sådanne ansøgere kan optages uden for det fastsatte  

 antal optagelsespladser.
Optagelse på ledige pladser § 22.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Universiteterne er  

 berettiget til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan  

 universiteterne optage ansøgere på ledige pladser, hvis det er foreneligt med  

 den planlagte undervisning m.v.
 Stk. 5.  Efter 1. september bør universiteterne kun  

 optage ansøgere på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
 § 23.  Klager over et universitets afgørelser i  

 henhold til denne bekendtgørelse indgives til det pågældende universitet.  

 Hvis en klage ikke tages til følge, og klageren fastholder klagen,  

 videresender universitetet klagen - bilagt en udtalelse - til Direktoratet  

 for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 24.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra vedkommende  

 universitet, inden der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade universiteterne at  

 dispensere fra bekendtgørelsens bestemmelser inden for nærmere angivne  

 rammer.
 § 25.  Direktoratet kan som led i et forsøg fravige  

 denne bekendtgørelse.
 § 26.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 27.  Bekendtgørelsens kapitler 2-5 omfatter ikke den  

 erhvervssproglige korrespondentuddannelse, 1 sprog.
 § 28.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 § 29.  Bekendtgørelse nr. 373 af 29. juli 1983 om  

 optagelse ved uddannelserne på København, Århus og Odense universiteter  

 ophæves.
