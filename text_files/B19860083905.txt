 I medfør af § 64 a i lov om individuel boligstøtte, jf. lovbekendtgørelse  

 nr. 44 af 28. juni 1983, som ændret ved lov nr. 299 af 4. juni 1986,  

 fastsættes følgende:
 § 1.  Beregning af bruttoetagearealet.
Boligers areal opgøres som bruttoetagearealet.
Bruttoetagearealet er  

 defineret som boligens samlede areal medregnet ydervægge og andel i  

 adgangsarealer, som nærmere beskrevet nedenfor.
 Bruttoetagearealet opgøres som arealet i vandret plan målt til ydersiden  

 af de begrænsende ydervægge.
Arealet af de enkelte boliger, eller fællesboligarealer afgrænses mod  

 omgivne boliger, fællesboligarealer eller erhvervslokaler ved halvdelen af  

 skillevægge til disse.
Skillevægge til adgangsarealer henregnes dog fuldt ud  

 til boligen.
 Den nævnte definition på bruttoetagearealet gælder med følgende  

 begrænsninger og tilføjelser:
 § 2.  Ved beregning af boligstøtte lægges den leje til  

 grund, som skal betales for boligens bruttoetageareal i henhold til § 1.
 § 3.  Bekendtgørelsen træder i kraft den 1. januar  

 1987.
