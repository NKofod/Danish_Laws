Ændring af rettens afgørelse af 19/9-2006,  

 SKM2006.691.LSR Landsskatteretskendelse vedr.
Opgørelse af beregningsgrundlag  

 for værdi af fri bil Klagen vedrører opgørelsen af  

 beregningsgrundlaget for værdi af fri bil.
Landsskatterettens afgørelse Klageren er anset for  

 skattepligtig af værdi af fri bil, en i juli 2003 erhvervet fabriksny Peugeot  

 406 Coupe, opgjort ud fra et beregningsgrundlag på 374.949 kr.
 Denne afgørelse er stadfæstet  

 ved Landsskatterettens kendelse af 19. september 2006.
 SKAT har den 19. december  

 2006 ved Kammeradvokaten udtalt sig i sagen, og sagen er på dette grundlag og  

 efter aftale med klageren optaget til fornyet behandling.
 Retten har alene genoptaget  

 den del af sagen, der vedrører opgørelsen af beregningsgrundlaget for fri  

 bil.
 For så vidt angår sagens  

 faktiske omstædigheder, klagerens påstand og øvrige anbringender henvises i  

 det  

 hele til Landsskatterettens kendelse af 19. september 2006.
Landsskatterettens bemærkninger og begrundelse Det fremgår af  

 Kammeradvokatens udtalelse af den 19. december 2006, at beregningsgrundlaget  

 bør opgøres til 335.970 kr.
 Som begrundelse herfor er  

 bl.a. anført følgende:
Det følger af ordlyden af  

 ligningslovens § 16, stk. 4, 3. punktum, at der ved beregningen af  

 skatteværdien  

 af fri bil skal tages udgangspunkt i nyvognsprisen, hvilket efter  

 en  

 sædvanlig sproglig forståelse, forarbejderne og Vestre Landsrets dom i SKM  

 2004.18, er den pris, som faktisk skal betales for bilen, dvs. den  

 udfakturerede pris (inkl. moms og registreringsafgift). Udgangspunktet er  

 således, at også afgifts-fritaget ekstraudstyr, jf.  

 registreringsafgiftslovens  

 § 8, skal medregnes i nyvognsprisen For så vidt angår  

 ekstraudstyr har det imidlertid siden cirkulære 202/1993 til stadighed  

 fremgået  

 af de administrativt fastsatte retningslinier (herunder cirkulære 72/1996),  

 at  

 det udelukkende var normalt tilbehør, som skule medregnes i  

 nyvognsprisen, og  

 at der herved forstås tilbehør, som forekommer i privatejede biler.
Told- og  

 Skattestyrelsen har i TfS 1996,487 præciseret, at den nærmere afgrænsning af  

 normalt tilbehør bør følge registreringsafgiftslovens regler,  

 således at kun  

 registreringsafgiftspligtigt udstyr/tilbehør medregnes ved værdiansættelsen.  

 Dette forekommer at være tiltrådt af skatteministeren i den offentliggjorte  

 svar i TfS 1997,388, og siden ligningsvejledningen for 1996 har denne  

 afgrænsning udtrykkeligt fremgået af ligningsvejledningen under henvisning  

 til  

 netop TfS 1996, 487. Vestre Landsrets dom har ikke ændret herpå.
Formuleringen i de  

 offentliggjorte meddelelser og Ligningsvejledningen er entydig og  

 forbeholdsløs,  

 og skatteyderne kan derfor som udgangspunkt støtte ret herpå¨  Under henvisning hertil  

 finder Landsskatteretten, at der i relation til opgørelsen af  

 beregningsgrundlaget  

 bør foretages en ny vurdering af rettens tidligere afsagte kendelse af 19.  

 september 2006. Retten lægger herved til grund, at klageren har haft en  

 berettiget forventning om, at beregningsgrundlaget kunne opgøres ud fra de  

 retningslinier, der fremgår af ligningsvejledningen - uanset Vestre Landsrets  

 dom refereret i SKM2004.18.VLR, ordlyden af ligningslovens § 16, stk. 4 og  

 forarbejderne hertil samt statsskattelovens § 4.
 Som følge af det anførte,  

 tages klagerens påstand om nedsættelse af beregningsgrundlaget til følge.  

 Beregningsgrundlaget for den i 2003 erhvervede Peugeot 406 Coupe kan herefter  

 opgøres til 335.970 kr.
