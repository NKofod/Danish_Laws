Medarbejderaktieordning   konsekvens i kraft  

 af overskridelse af objektive krav   udenlandske medarbejdere I en bindende forhåndsbesked blev der stillet spørgsmål  

 omkring en medarbejderaktieordning.
Medarbejderaktieordningen skulle omfatte  

 koncernens danske såvel som udenlandske medarbejdere.
 1.	Man ønskede at vide om 10 % -begrænsningen også  

 gælder for udenlandske medarbejdere, der ikke er skattepligtige til  

 Danmark.
 2.	Såfremt svaret på herpå var ja - ønskede  

 man at vide hvilke konsekvenser det ville få, hvis man ved en fejl  

 alligevel overskred denne maksimumsgrænse.
I beskrivelsen af ordningen tilkendegav forespørger at man  

 ønskede at opgøre favørelementet på tidspunktet  

 for bestyrelsens beslutning - også for de udenlandske medarbejdere.
En  

 opgørelse af favørelementet for de udenlandske medarbejdere  

 krævede en valutaomregning.
Ligningsrådet accepterede at der  

 kunne ske omregning af tildelinger til de udenlandske medarbejdere til  

 valutakursen på tidspunktet for bestyrelsens beslutning for  

 gennemførelsen af medarbejderaktieordningen.
Endvidere ønskede forespørger at indregne personalegoder i  

 de udenlandske årslønninger - på samme måde som  

 A-skattepligtige personalegoder indregnes i de danske  

 årslønninger.
Forespørger anførte at de  

 udenlandske personalegoder typisk adskiller sig fra hvad der kendes i  

 Danmark.
Blandt andet kan nævnes beløb, som udbetales til  

 medarbejderen, så denne selv kan foretage indbetaling til  

 sygeforsikring eller at medarbejderen via sin ansættelse har fri ret  

 til at få dækket løbende sundhedsudgifter.
Som en anden  

 type personalegoder kan nævnes udbetaling af standardbeløb til  

 dækning af medarbejderens boligudgifter og/ eller skoleudgifter for  

 medarbejderens børn, ligesom der kan nævnes udbetaling af  

 standardbeløb, som størrelsesmæssigt er afhængig af  

 medarbejderens familieforhold.
Man anførte hertil, at anvendelsen af  

 personalegoder er mere almindeligt i udlandet, og at den rene udenlandske  

 bruttoløn derfor ofte er lavere end forventet, fordi værdien af  

 de udenlandske personalegoder typisk udgør en betydningfuld del af  

 medarbejderens samlede løn.
Hertil anførte Ligningsrådet at eftersom opgørelsen af  

 årsløn for danske medarbejdere tager udgangspunkt i den  

 løn hvoraf der betales indkomstskat, er det Ligningsrådets  

 opfattelse at årsløn for udenlandske medarbejdere i udenlandske  

 selskaber må opgøres på samme måde.
Således  

 kan der alene tildeles udenlandske medarbejdere i udenlandske selskaber et  

 favørelement, der udgør 10 % af deres indkomstskattepligtige  

 løn tillagt værdien af eventuelle indkomstskattepligtige  

 personalegoder.
Ad. 1 Gælder 10% begrænsningen også for udenlandske  

 medarbejdere? Ligningsrådet tilkendegav at de objektive betingelser i  

 ligningslovens § 7 A er ufravigelige betingelser og  derfor gælder for  

 alle medarbejdere omfattet af ordningen.
Således gælder  

 10%-begrænsningen også for medarbejdere i udenlandske selskaber.
Det er i TfS 1997.871 anført at "Ansatte, der ikke er  

 skattepligtige her til landet, vil fremover være omfattet af den  

 godkendte ordning.
Også for disse ansatte vil § 7 A, stk. 6, om  

 båndlæggelse fremover skulle finde anvendelse." Det er senere  

 indført ved lov, for det første at medarbejdere der ikke er  

 skattepligtige til Danmark kan deltage i en ordning efter LL § 7 A og for det  

 andet at båndlæggelseskravet ikke gælder for disse  

 medarbejdere.
Der er imidlertid ingen undtagelse for disse medarbejdere for  

 så vidt angår de øvrige objektive krav i bestemmelsen.  

 Således fremgår det af cirkulære nr. 74 af 30. maj 2000,  

 pkt. 6.1, sidste pkt. "De udenlandske medarbejdere er kun undtaget fra  

 båndlæggelseskravet.
De yderligere betingelser, der er fastsat i  

 ligningslovens § 7 A, skal fortsat overholdes også i forhold til de  

 udenlandske medarbejdere." Ad. 2 Hvilke konsekvenser er der ved en overskridelse af de objektive krav  

 ? Det fremgår af cirkulære nr. 72 af 17. april 1996, pkt. 3.4.7  

 - at såfremt en medarbejderaktieordning ikke opfylder betingelserne  

 borfalder de særlige skattebegunstigelser.
Skattebegunstigelsen  

 består for medarbejderne i at de uden beskatning som personlig indkomst  

 enten kan modtage aktier i deres arbejdsgiverselskab eller kan købe  

 disse til favørkurs.
Beskatningen af medarbejderen udskydes til det  

 tidspunkt hvor aktierne afstås.
Beskatningen sker som aktieindkomst.  

 For selskabet består skattebegunstigelsen i at det selskab der giver  

 medarbejderaktier i visse tilfælde kan fratrække hele udgiften  

 fordi ligningslovens § 7 A i disse tilfælde udgør en  

 særlig fradragshjemmel.
Et bortfald af skattebegunstigelsen tage to former.
Den ene form er at  

 hele ordningen falder og vil medføre at alle medarbejderne beskattes  

 af værdien af de modtagne aktier på retserhvervelsestidspunktet  

 som personlig indkomst.
For selskabet betyder det at det er statsskattelovens  

 § 6 a der er fradragshjemmelen hvorfor det tildelende selskab kun kan  

 fradrage den del af favørelementet, der kan henføres til de  

 ansatte i dette selskab.
Såfremt det er tegningsretter der er tildelt  

 medarbejderne har selskabet ingen fradragsret.
 Den anden form medfører at de medarbejdere, der har fået for  

 meget beskattes af den overskydende del, og at fradraget hos selskabet for  

 denne overskydende del behandles efter statsskattelovens regler.
 Ligningsrådet tilkendegav at forudsat at det er undskyldelige fejl,  

 som f.eks. misforståelser eller mindre regnefejl der medfører at  

 10%-begrænsningen overskrides, vil der kun skulle ske beskatning af den  

 del medarbejderen har modtaget udover de 10% af årslønnen - en  

 sådan fejl vil således oftest ingen betydning have for de  

 øvrige deltagere i ordningen.
 Samtidig med at der sker korrektion for medarbejderen vil der naturligvis  

 skulle ske en korrektion af fradraget hos det tildelende selskab.
 Såfremt der er tale om en tilsigtet omgåelse af bestemmelsen  

 f.eks. at man har undladt at give medarbejderaktier til enkelte udvalgte  

 medarbejdere, vil det kunne medføre at ingen del af tildelingen vil  

 kunne være omfattet af ligningslovens § 7 A.
 Afgørelsen af hvorvidt der er tale om en undskyldelig fejl eller ej  

 vil i hvert enkelt tilfælde afhænge af en konkret vurdering af  

 fejlens karakter og omfang.
