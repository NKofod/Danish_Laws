Fastsat af Lærlingeraadet i Henhold til § 19, Stk. 5, i Lov Nr. 120 af 7.  

 Maj 1937 om Lærlingeforholdet. -------------- I § 19, Stk. 5, i Lov Nr. 120 af 7. Maj 1937 er det bestemt, at for  

 saavidt et fagligt Udvalg skønner det formaalstjenligt, at der indenfor Faget  

 fastsættes Regler for, hvori Uddannelsen skal bestaa, kan Udvalget, naar 2/3  

 af Medlemmerne er enige herom, gøre Indstilling i saa Henseende til  

 Lærlingeraadet.
For saa vidt Raadet herefter fastsætter saadanne Regler, er  

 disse bindende for Fagets Læremestre.
 Efter at Lærlingeraadet fra Fællesudvalget for Snedker-, Træindustri-,  

 Billedskærer-, Drejer- og Forgylderfagene har modtaget Indstilling om  

 Reglerne for Lærlingeuddannelsen indenfor Billedskærerfaget, fastsætter  

 Lærlingeraadet herved i Henhold til den Raadet saaledes tillagte Bemyndigelse  

 nedenstaaende Uddannelsesregler, som angiver Mindstemaalet for Uddannelsen i  

 Faget:
 Der anskaffes i Løbet af første Læreaar et behørigt Antal Jern og  

 fornødent Slibeværktøj til Lærlingen.
 I Læretiden har Mesteren Pligt til at give Lærlingen en saa alsidig  

 Uddannelse, at han ved Læretidens Afslutning er i Stand til at udføre sin  

 Svendeprøve og efter Prøvens Aflæggelse kan paatage sig at udføre almindeligt  

 forekommende Billedskærerarbejde.
 Det faglige Udvalg fører tilsyn med, at den praktiske Værkstedsuddannelse  

 foregaar under forsvarlige Former, og har Indseende med den teoretiske  

 Skoleuddannelse (Tegning, Undervisning, Modellering etc.).
 Foranstaaende Regler kommer til Anvendelse paa Kontraktsforhold, der  

 indgaas efter Tidspunktet for Reglernes Fastsættelse.
 Lærlingeraadet, den 10. April 1943.
H.B.
Heineke.
 /Ejnar Kryger.
