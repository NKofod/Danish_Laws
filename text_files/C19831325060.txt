§ 1 I vejledning nr.
I-7/83 af 25. april 1983 om ydelse af støtte til  

 skummetmælkspulver, der denatureres til foderbrug, foretages følgende  

 ændringer:
 1. I indledningen til vejledningen affattes næstsidste  

 afsnit således:
 »nr. 1725/79 af 26. juli 1979 om nærmere regler for støtte til  

 skummetmælk, der forarbejdes til foderblandinger, og til skummetmælkspulver  

 især til kalvefoder, senest ændret ved forordning nr. 2529/83 af 8. september  

 1983«.
 2. § 3, stk. 3, affattes således:
 »Stk. 3. Skummetmælkspulveret denatureres ved, at der pr. 100 kg  

 skummetmælkspulver tilsættes følgende med jævn fordeling:
enten 9 kg lucernegrønmel eller græsgrønmel, der indeholder mindst 50  

 vægtprocent partikler, der ikke er på over 300 mikron, og 2 kg stivelse i  

 uforarbejdet form eller kvældet stivelse (formel A), eller 5 kg lucernegrønmel eller græsgrønmel, der indeholder mindst 50  

 vægtprocent partikler, der ikke er på over 300 mikron, 12 kg fiskemel,  

 ikke-desodoriseret eller med en udpræget lugt, der indeholder mindst 30  

 vægtprocent partikler, der ikke er på over 300 mikron, og 2 kg stivelse i  

 uforarbejdet form eller kvældet stivelse (formel B).« § 2 De i § 1 angivne ændringer har virkning fra den 15. september 1983.  

 EF-direktoratet kan dog efter ansøgning give tilladelse til, at denaturering  

 sker efter de hidtil gældende regler indtil den 31. december 1983. Ansøgning  

 herom skal fremsættes skriftligt og skal være EF-direktoratet i hænde senest  

 den 30. september 1983.
