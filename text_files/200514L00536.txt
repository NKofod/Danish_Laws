Betænkning afgivet af Retsudvalget den 18. maj 2006 Betænkning over Forslag til lov om ændring af retsplejeloven (Dommeres  

 bibeskæftigelse).
[af justitsministeren (Lene Espersen)] 1. Udvalgsarbejdet Lovforslaget blev fremsat den 25. januar 2006 og var til 1.  

 behandling den 23. februar 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 5 møder.
Høring Lovforslaget bygger på betænkning nr. 1465/2005 fra udvalget om  

 dommeres bibeskæftigelse.
Justitsministeren sendte den 10. november 2005  

 betænkningen til udvalget, jf.
REU alm. del  bilag 108. Betænkningen  

 har været  

 sendt i høring.
Den 17. februar 2006 sendte justitsministeren de indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Henning Lindhardt, Maribo, LO og DA og Syddansk Universitet Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har LO og DA og Syddansk Universitet mundtligt over  

 for udvalget redegjort for deres holdning til lovforslaget.
Spørgsmål Udvalget har stillet 9 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af Søren Pind (V)) indstiller lovforslaget til  

  

 vedtagelse uændret.
Venstre, Danske Folkeparti  

 og Det Konservative Folkeparti bemærker, at indtægtsloftet efter forslagets §  

 47 b, stk. 2, ikke omfatter dommeres indtægter ved bl.a. hverv i særlige  

 domstole.
Der henvises herom til forslagets bemærkninger, punkt 4.4.3.,  

 hvoraf  

 det fremgår, at de særlige domstole, dvs.
Den særlige Klageret, Arbejdsretten  

 og tjenestemandsretterne, bør undtages fra indtægtsbegrænsningen, da de  

 særlige  

 domstole er en integreret del af domstolssystemet, hvor dommerne udfører  

 domstolsarbejde på linje med arbejdet i de almindelige domstole.
 V, DF og KF bemærker  

 samtidig, at dette forhold principielt taler for, at varetagelsen af sådanne  

 hverv bliver honoreret gennem aflønningen i hovedstillingen − eventuelt  

 ved særlige tillæg − og ikke som bibeskæftigelse med særskilt  

 honorering.  

 Da en sådan ordning rejser en række vanskelige spørgsmål af både praktisk og  

 juridisk karakter, stiller flertallet dog ikke forslag herom.
 Socialdemokratiet  

 bemærker:
Lovforslaget er resultatet  

 af en meget lang debat om dommernes bibeskæftigelse, hvor Folketinget  

 gentagne  

 gange har behandlet omfanget af dommernes bibeskæftigelse.
Ved behandlingen  

 af beslutningsforslag  

 nr.
B 117 (2002-03) om delvis affattelse af dommeres adgang til privat  

 bibeskæftigelse blev det udvalgsarbejde, som ligger til grund for  

 lovforslaget,  

 igangsat.
 Ved debatten om B 117  

 pegede Socialdemokratiet på, at dommernes biindtægter generelt var for høje,  

 og  

 at fordelingen af biindtægter var for skæve.
Socialdemokratiet  

 anbefalede ved behandlingen af B 117 regeringen at lave en systematisk  

 gennemgang  

 af biindtægterne og dommeres deltagelse i råd og nævn.
Endvidere opfordrede  

 Socialdemokratiet regeringen til at se på fordelingen af dommere på enkelte  

 sager og så gerne en ny udpegningsordning af dommere til bierhverv.
Formålet  

 med dette var at få gennemført en anden fordeling af bibeskæftigelserne og en  

 halvering af de samlede indtægter heraf.
 På den baggrund indstiller  

 Socialdemokraterne lovforslaget til vedtagelse.
 DF udtaler ud over det  

 ovennævnte:
 DF opfordrer regeringen  

 til at iværksætte en undersøgelse for at få afdækket konsekvensen af en  

 eventuel  

 fremtidig ordning, hvor Den særlige Klageret, Arbejdsretten og  

 tjenestemandsretterne honoreres gennem aflønningen i hovedstillingen.
Enhedslisten bemærker, at  

 f  

 orslaget ikke går så langt i begrænsningen af dommeres bibeskæftigelse  

 og biindtægter, som EL kunne have ønsket.  Imidlertid er det vigtigt, at  

 der bliver klare linjer omkring dommernes bibeskæftigelse, hvis befolkningen  

 skal bevare tilliden til domstolene og dommernes uafhængighed.
Lovforslaget  

 regulerer biindtægterne og sætter et loft over, hvor meget en dommer må tjene  

 ved siden af, og det er et skridt i den rigtige retning.
 Et  

  

 mindretal  

  

 (Søren  

 Pind (V)) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 129 Bilagsnr.
Titel 1 Henvendelse af 14/2-06 fra Institut for  

 Virksomhedsledelse og Økonomi, Syddansk Universitet.
2 Høringssvar og høringsnotat, fra justitsministeren.
3 Foreløbig tidsplan for udvalgets behandling af forslaget 4 Endelig tidsplan for udvalgets behandling af forslaget 5 Henvendelse af 6/3-06 fra Henning Lindhardt, Maribo.
6 Henvendelse af 23/3-06 fra Christen Sørensen, Institut  

 for Virksomhedsledelse og Økonomi.
7 Talepapir fra LO og DA modtaget i forbindelse med deres  

 foretræde for Retsudvalget 6/4-06.
8 Oversigt over dommernes indberetninger om indtægtsgivende  

 bibeskæftigelse i 2005 9 1. udkast til betænkning 10 Henvendelse af 27/4-06 fra Christen Sørensen, Syddansk  

 Universitet 11 2. udkast til betænkning Oversigt over spørgsmål og svar vedrørende L 129 Spm.nr.
