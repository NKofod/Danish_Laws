Fremsat den 8. oktober 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om offentlig sygesikring (Afvikling af det statslige tilskud til den særlige  

 sygesikringsordning for søfarende) § 1 I lov om offentlig sygesikring, jf. lovbekendtgørelse  

 nr. 509 af 1. juli 1998, som ændret senest ved lov nr. 378 af 28. maj 2003,  

 foretages følgende ændring:
 1.  


  

 § 21, stk. 3,  

  

 affattes således:
  

  

 Stk. 3  

  

 . Udgifter til  

 ydelser i medfør af § 14 afholdes af staten.
Til dækning af udgifterne  

 pålægges der rederne (ejerne) et bidrag årligt for hver søfarende i  

 udenrigsfart.
Beløbet reguleres i overensstemmelse med § 28,  

 stk. 2.  

 Indenrigs- og sundhedsministeren fastsætter nærmere regler om fremgangsmåden  

 ved beregning og opkrævning af bidrag og kan træffe bestemmelse om, at  

 beløbet  

 beregnes på anden måde end på årsbasis. § 2 Loven træder i kraft den 1. januar 2004.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets hovedindhold Ifølge § 21, stk. 3, i lov om offentlig  

 sygesikring betaler rederne (ejerne) et bidrag på 100 kr. årligt for hver  

 søfarende i udenrigsfart til delvis dækning af udgifterne til  

 sygesikringsydelser til søfarende.
Beløbet reguleres i henhold til lovens  

 § 28, stk. 2, af indenrigs- og sundhedsministeren efter indhentet  

 erklæring fra vedkommende rederorganisationer under hensyn til indtrufne  

 ændringer i udgifterne.
Beløbet er fastsat i bekendtgørelse nr. 816 af 14.  

 september 1994 om  

 rederiers bidrag til sygesikring  

 for søfarende  

  

 . Rederne betaler herefter et fast beløb på 504 kr. årligt,  

 pr. søfarende i udenrigsfart, svarende til 1,40 kr. pr. hyredag.
Beløbet blev  

 fastsat i 1992 og skulle ifølge aftale med rederne i 1989 dække ca. 25 % af  

 sygesikringsudgifterne.
I 2002 har rederibidraget været på 2,6 mio. kr. og  

 således dækket godt 37 % af statens udgifter, som var godt 7 mio.kr.
Med lovforslaget bestemmes det, at rederibidraget skal  

 forhøjes, således at det dækker alle udgifterne til sygesikring af søfarende,  

 der er forhyret på dansk skib i udenrigsfart.
På baggrund af regnskabstal for  

 2002 og de forventede udgifter i 2003 skønnes det, at rederibidraget skal  

 hæves  

 fra 504 kr. til ca. 1400 kr.
2. Lovforslagets baggrund Lovforslaget er et led i regeringens politik om at reducere  

 direkte erhvervstilskud.
I stedet for tilskud skal satses på generel bedring  

 af  

 erhvervslivets rammevilkår.
 Der tilsigtes ingen ændring i ydelsernes omfang.
 Lovforslaget i sin nuværende form udelukker ikke, at  

 regeringen på et senere tidspunkt kan vende tilbage med et forslag om en  

 egentlig privatisering af ordningen.
3. Økonomiske og administrative konsekvenser for  

 det offentlige Lovforslaget vil indebære en stigning i statens indtægter  

 på ca. 5 mio. kr.
Sygesikring for søfarende administreres af  

 Søfartsstyrelsen,  

 som fortsat skal varetage denne opgave.
Der er således ikke administrative  

 konsekvenser for det offentlige.
5. Økonomiske og administrative konsekvenser for  

 erhvervslivet Rederibidraget forventes at stige med samlet ca. 5 mio. kr.  

 svarende til en årlig stigning på ca. 900 kr. pr. søfarende forhyret på dansk  

 skib i udenrigsfart.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder og organisationer Lovforslaget har forud for fremsættelsen været i høring hos  

 Søfartsstyrelsen, Københavns Kommune, Frederiksberg Kommune, Hovedstadens  

 Sygehusfællesskab, Amtsrådsforeningen i Danmark, Kommunernes Landsforening,  

 Bilfærgernes Rederiforening, Danmarks Rederiforening, Dansk  

 Arbejdsgiverforening, Dansk Sø- og Restaurationsforening, Funktionærernes og  

 Tjenestemændenes Fællesråd, HK/Service, Landsorganisationen i Danmark,  

 Maskinmestrenes Forening, Metal Søfart, Rederiforeningen af 1895,  

 Rederiforeningen for mindre Skibe, Restaurations-Branchens Forbund,  

 Specialarbejderforbundet i Danmark, Søfartens Ledere, Sømændenes Forbund,  

 Ulykkesforsikringsforbundet for Dansk Søfart.
9. Sammenfattende skema Positive konsekvenser / mindre udgifter Negative konsekvenser / merudgifter Økonomiske og administrative konsekvenser for staten Budgetforbedring på ca. 5 mio. kr.
Ingen Økonomiske og administrative konsekvenser for  

 amtskommuner og kommuner Ingen Ingen Økonomiske konsekvenser for erhvervslivet Ingen Stigning i rederibidraget på samlet ca. 5 mio.kr.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Med den foreslåede ændring af sygesikringslovens § 21,  

 stk. 3, bestemmes, at rederibidraget fremover skal dække statens  

 udgifter  

 til sygesikring for søfarende forhyret på dansk skib i udenrigsfart fuldt ud.  

 Efter den gældende bestemmelse opkræves rederibidrag til delvis dækning af  

 udgifterne.
Beregningen af bidrag vil blive fastlagt ved ændring af  

 bekendtgørelse nr. 816 af 14. september 1994 om rederiers bidrag til  

 sygesikring for søfarende.
Til § 2 Det foreslås, at loven træder i kraft den 1. januar 2004.
Til § 3 Loven gælder ikke for Færøerne eller Grønland.
Bilag Lovforslaget sammenholdt med gældende lov Gældende formulering Lovforslaget § 1 I lov om offentlig sygesikring, jf. lovbekendtgørelse nr. 509 af  

 1. juli 1998, som ændret senest ved lov nr. 378 af 28. maj 2003, foretages  

 følgende ændring:
§ 21.  

  

 - - - Stk. 3  

  

 . Udgifter til  

 ydelser i medfør af § 14 afholdes af staten.
Til delvis dækning af  

 udgifterne herved pålægges der rederne (ejerne) et bidrag på 100 kr. årlig  

 for hver søfarende i udenrigsfart.
Beløbet reguleres i overensstemmelse med  

 § 28, stk. 5. Sundhedsministeren fastsætter nærmere regler om  

 fremgangsmåden ved beregning og opkrævning af bidrag og kan træffe  

 bestemmelse om, at beløbet beregnes på anden måde end på årsbasis.
 1.  


  

 § 21, stk. 3  

  

 , affattes således:
