 I medfør af § 1 stk. 2 i lov nr. 306 af 4. juni 1986 om saltvandsfiskeri  

 samt § 26 og § 47, stk. 3 i lov nr. 330 af 14. maj 1992 om ferskvandsfiskeri  

 fastsættes:
 § 1.  Det bestemmes herved, at vandområdet, Aborg  

 Minde Nor, der hidtil har udgjort en del af søterritoriet og som ved sin  

 naturlige beliggenhed og overvejende karakter af ferskvand med i alt  

 væsentligt en bestand af ferskvandsfisk, inddrages under de for ferske vande  

 gældende regler.
 § 2.  I forbindelse med inddragelsen fastsættes et  

 udvidet fredningsbælte ved udløbet af Puge Mølle Å, omfattende hele Aborg  

 Minde til udløbet i Lillebælt, og inden for hvilket fiskeri er forbudt.
 Stk. 2.  Der fastsættes ingen gennemgangszone til  

 fredningsbæltet.
 § 3.  Overtrædelse af forbudet i § 2, stk. 1 straffes  

 med bøde.
 § 4.  Bekendtgørelsen træder i kraft den 8. september  

 1992 og samtidig ophæves bekendtgørelse nr. 587 af 12. august 1991.
