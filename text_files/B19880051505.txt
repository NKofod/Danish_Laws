 I medfør af § 57, stk. 2, § 58, stk. 3 og 4, § 59, stk. 3, § 60, stk. 2,  

 og § 84, stk. 2, i lov om vandforsyning m.v., jfr. lovbekendtgørelse nr. 337  

 af 4. juli 1985 og § 56 i lov om miljøbeskyttelse, jfr. lovbekendtgørelse nr.  

 85 af 8. marts 1985 som ændret ved lov nr. 329 af 4. juni 1986 og lov nr. 392  

 af 10. juni 1987, bestemmes:
Formål og myndigheder § 1.  Denne bekendtgørelse fastsætter:
 Stk. 2.  Det skal i hvert enkelt tilfælde tilstræbes, at  

 vandkvaliteten er bedst mulig, uanset minimumskvalitetskravene i denne  

 bekendtgørelse.
 § 2.  Tilsyn med vandforsyningsanlæg føres af  

 kommunalbestyrelsen i den kommune, hvor anlæggets vand forbruges.
Stk. 2.  Forbruges anlæggets vand i flere kommuner,  

 afgøres det ved aftale mellem de pågældende kommunalbestyrelser, hvorledes  

 det offentlige tilsyn skal føres på kommunalbestyrelsernes vegne.
Kan der  

 ikke opnås enighed, afgøres spørgsmålet af Miljøstyrelsen.
 Stk. 3.  De regler, der i kapitel 3-7 er givet om  

 kommunalbestyrelsernes tilsyn, gælder tilsvarende for tilsyn, der udføres  

 efter stk. 2.
§ 3.  Kommunalbestyrelserne underretter amtsrådet om  

 resultaterne af tilsynet og om de foranstaltninger, tilsynet har givet  

 anledning til.
Amtsrådet kan pålægge kommunalbestyrelserne at tage spørgsmål  

 vedrørende tilsyn med vandforsyning op til behandling og beslutning.
 Stk. 2.  I hovedstadsområdet udøver Hovedstadsrådet de  

 beføjelser, som i bekendtgørelsen er henlagt til amtsrådene.
Kvaliteten af vandet fra  

 vandforsyningsanlæg § 4.  Vandet fra vandforsyningsanlæg, der forsyner  

 mennesker med vand til husholdningsbrug, skal overholde de grænseværdier for  

 indhold af stoffer i vandet, som i bilag 1 til denne bekendtgørelse er  

 angivet som de højst tilladelige værdier.
Det skal dog tilstræbes, at  

 værdierne er lavere end eller ligger inden for de værdier, som i bilag 1 er  

 angivet som vejledende værdier.
 § 5.  Amtsrådet kan, efter ansøgning fra  

 kommunalbestyrelsen og efter indhentet udtalelse fra embedslægeinstitutionen,  

 for enkelte vandforsyningsanlæg eller for nærmere afgrænsede områder,  

 godkende højere tilladelige værdier for at tage hensyn til situationer  

 forårsaget af jordlagenes beskaffenhed og struktur i det område, som de  

 pågældende forsyninger stammer fra, eller på grund af situationer skabt af  

 usædvanlige meteorologiske omstændigheder.
 Stk. 2.  Der må kun godkendes forhøjede værdier for de  

 stoffer, hvor der efter bilag 1 til bekendtgørelsen kan fastsættes højere  

 værdier.
 Stk. 3.  Forhøjede værdier kan ikke godkendes, hvis der  

 er umiddelbar mulighed for at fremskaffe anden vandforsyning.
 Stk. 4.  I forbindelse med godkendelse af forhøjede  

 værdier skal det fastlægges, hvor ofte der skal udtages prøver til kontrol  

 af, at dispensationen ikke overskrides.
 Stk. 5.  I forbindelse med godkendelse af forhøjede  

 værdier træffer amtsrådet efter vandforsyningslovens § 62, stk. 3, beslutning  

 om, hvilke foranstaltninger, der skal træffes i den periode, hvor de  

 forhøjede værdier er godkendte.
 Stk. 6.  Godkendelse af forhøjede værdier meddeles for  

 et bestemt tidsrum, som højst kan være 5 år.
§ 6.  Bestemmelserne i § 4 og § 5 finder tilsvarende  

 anvendelse for vandforsyningsanlæg, som forsyner virksomheder for tilvirkning  

 eller tilberedning af levnedsmidler, lægemidler eller andre produkter, der  

 stiller særlige sundhedsmæssige krav til vandforsyningen.
Med mindre  

 amtsrådet tillader undtagelse herfra, finder bestemmelserne endvidere  

 tilsvarende anvendelse for vand, som benyttes til vanding eller vaskning af  

 spiselige gartneriafgrøder.
Kontrol med vandets kvalitet Regelmæssige undersøgelser § 7.  Der skal til brug for det offentlige tilsyn  

 foretages regelmæssige undersøgelser af prøver af vandet fra nedennævnte  

 vandforsyningsanlæg:
 Stk. 2.  Kommunalbestyrelsen kan bestemme, at også andre  

 vandforsyningsanlæg skal inddrages under det regelmæssige offentlige tilsyn.
 Stk. 3.  Kommunalbestyrelsen bestemmer, så vidt muligt  

 efter indstilling fra de enkelte vandforsyningsanlæg, hvorledes  

 undersøgelsesordningen skal tilrettelægges for vedkommende anlæg efter  

 reglerne i §§ 8-14. Undersøgelserne foretages på et af vandforsyningsanlægget  

 valgt laboratorium, der skal opfylde betinglserne i § 15.
 § 8.  I de regelmæssige undersøgelser indgår:
 Disse undersøgelser fremgår af bilagene 2-6.
 Stk. 2.  Undersøgelserne kan efter behov og i særlige  

 situationer suppleres med analyse for en eller flere af de parametre, der  

 fremgår af bilag 1, og eventuelt med andre særlige undersøgelser.
Stk. 3.  Undersøgelserne fortages med den hyppighed, der  

 er angivet i §§ 9-13 og i bilag 7. Kommunalbestyrelsen kan dog bestemme, at  

 undersøgelseshyppigheden kan nedsættes til den hyppighed, som er angivet i  

 bilag 8, hvis de værdier, som er fremkommet ved undersøgelserne i de  

 foregående 2 år, har været ensartede og væsentligt under de højst tilladelige  

 værdier, og der ikke er påvist noget forhold, som vil kunne forringe vandets  

 kvalitet.
Tidspunkterne for undersøgelserne bestemmes af kommunalbestyrelsen.
 Stk. 4.  Miljøstyrelsen fastsætter efter forhandling med  

 de berørte parter et særligt kontrolprogram for råvand for Københavns  

 Vandforsyning.
§ 9.  For vandforsyningsanlæg, som omfattes af § 7,  

 stk. 1, litra a-d, foretages den begrænsede, den normale og den udvidede  

 kontrol, jfr. bilag 2-6, med den hyppighed, som er angivet i bilag 7 eller  

 bilag 8. For anlæg, hvor undersøgelseshyppigheden ikke er fastlagt i  

 bilagene, træffer kommunalbestyrelsen beslutning om de regelmæssige  

 undersøgelsers hyppighed og omfang.
For vand til levnedsmiddelindustrier skal  

 der dog foretages mindst 1 begrænset, 1 normal og 1 udvidet kontrol årligt.
Stk. 2.  Hyppigheden fastsættes på grundlag af den  

 vandmængde, som vandforsyningsanlægget har indvundet i det foregående  

 kalenderår.
Kan denne vandmængde ikke oplyses, eller ventes forholdene  

 væsentligt ændret, fastsættes hyppigheden af kommunalbestyrelsen efter et  

 skøn over vandmængden.
 Stk. 3.  Hvor vandforsyningsanlæg indgår i en fælles  

 ordning, der omfatter flere kommuner, kan kommunalbestyrelserne bestemme, at  

 undersøgelseshyppigheden skal fastsættes for kommunerne eller for en del af  

 kommunerne i fællesskab på grundlag af den vandmængde, der distribueres i det  

 samlede forsyningsområde.
Kommunalbestyrelserne bestemmer i så fald fordelingen af undersøgelserne  

 på de enkelte kommuners ledningsnet.
Kan der ikke opnås enighed mellem  

 kommunalbestyrelserne om spørgsmålet, træffes afgørelsen af Miljøstyrelsen.
Stk. 4.  Kommunalbestyrelsen kan for enkelte  

 vandforsyningsanlæg eller i almindelighed bestemme, at undersøgelserne under  

 den begrænsede kontrol skal suppleres med en eller flere undersøgelser under  

 den normale eller den udvidede kontrol, og at undersøgelserne under den  

 normale kontrol skal suppleres med en eller flere undersøgelser under den  

 udvidede kontrol.
Kommunalbestyrelsen kan endvidere bestemme, at  

 undersøgelserne skal suppleres med analyse for andre af de parametre, der er  

 nævnt i bilag 1, og eventuelt med yderligere undersøgelser.  

 Kommunalbestyrelsen kan endelig bestemme, at undersøgelserne skal foretages  

 hyppigere end angivet i bilagene 7-8, når udfaldet af tidligere  

 undersøgelser, anlæggets særlige udsættelse for forurening eller andre  

 forhold findes at tale for det.
 Stk. 5.  Når kvaliteten af anlæggets driftskontrol, jfr.  

 § 18, udfaldet af tidligere undersøgelser og anlæggets tekniske indretning  

 findes at tale for det, kan kommunalbestyrelsen bestemme, at undersøgelserne  

 delvis på nærmere anførte betingelser skal kunne foretages som et led i  

 anlæggets driftskontrol.
 Stk. 6.  Kommunalbestyrelsen underretter amtsrådet og  

 embedslægeinstitutionen om beslutninger truffet i medfør af stk. 1-5.
§ 10.  For vandforsyningsanlæg, som omfattes af § 7,  

 stk. 1, litra e, foretages normal kontrol 1 gang årligt.
Overstiger  

 virksomhedens faste personale 500, skal kommunalbestyrelsen dog træffe  

 bestemmelse om yderligere kontrol. § 9, stk. 4, finder tilsvarende  

 anvendelse.
 § 11.  For nødvandforsyningsanlæg, som omfattes af §  

 7, stk. 1, litra f, foretages normal kontrol 1 gang årligt. § 9, stk. 4,  

 finder tilsvarende anvendelse.
 § 12.  For vandforsyningsanlæg, som omfattes af § 7,  

 stk. 1, litra g, foretages kun undersøgelser for de mikrobiologiske parametre  

 som angivet for normal kontrol i bilag 4. Hyppigheden fastlægges af  

 kommunalbestyrelsen. § 9, stk. 4, finder tilsvarende anvendelse.
 § 13.  For undersøgelser efter § 7, stk. 2, bestemmes  

 arten og hyppigheden af kommunalbestyrelsen.
 § 14.  Prøverne til undersøgelserne udtages fra:
 Undersøgelseshyppighed fremgår af bilag 7 og 8 til bekendtgørelsen, og  

 omfang fremgår af bilag 2-6 til bekendtgørelsen eller bestemmes af  

 kommunalbestyrelsen efter reglerne i § 9.
Stk. 2.  Prøveudtagningsordningen skal godkendes af  

 kommunalbestyrelsen.
Dette gælder dog ikke for undersøgelser, der udføres som  

 led i anlæggets egen driftskontrol, med mindre undersøgelserne i medfør af §  

 9, stk. 5, indgår i det offentlige tilsyn.
 § 15.  Prøverne skal undersøges enten på en offentlig  

 levnedsmiddelkontrolenhed, der er godkendt til at foretage undersøgelserne,  

 jfr. vandforsyningslovens § 61, stk. 1, eller på et privat laboratorium, der  

 er autoriseret hertil, jfr. vandforsyningslovens § 61, stk. 2, og lov om  

 Statens Tekniske Prøvenævn, jfr. lovbekendtgørelse nr. 40 af 4. februar 1986.
 Stk. 2.  Bestemmelserne i stk. 1 gælder ikke for  

 undersøgelser, der udføres som led i anlæggets egen driftskontrol i medfør af  

 § 9, stk. 5.
§ 16.  Udgifterne ved prøveudtagningen og  

 undersøgelserne afholdes af ejeren af vandforsyningsanlægget.
I tilfælde,  

 hvor det må antages, at en virksomhed, der ligger inden for  

 vandforsyningsanlæggets opland, medfører en særlig fare for forurening af  

 vandet, kan kommunalbestyrelsen dog pålægge virksomheden at afholde  

 udgifterne ved et udvidet tilsyn, jfr. vandforsyningslovens § 60, stk. 3.
Andre undersøgelser § 17.  Ved kommunalbestyrelsens foranstaltning  

 foretages der undersøgelser af vandet fra vandforsyningsanlæg udover de  

 undersøgelser, der er nævnt i §§ 8, 9 og 10, i det omfang kommunalbestyrelsen  

 eller en anden vandforsyningsmyndighed finder det nødvendigt, herunder til  

 bedømmelsen af klager og til afgørelser af sager om ændring af områdets  

 vandforsyningsstruktur.
Prøverne udtages og analyseres efter reglerne i § 14,  

 stk. 1, og § 15, stk. 1. Undersøgelserne betales af kommunalbestyrelsen.
Stk. 2.  Ved klager over kvaliteten af vand fra et  

 vandforsyningsanlæg, der er omfattet af § 7, stk. 1 litra a, hvor det kan  

 godtgøres, at vandets kvalitet, ved levering til den pågældende forbruger,  

 opfylder kvalitetskravene, kan kommunalbestyrelsen bestemme, at det påhviler  

 grundejeren at lade udføre supplerende undersøgelser af vandets kvalitet,  

 samt undersøgelser af ejendommens anlæg til opsporing af eventuelle  

 forureningskilder.
Udgifterne herved afholdes af grundejeren.
Driftskontrol § 18.  Udover de undersøgelser, der omfattes af §§  

 7-17, kan ejeren af et vandforsyningsanlæg lade foretage yderligere kontrol  

 med vandets kvalitet, og ejeren skal gøre det, når der er truffet bestemmelse  

 om det i anlæggets vandindvindingstilladelse, eller det bestemmes af  

 kommunalbestyrelsen.
I det omfang, der ikke er truffet anden bestemmelse i  

 vandindvindingstilladelsen eller af kommunalbestyrelsen, afgør anlæggets  

 ejer, hvilke undersøgelser der skal foretages, hvor vandprøverne skal  

 udtages, hvem der skal udtage vandprøverne, og hvor de skal undersøges.
 Stk. 2.  Hvis vandforsyningsanlægget omfattes af § 7,  

 stk. 1, eller hvis det er bestemt i en vandindvindingstilladelse eller af  

 kommunalbestyrelsen, skal resultaterne af de fastsatte undersøgelser  

 opbevares mindst 5 år og på anmodning forevises for kommunalbestyrelsen.
 Stk. 3.  Hvis resultaterne af undersøgelserne efter stk.  

 1 viser, at vandets kvalitet ikke er i overensstemmelse med kravene efter  

 denne bekendtgørelse, skal vandforsyningsanlæggets ejer underrette  

 kommunalbestyrelsen.
 Stk. 4.  Udgifterne ved prøvetagningen og  

 undersøgelserne afholdes af vandforsyningsanlæggets ejer.
Forholdsregler mod utilfredsstillende vandkvalitet § 19.  Opfylder vandet i et vandforsyningssystem ikke  

 de kvalitetskrav, som er fastsat, kan kommunalbestyrelsen give påbud om, at  

 anlæggets drift skal ophøre midlertidigt eller bestandigt, eller om andre  

 forholdsregler, herunder at forbrugerne skal træffe  

 sikkerhedsforanstaltninger.
Tilsvarende gælder, hvis der efter  

 kommunalbestyrelsens skøn er nærliggende fare for, at vandet i et  

 vandforsyningsanlæg kan blive sundhedsfarligt.
 Stk. 2.  Er vandet sundhedsfarligt, skal  

 kommunalbestyrelsen beslutte, om der bør træffes foranstaltninger efter stk.  

 1.
 Stk. 3.  Kommunalbestyrelsens afgørelse af, om vandet er  

 sundhedsfarligt, sker efter drøftelse med embedslægeinstitutionen.
 Stk. 4.  I forbindelse med behandlingen af sager, der i  

 øvrigt skal afgøres af amtsrådet, kan amtsrådet overtage kommunalbestyrelsens  

 adgang til at give påbud efter stk. 1 og 2.
 Stk. 5.  Hvis vandet i et vandforsyningsanlæg, der  

 forsyner virksomheder, som er autoriseret eller godkendt af en central  

 myndighed, ikke opfylder de fastsatte kvalitetskrav, skal den pågældende  

 myndighed underrettes om de foranstaltninger, der er iværksat i medfør af  

 stk. 1, 2 og 4.
Kontrol med vandforbruget Målinger af den indvundne vandmængde § 20.  Ejerne af vandforsyningsanlæg, som efter deres  

 art ville kræve indvindingstilladelse efter vandforsyningslovens § 20, og  

 ejerne af almene anlæg, som efter deres art ville kræve tilladelse efter  

 lovens § 19, skal kontrollere de vandmængder, som indvindes fra anlægget.
 Stk. 2.  For andre anlæg, som efter deres art ville  

 kræve tilladelse efter vandforsyningslovens § 19, bestemmer  

 kommunalbestyrelsen, i hvilket omfang der skal føres kontrol med den  

 indvundne vandmængde.
 § 21.  Måling af indvindingsmængden sker gennem en  

 måleanordning, hvis karakter til enhver tid kan bestemmes af den myndighed,  

 der kan give tilladelse til et anlæg af den pågældende art.
§ 22.  Anlæggets ejer skal registrere dato for hver  

 opgørelse af indvindingen og den vandmængde, der er indvundet siden sidste  

 registrering.
Denne registrering skal for anlæg med en årlig indvinding på  

 under 100.000 m3 finde sted ved begyndelsen af hvert år, for anlæg med en  

 årlig indvinding på 100.000-350.000 m3 ved begyndelsen af hvert kvartal, og  

 for anlæg med en årlig indvinding på over 350.000 m3 ved begyndelsen af hver  

 måned.
Med hensyn til den årlige indvinding finder § 9, stk. 2, tilsvarende  

 anvendelse.
 Stk. 2.  Registreringen skal opbevares mindst 10 år og  

 på anmodning forevises for kommunalbestyrelsen.
§ 23.  Anlæggets ejer skal sende indberetning til  

 kommunalbestyrelsen om anlæggets årsindvinding, opgjort for tiden 1. januar  

 til 31. december.
Indberetningen skal ske inden det følgende års 1. februar.
 Stk. 2.  Kommunalbestyrelsen vurderer de indberettede  

 oplysninger og retter indberetningerne i overensstemmelse hermed.  

 Kommunalbestyrelsen sender derefter, inden 1. april, indberetningerne til  

 amtsrådet.
Pejlinger af vandstanden § 24.  Anlæggets ejer skal måle og registrere  

 grundvandsstanden i anlæggets indvindingsboringer og omkringliggende boringer  

 og brønde i det omfang, det er bestemt i anlæggets indvindingstilladelse.  

 Resultaterne skal opbevares mindst 10 år.
De skal på anmodning forevises for  

 myndighederne og skal endvidere forevises for interesserede i medfør af  

 vandforsyningslovens § 71.
Tilsyn med det tekniske anlæg § 25.  Kommunalbestyrelsen fører tilsyn med det  

 tekniske anlæg ved almene vandforsyningsanlæg og ved anlæg, der omfattes af §  

 7, stk. 1, litra b og c.
 Stk. 2.  For andre vandforsyningsanlæg bestemmer  

 kommunalbestyrelsen, hvorvidt der skal føres et sådant tilsyn.
 Stk. 3.  Kommunalbestyrelsen træffer beslutning om det  

 tekniske tilsyns hyppighed.
 § 26.  Tilsynet skal bl.a. omfatte anlæggenes  

 indretning og funktion og deres vedligeholdelses- og renholdelsestilstand.
 Stk. 2.  Det skal endvidere påses, at der føres  

 driftskontrol, hvor dette er påbudt, og at resultaterne af kontrollen  

 opbevares, jfr. §§ 18, 22 og 24.
 § 27.  Hvis der er mangler ved vandforsyningsanlæggets  

 indretning og drift, og har disse mangler en sådan karakter, at der er  

 nærliggende risiko for, at vandet i vandforsyningsanlægget kan blive  

 sundhedsfarligt, kan kommunalbestyrelsen give påbud om, at manglerne skal  

 udbedres.
Forskellige bestemmelser § 28.  Kommunalbestyrelsen har adgang til at indfinde  

 sig på offentlig og privat ejendom og foretage undersøgelser af forhold af  

 betydning for vandforsyningen og kan indkræve oplysninger om  

 vandforsyningsanlæggene i overensstemmelse med vandforsyningslovens §§ 64 og  

 67.
§ 29.  Attester om laboratorieundersøgelser af vand  

 efter §§ 7-17 sendes fra det undersøgende laboratorium til ejeren af  

 vandforsyningsanlægget, kommunalbestyrelsen, amtsrådet og  

 embedslægeinstitutionen.
Når kommunalbestyrelsen modtager oplysninger om  

 undersøgelser i medfør af § 18, stk. 3, skal den underrette amtsrådet og  

 embedslægeinstitutionen.
 Stk. 2.  Kommunalbestyrelsen sender genparter af  

 rapporterne angående tilsyn i medfør af §§ 25 og 26 til ejeren af  

 vandforsyningsanlægget, amtsrådet og embedslægeinstitutionen.
 § 30.  Amtsrådet indberetter de oplysninger, amtsrådet  

 modtager fra kommunalbestyrelser og laboratorier om indvindingsmængde fra  

 vandforsyningsanlæg og kvaliteten af vand fra vandforsyningsanlæg til  

 Miljøstyrelsen.
 Stk. 2.  Format for indberetningen fastlægges af  

 Miljøstyrelsen efter forhandling med de kommunale organisationer.
Stk. 3.  Miljøstyrelsen skal, på begæring, meddele de  

 indberettede oplysninger til kommunalbestyrelser, amtsråd og andre  

 myndigheder.
Miljøstyrelsen kan forlange gebyrer herfor.
Taksterne for  

 gebyrer skal være godkendt af miljøministeren.
§ 31.  Når kommunalbestyrelsen træffer afgørelse i  

 anledning af forhold, der er oplyst ved tilsynet, underretter den amtsrådet  

 og embedslægeinstitutionen om sin afgørelse.
Hvis andre myndigheder er  

 interesseret i afgørelsen, eller hvis privatpersoner må antages at have en  

 individuel, væsentlig interesse i afgørelsen, underretter kommunalbestyrelsen  

 også sådanne andre myndigheder og privatpersoner.
Underretning til  

 privatpersoner kan eventuelt finde sted ved offentlig annoncering.
Stk. 2.  Når amtsrådet træffer afgørelse om  

 foranstaltning i anledning af forhold, der er oplyst ved tilsynet, herunder  

 foranstaltning efter vandforsyningslovens § 29, underretter amtsrådet  

 kommunalbestyrelsen og embedslægeinstitutionen.
Stk. 1, 2. og 3. pkt., finder  

 tilsvarende anvendelse.
Klage § 32.  Kommunalbestyrelsens og amtsrådets afgørelser  

 kan påklages til Miljøstyrelsen efter reglerne i vandforsyningslovens kapitel  

 13.
Straffebestemmelser og ikrafttræden § 33.  Den, der ikke lader foretage regelmæssige  

 undersøgelser af anlæggets vandkvalitet i overensstemmelse med §§ 7-15,  

 straffes med bøde.
På samme måde straffes den, der overtræder  

 bekendtgørelsens § 18, stk. 2 og 3, § 20, stk. 1, § 22, § 23, stk. 1, § 24, §  

 28 og § 29, stk. 1, 1. pkt., og den, der overtræder bestemmelser, som er  

 truffet i medfør af § 19, § 20, stk. 2, og § 21.
 Stk. 2.  Er overtrædelsen begået af et aktieselskab,  

 anpartselskab, andelsselskab eller lignende, kan der pålægges virksomheden  

 som sådan bødeansvar.
 § 34.  Denne bekendtgørelse træder i kraft den 1.  

 januar 1989. Samtidig ophæves Miljøministeriets bekendtgørelse nr. 6 af 4.  

 januar 1980 som ændret ved Miljøministeriets bekendtgørelse nr. 468 af 16.  

 september 1983 om vandkvalitet og tilsyn med vandforsyningsanlæg.
 Stk. 2.  Hvis der ikke ved nærværende bekendtgørelse er  

 truffet direkte bestemmelse om et forhold, bevarer bestemmelser truffet efter  

 Miljøministeriets bekendtgørelse nr. 6 af 4. januar 1980 som ændret ved  

 Miljøministeriets bekendtgørelse nr. 468 af 16. september 1983 om  

 vandkvalitet og tilsyn med vandforsyningsanlæg deres gyldighed, indtil der er  

 truffet anden bestemmelse i medfør af nærværende bekendtgørelse.
Miljøministeriet, den 29. august 1988 LONE DYBKJÆR /Hans Jürgen Stehr Kvalitetskrav til drikkevand Bilag 1 (* 1) Undersøgelserne foretages efter en af Miljøstyrelsen anvist metode.
 (* 2) Eller rest af andet desinfektionsmiddel.
 i.m. = ikke målelig ved den anviste metode.
 u.d. = under detektionsgrænsen for en metode, der kan måle en tiendedel af  

 den højst tilladelige værdi.
Bilag 2 Forenklet kontrol (på ikke almene anlæg) (* 1) Subjektiv kvalitetsbedømmelse (* 2) Undersøgelsen foretages efter en af Miljøstyrelsen anvist metode (* 3) Undersøgelsen foretages i områder med sandet jord (* 4) Undersøgelsen foretages, hvis der er påvist coliforme baktier.
-------------------------------------------------------------------- Bilag 3 Begrænset kontrol (i ledningsnet) (* 1) Subjektiv bedømmelse (* 2) Undersøgelsen udføres, hvis der foretages pH justering  

 (alkalisering) på vandværket (* 3) Udføres hvis ammoniumindholdet ved sidste prøve af vandærksvandet  

 (bilag 4 og 5) overstiger 0,05 mg/l (* 4) Eller rest af andet desinfektionsmiddel.
Undersøgelsen foretages  

 kun, hvis vandet desinficeres; analyser for frit klor skal foretages på  

 prøveudtagningsstedet (* 5) Undersøgelsen foretages efter en af Miljøstyrelsen anvist metode (* 6) Undersøgelsen foretages, hvis der er påvist coliforme bakterier.
Bilag 4 Normal kontrol (på vandværket) (* 1) Subjektiv bedømmelse (* 2) Undersøgelsen foretages efter en af Miljøstyrelsen anvist metode (* 3) Undersøgelsen foretages kun, hvis der ikke foretages en årlig  

 udvidet kontrol, eller hvis vandkvaliteten varierer betydeligt (* 4) Undersøgelsen erstatter analyse for totalt fosforindhold, hvis der  

 ikke er forskel i værdierne på totalt fosforindhold og fosfat (* 5) Eller rest af andet desinfektionsmiddel.
Undersøgelsen foretages  

 kun, hvis vandet desinficeres; analysen for frit klor skal foretages på  

 prøveudtagningsstedet (* 6) Undersøgelsen foretages, hvis der er påvist coliforme bakterier.
Bilag 5 Udvidet kontrol (på vandværket) (* 1) Undersøgelsen foretages efter en af Miljøstyrelsen anvist metode (* 2) Undersøgelsen foretages kun, hvis der ved grundvandskontrollen er  

 påvist tilstedeværelse af henholdsvis svovlbrinte og metan (* 3) Eller rest af andet desinfektionsmiddel.
Undersøgelsen foretages  

 kun, hvis vandet desinficeres; analysen for frit klor skal foretages på  

 prøveudtagningsstedet (* 4) Undersøgelsen foretages, hvor aluminiumholdige  

 vandbehandlingskemikalier anvendes, eller hvor grundvandets pH er mindre end  

 6 (* 5) Undersøgelsen foretages højst en gang om året (* 6) Undersøgelsen må tilpasses de mulige forureningskilder, der kan være  

 i vandværkets indvindingsopland.
Nedenfor er anført eksempler på  

 indikatoranalyser, der bl.a. kan vælges ved de nævnte forureningskilder.
 Forureninger fra benzintanke, industrier - parcelhusområder:
Benzen Toluen Xylener Naftalener Foreurening fra renserier, metalindustrier, maleindustrier o.l.:
Trichlormethan Tetrachlormethan Trichlorethylen Tetrachlorethylen Forurening fra gasværker, tjæreindustrier:
Phenol Cresoler Xylenoler Forurening fra landbrug (ud over nitrat, kalium og fosfater):
Chlorphenoler Pesticider Forurening fra spildevandsnedsivning eller utætte spildevandsledninger:
 Anionaktive forbindelser.
 Komplekse industriområder:
VOC (flygtigt organisk kulstof) AOX (adsorberbart organisk halogen) Gaschromatografisk screening for opløsningsmidler.
Bilag 6 (i de enkelte boringer) ------------------------------------------------------------------- (* 1) Der er ikke fastsat højest tilladelige værdier for vandet, der  

 kommer fra grundvandet.
(* 2) Undersøgelsen foretages efter en af Miljøstyrelsen anvist metode (* 3) Undersøges hvis pH i grundvandet er under 6 (* 4) Undersøgelsen foretages kun hvis der er begrundet mistanke om  

 tilstedeværelse af henholdsvis metan og svovlbrinte (* 5) Analyser for organiske mikroforureninger vælges efter de  

 forureningskilder, der er i området (se note 6 i bilag 5).
Bilag 7 Undersøgelseshyppighed For vandindvindingsanlæg med en produceret og distribueret vandmængde på  

 under 700.000 m3 pr. år fastsætter kommunalbestyrelsen hyppigheden for den  

 forenklede, begrænsede, normale og udvidede kontrol med vandet, samt  

 kontrollen med vandet i hver boring, jfr. dog § 9, stk. 1, 3. pkt.
 For vandforsyningsanlæg med en produceret eller distribueret vandmængde på  

 700.000 m3 om året eller derover skal der mindst foretages det nedennævnte  

 antal årlige undersøgelser, jfr. dog bilag 8.
 Dersom vandet desinficeres, skal antallet af mikrobiologiske undersøgelser  

 fordobles.
Bilag 8 Undersøgelseshyppighed Undersøgelseshyppigheden efter bilag 7 kan nedsættes som angivet nedenfor,  

 hvis de værdier, som er fremkommet ved undersøgelserne i de foregående 2 år,  

 har været ensartede og væsentligt under de højst tilladelige værdier, og der  

 ikke er påvist noget forhold, som vil kunne forringe vandets kvalitet.
A.
Ved distribution af grundvand alene Dersom vandet desinficeres, skal antallet af mikrobiologiske undersøgelser  

 fordobles.
B.
Ved distribution af grundvand og overfladevand med desinfektion.
 I forhold til ovenstående tabel firedobles antallet af mikrobiologiske  

 undersøgelser, og antallet af øvrige undersøgelser fordobles.
