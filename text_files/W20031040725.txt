Klage  

 over behandling og manglende information om risici for komplikationer i  

 forbindelse med indgreb i storetå (Hohmans osteotomi) Nævnet fandt grundlag for at kritisere speciallægens  

 information forud for operationen.
Det blev herved lagt til grund, at  

 patienten  

 ikke blev tilstrækkeligt informeret om risikoen for komplikationer og  

 bivirkninger i forbindelse med indgrebet.
Nævnet lagde vægt på, at resultatet  

 af Hohmans osteotomi er utilfredsstillende i et mindre antal tilfælde i form  

 af  

 smerter, nedsat bevægelse af storetåen eller tendens til fornyet  

 skævstilling.  

 Nævnet lagde desuden vægt på, at der ikke i journalen var anført, at der var  

 givet information herom, og at det ikke af speciallægens udtalelse til sagen  

 fremgik, at han informerede om de mulige komplikationer, som kunne komme  

 efter  

 indgrebet.
 Nævnet fandt ikke grundlag for at kritisere  

 speciallægens behandling af patienten, idet der ikke forelå egentlige  

 komplikationer  

 umiddelbart efter operationen.
