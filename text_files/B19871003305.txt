(Udførselsbekendtgørelsen) I medfør af § 6 og § 15 i lov nr. 372 af 23. december 1964 om  

 valutaforhold m.v., jfr. lovbekendtgørelse nr. 83 af 21. februar 1986  

 bestemmes herved følgende:
 § 1.  Bestemmelserne i denne bekendtgørelse finder  

 anvendelse på de varer, der omfatter af varefortegnelserne A (bilag 1) og B  

 (bilag 2).
Stk. 2.  Til udførsel af varer, der er omhandlet i stk.  

 1, kræves udførselstilledelse eller -certifikat fra den myndighed, der i  

 varefortegnelserne er anført som udførselsbevilgende myndighed for  

 vedkommende varegruppe.
For varer, der omfattes af varefortegnelse B, kræves  

 alene udførselstiladelse eller -certifikat ved udførsel til de med  

 »X« angivne landegrupper, jfr. § 6, stk. 3.
Stk. 3.  Bestemmelserne i denne bekendtgørelse omfatter  

 udførsel af såvel danske varer som genudførsel af udenlandske varer, herunder  

 udførsel fra Københavns Frihavn og toldoplag som anført i §§ 108 og 108a i  

 toldloven, jfr. lovbekendtgørelse nr. 408 af 19. maj 1987, eller levering til  

 udenlandske skibe.
Bestemmelserne omfatter såvel nye som brugte varer.
§ 2.  De varer eller varegrupper, der er opført på  

 varefortegnelse A, omfatter alle arter af vedkommende vare eller varegruppe,  

 medmindre der i fortegnelsen findes særlige specifikationer eller  

 begrænsninger for den enkelte vare eller varegruppe.
En vare eller et anlæg  

 omfattes endvidere af varefortegnelse A, når der i varen eller anlægget  

 indgår en eller flere bestanddele, som er nævnt i fortegnelsen, såfremt  

 bestanddelen udgør en væsentlig del af vedkommende vare eller anlæg efter  

 mængde, værdi eller den medgående teknologiske viden, og såfremt den kan  

 fjernes eller anvendes til andre formål.
 Stk. 2.  Industriministeriets Licenskontor fastsætter de  

 bestemmelser, efter hvilke de af denne bekendtgørelse omfattede varer  

 undtagelsesvis kan udføres uden fremlæggelse af udførselstilladelse eller  

 -certifikat.
§ 3.  Udnyttede udførselstilladelser og -certifikater  

 skal af eksportøren straks tilbagesendes til den myndighed, der har udstedt  

 dem.
Helt eller delvis ubenyttede udførselstilladelser og -certifikater skal  

 af eksportøren tilbagesendes inden 8 dage efter udløbet af deres  

 gyldighedstid.
§ 4.  Ved udførsel af varer, der er omfattet af denne  

 bekendtgørelse, skal der for den myndighed, som kontrollerer udførslen,  

 fremlægges udførselstilladelse eller -certifikat, hvor varepartiet er  

 afskrevet.
Afskrivningen skal kontrolleres og afstemples af en af de i § 7  

 nævnte myndigheder.
 § 5.  Industriministeriets Licenskontor fastsætter for  

 så vidt angår varer, for hvilke licenskontoret er udførselsbevilgende  

 myndighed, nærmere bestemmelser om benyttelse, form og indhold af  

 udførselstilladelser og -certifikater.
§ 6.  Ved oprindelsesland forstås det land, hvori  

 varerne er fremstillet, eller, hvis to eller flere lande har deltaget i  

 fremstillingen, det land, hvor den sidste væsentlige forarbejdning har fundet  

 sted, jfr.
De europæiske Fællesskabers bestemmelser om definitionen af  

 begrebet »varers oprindelse«.
 Ompakning, sortering eller blanding betragtes ikke som forarbejdning,  

 medmindre varerne efter behandlingen ikke længere kan henføres til noget  

 andet oprindelsesland end det, hvori denne behandling har fundet sted.
 Findes der særlige regler i fællesskabsforordninger eller -konventioner  

 til fastlæggelse af varers oprindelse, angives oprindelseslandet i  

 overensstemmelse med disse regler.
Stk. 2.  En vares salgsland er det land, i hvilket  

 køberen har sin forretning.
Er varen solgt gennem agent eller anden  

 mellemmand, som ikke køber for egen regning, er salgslandet det land, hvori  

 den, for hvis regning varen købes, har sin forretning.
 Stk. 3.  En vares bestemmelsesland er det land, der på  

 udførselstidspunktet er det sidst kendte land, til hvilket varen skal  

 afsendes.
§ 7.  Toldvæsenet er udførselskontrollerende  

 myndighed.
For varer, der udføres under jernbanens eller postvæsenets værge,  

 varetages udførselskontrollen dog af disse myndigheder på toldvæsenets vegne,  

 medmindre toldvæsenet af kontrolmæssige grunde fordrer varerne frembudt  

 forinden udførslen.
 § 8.  Industriministeriets Licenskontor kan kræve  

 sådanne oplysninger, som findes fornødne i forbindelse med administrationen  

 af denne bekendtgørelse.
 § 9.  Ansvaret for, at en vareudførsel finder sted i  

 overensstemmelse med reglerne i denne bekendtgørelse og med de bestemmelser,  

 der er fastsat i medfør heraf, påhviler såvel den person eller virksomhed,  

 for hvis regning udførslen sker, som den, der forestår udførslen.
§ 10.  Overtrædelse af § 1 straffes med bøde, hæfte  

 eller fængsel i indtil 2 år.
For overtrædelse, der er begået i uagtsomhed,  

 kan dog alene fastsættes straf af bøde.
 Stk. 2.  Overtrædelse af §§ 3 og 4 straffes med bøde.
 Stk. 3.  Med bøde straffes den, som undlader at afgive  

 oplysninger, der afkræves den pågældende i medfør af denne bekendtgørelse,  

 eller som afgiver urigtige eller vildledende oplysninger, medmindre strengere  

 straf er forskyldt efter den øvrige lovgivning.
 § 11.  Denne bekendtgørelse træder i kraft den 10.  

 november 1987. Samtidig ophæves bekendtgørelse af 12. august 1985.
