Lov om ændring af barselsudligningsloven (Regulering af bidragssatsen til barselsudligningsordningen) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I barselsudligningsloven, jf. lovbekendtgørelse nr. 281 af 26. marts 2019, som ændret ved lov nr. 2198 af 29. december 2020, foretages følgende ændring:
1. I § 4, stk. 2, 1. pkt., og § 4 a, stk. 1, ændres »1.225 kr.« til: »1.350 kr.« § 2 Loven træder i kraft den 1. januar 2022.
Givet på Marselisborg Slot, den 28. december 2021 Under Vor Kongelige Hånd og Segl MARGRETHE R.
