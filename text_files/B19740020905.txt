 I medfør af § 1, stk. 1 og 2, § 6, § 7, og § 16, stk. 6 i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. fastsættes:
§ 1.  Oksekød er her i landet genstand for  

 interventionskøb i henhold til Det europæiske økonomiske Fællesskabs  

 markedsordning for oksekød under forudsætning af, at kødet hidrører fra  

 voksent kvæg, der er opdrættet inden for fællesskabet, og at kødet ikke er  

 eller har været frosset.
Det er forbudt af afgive oksekød, der ikke opfylder  

 disse forudsætninger, til intervention.
Stk. 2.  Det i stk. 1 nævnte oksekød skal hidrøre fra  

 dyr af de kategorier, som er fastsat for hver interventionsforanstaltning i  

 fællesskabets bestemmelser.
Hvert dyr skal mindst opfylde følgende krav:  

 Kroppen skal overalt være middel udviklet under hensyntagen til den kategori,  

 som dyret tilhører, og må ikke være ekstremt fed i forhold til kødsætningen.
 § 2.  Den sælger, der ønsker at levere oksekød til  

 intervention, skal senest 48 timer efter slagtningen af dyrene fremsætte  

 tilbud til Direktoratet for Markedsordningerne, Torvegade 2, 1400 København  

 K, på en blanket, der på begæring tilsendes af direktoratet, og skal iøvrigt  

 forholde sig i overensstemmelse med de bestemmelser, som direktoratet  

 fastsætter i en vejledning om de omhandlede interventionskøb af oksekød.
 Stk. 2.  Det tilbudte oksekød skal opfylde de krav, der  

 er fastsat i Landbrugsministeriets bekendtgørelse nr. 395 af 29. juni 1973 om  

 tillæg til bekendtgørelse nr. 320 af 20. december 1924 angående udførsel af  

 kød m.m. af heste, hornkvæg, får, geder og svin, herunder være EØF stemplet.  

 Det tilbudte kød skal være ledsaget af det certifikat, der er omhandlet i  

 ovennævnte bekendtgørelses bilag I, kapitel XI, jfr. bilag II.
 Stk. 3.  Hele og halve kroppe skal leveres i fjerdinger  

 skåret efter direktoratets anvisning.
 § 3.  En af Direktoratet for Markedsordningerne  

 bemyndiget kontrollør foretager besigtigelse af det tilbudte oksekød.  

 Besigtigelsen sker efter direktoratets nærmere bestemmelse enten på  

 slagtestedet eller på det pågældende frysehus snarest muligt efter, at  

 direktoratet har modtaget det i § 2, stk. 1, omhandlede tilbud, og efter at  

 sælgeren har fået meddelelse om tid og sted for besigtigelsen.
 Stk. 2.  Den i stk. 1 omhandlede besigtigelse sker i  

 overværelse af sælgeren eller en repræsentant for denne, medmindre sælgeren  

 giver afkald herpå.
 Stk. 3.  Konstaterer kontrolløren, at kødet ikke  

 opfylder de fastsatte kvalitetskrav, jfr. § 1, stk. 2, skal han afvise kødet.  

 Denne afgørelse er endelig.
 Stk. 4.  Konstaterer kontrolløren, at kødet opfylder  

 kvalitetskravene, skal han tillige fastsætte købsprisen inden for de  

 prisrammer, der er fastsat i fællesskabets bestemmelser for den pågældende  

 kødkategori.
 Stk. 5.  Ved fastsættelse af købsprisen skal  

 kontrolløren tage hensyn til dyrets alder, vægt, kropsbygning og  

 fedningsgrad, således at der fastsættes minimumspris for kød fra dyr, der  

 ligger på eller lige over den i § 1, stk. 2, 2. pkt. fastsatte  

 minimumsgrænse, og maksimumspris for kød fra dyr, der ligger væsentligt over  

 denne grænse.
 Stk. 6.  Den fastsatte købspris er excl. merværdiafgift  

 og gælder for kødet aflæsset på rampe ved det pågældende frysehus.
Stk. 7.  Kontrollørens fastsættelse af købsprisen, der  

 er endelig, meddeles omgående sælgeren.
Hvis denne ikke kan akceptere den  

 fastsatte købspris, kan han skriftligt tilbagekalde tilbuddet overfor  

 Direktoratet for Markedsordningerne.
Tilbagekaldelsen skal være direktoratet  

 i hænde senest 24 timer fra det tidspunkt, sælgeren har modtaget meddelelsen.
 Stk. 8.  Uanset købelovens bestemmelser overgår risikoen  

 for oksekødet først til direktoratet, når overtagelse har fundet sted, jfr. §  

 4, stk. 3.
§ 4.  Sælgeren skal for egen regning og risiko efter  

 anvisning fra Direktoratet for Markedsordningerne transportere kødet fra  

 slagtestedet til det pågældende frysehus.
Transporten skal foregå i  

 overensstemmelse med bestemmelserne i nr. 51-56 i bilag I til den i § 2, stk.  

 2, nævnte bekendtgørelse.
Stk. 2.  Kødet skal i forbindelse med indlagringen på  

 frysehuset vejes af en statsautoriseret vejer og måler.
Den herved  

 konstaterede vægt lægges til grund ved beregning af købesummens størrelse.
 Stk. 3.  Kødet betragtes først som endeligt overtaget af  

 direktoratet, når et af direktoratet foreskrevet overtagelsesdokument er  

 underskrevet af sælgeren, frysehusets indehaver og den i § 3 omhandlede  

 kontrollør.
§ 5.  Overtrædelse af § 4, stk. 1, 2. pkt. straffes  

 med bøde.
Overtrædelse af § 1, stk. 1, 2. pkt., straffes ligeledes med bøde,  

 medmindre højere straf er forskyldt, jfr. § 16 i lov nr. 595 af 22. december  

 1972 om administration af Det europæiske økonomiske Fællesskabs forordninger  

 om markedsordninger for landbrugsvarer m.v.
 § 6.  Landbrugsministeriets bekendtgørelse nr. 496 af  

 5. september 1973 om køb af oksekød under den permanente intervention  

 ophæves.
 § 7.  Denne bekendtgørelse træder i kraft ved  

 bekendtgørelse i Lovtidende.
 Landbrugsministeriet, den 5. april 1974.
 Niels Anker Kofoed.
/J.
Rønning-Petersen.
