 Vejledning til Veterinær- og  

 Fødevaredirektoratets bekendtgørelse om autorisation af  

 teknikere til udtagning af blodprøver m.v.
Bekendtgørelsens anvendelsesområde Bekendtgørelsens formål er at åbne  

 adgang for at autoriserede dyrlæger som led i en specifik plan for  

 sygdomsbekæmpelse eller sygdomskontrol, for så vidt angår  

 sygdomme som ikke er omfattet af bilagene i husdyrsygdomsloven, kan lade sig  

 assistere af autoriserede teknikere med henblik på udtagning af  

 diagnostiske prøver på en række dyrearter.
 Endvidere åbnes der mulighed for at lade sig  

 assistere i forbindelse med udtagning af prøver som led i  

 afstamningskontrol.
 Udtagningen sker under en autoriseret dyrlæges  

 vejledning og ansvar.
 Ved specifik plan for sygdomsbekæmpelse eller  

 sygdomskontrol forstås planer godkendt af besætningens  

 dyrlæge med henblik på at diagnosticere, kontrollere eller  

 forebygge sygdomme.
 Bekendtgørelsen indebærer ikke en  

 ændring af det regelsæt veterinærsygeplejersker virker  

 under.
Hvilke prøver en autoriseret tekniker kan udtage Autorisation som tekniker kan meddeles til udtagning af:  

 blodprøver, mælkeprøver, næsesvaberprøver,  

 kloaksvaberprøver, gødningsprøver,  

 skedeflådprøver, øre- og hudskrabprøver,  

 blodprøver af brysthulen af slagtede dyr og organmateriale af slagtede  

 dyr.
Prøver der skal udtages af en autoriseret dyrlæge Den autoriserede dyrlæge skal personligt udtage  

 kateterurin, svaberprøver fra livmoderen, biopsier og lignende  

 prøver, der forudsætter en betydelig veterinærfaglig  

 viden.
Ansøgning om autorisation Ansøgning om autorisation som tekniker skal  

 indsendes til Veterinær- og Fødevaredirektoratet 1. kontor  

 ledsaget af dokumentation for den undervisning som teknikeren har modtaget af  

 den ansvarlige dyrlæge.
 Dokumentationen kan fremsendes i form af en  

 erklæring fra den ansvarlige dyrlæge, om at teknikeren af  

 dyrlægen er blevet undervist i: Udtagning af de relevante prøver  

 i teori og praksis, anatomien for det organ eller den lokalitet, hvor  

 prøven skal udtages, besøgshygiejne, brugen af det relevante  

 instrumentarium, injektionshygiejne og desinfektion, anvendelse og  

 desinfektion af fikseringsudstyr, regler for forsendelse af  

 prøvemateriale og hygiejne- og desinfektionsforanstaltninger ved  

 ambulant udtagning af prøver.
 Af ansøgningen skal det fremgå tydeligt  

 hvilke prøver på hvilke dyrearter, samt til hvilket formål  

 autorisationen skal gælde.
 Ansøgningen skal indeholde teknikerens navn og  

 adresse, samt den ansvarlige dyrlæges navn, adresse og arbejdssted.
Autorisationens ophør Autorisationen som tekniker er tilknyttet dennes  

 ansættelsesforhold hos den ansvarlige dyrlæge.
 Autorisationen bortfalder derfor ved ansættelsens  

 ophør og den ansvarlige dyrlæge skal skriftligt meddele  

 Veterinær- og Fødevaredirektoratet når den autoriserede  

 teknikers ansættelsesforhold ophører.
 Autorisationen kan tilbagekaldes hvis betingelserne  

 meddelt for autorisation ikke overholdes.
Tilladelse til andre former for lægmandsassistance Bekendtgørelsens § 4 giver Veterinær- og  

 Fødevaredirektoratet mulighed for i enkeltstående  

 tilfælde, at give tilladelse til lægmandsassistance til  

 dyrlæger i andre tilfælde end dem, der er omhandlet i  

 bekendtgørelsen.
 Bestemmelsen er en undtagelsesbestemmelse, der alene vil  

 blive anvendt efter udtalelse fra Det Veterinære Sundhedsråd i  

 hvert enkelt tilfælde.
