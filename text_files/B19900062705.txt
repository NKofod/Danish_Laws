I henhold til § 46 og § 84 samt efter bemyndigelse i henhold til lov om arbejdsmiljø, jf. lovbekendtgørelse nr. 646 af 18. december 1985 som ændret ved lov nr. 220 af 22. april 1987 og lov nr. 380 af 13.
juni 1990 samt under henvisning til Rådets direktiv nr. 87/404/EØF om tilnærmelse af medlemsstaternes lovgivning om simple trykbeholdere, optaget som bilag til denne bekendtgørelse og Rådets direktiv om ændring af direktiv 87/404/EØF, fastsættes:
 § 1.  Seriefremstillede simple trykbeholdere, der er  

 omfattet af ovennævnte direktiv, jf. dettes artikel 1, må kun markedsføres og  

 tages i brug, hvis de er konstrueret, fremstillet og forsynet med påskrifter  

 og brugsanvisning i overensstemmelse med direktivets bestemmelser, og hvis  

 dettes krav til godkendelse, kontrol og mærkning i forbindelse med  

 konstruktion og fremstilling er opfyldt.
§ 2.  Godkendelse efter direktivets artikel 8, pkt. 1,  

 af trykbeholdernes konstruktion skal foreligge fraDirektoratet for  

 Arbejdstilsynet eller et kontrolorgan inden for De Europæiske Fællesskaber,  

 der er udpeget til at foretage godkendelser efter direktivet.
Samme  

 institutioner foretager den efter en godkendelse følgende EF-verifikation og  

 EF-overvågning, jf. artikel 8, pkt. 2.
 § 3.  For trykbeholdernes brug, herunder opstilling,  

 forsyning med armatur, anvendelse og periodiske undersøgelser gælder  

 bekendtgørelse nr. 746 af 26. november 1987 om trykbeholdere og rørsystemer  

 under tryk.
 § 4.  Afgørelser truffet af Arbejdstilsynet efter  

 denne bekendtgørelse kan påklages efter Arbejdsmiljølovens § 81.
 § 5.  Med bøde eller hæfte straffes den, der  

 overtræder § 1 og § 2.
Stk. 2.  Er overtrædelsen begået af et aktieselskab,  

 anpartsselskab eller lignende, kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommuners styrelse, kan der  

 pålægges staten, kommunen elelr det kommunale fællesskab bødeansvar.
 § 6.  Bekendtgørelsen træder i kraft den 1. juli 1992.
Stk. 2.  Indtil den 1. juli 1992 kan trykbeholdere, der  

 er i overensstemmelse med ovennævnte direktivs bestemmelser, markedsføres og  

 tages i brug.
For sådanne beholdere finder kapitel 3, §§ 12, 13 og 15 samt  

 kapitel 6 i bekendtgørelse nr. 746 af 26. november 1987 om trykbeholdere og  

 rørsystemer under tryk ikke anvendelse.
Arbejdstilsynet, den 7. september 1990 Erik Andersen / Valter Bindslev Bilag RÅDETS DIREKTIV af 25. juni 1987 om tilnærmelse af medlemsstaternes lovgivning om simple trykbeholdere RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100, under henvisning til forslag fra kommissionen (* 1), under henvisning til udtalelse fra Europa-Parlamentet (* 2), under henvisning til udtalelse fra Det Økonomiske og Sociale Udvalg (* 3),  

 og ud fra følgende betragtninger:
Medlemsstaterne sørger selv for på eget territorium at beskytte personer,  

 husdyr og genstande mod den risiko for lækager eller eksplosioner, som simple  

 trykbeholdere kan være forbundet med; medlemsstaterne har ufravigelige bestemmelser vedrørende navnlig det  

 sikkerhedsniveau, som simple trykbeholdere skal overholde, og vedrørende  

 konstruktionsdata, funktion og betingelser for installering og brug, og de  

 har procedurer for kontrol inden og efter markedsføringen; sådanne  

 bestemmelser medfører ikke nødvendigvis forskellige sikkerhedsniveauer i de  

 forskellige medlemsstater, men de indbyrdes uoverensstemmelser medfører  

 hindringer for samhandelen i Fællesskabet; de nationale sikkerhedsbestemmelser bør harmoniseres for at sikre den fri  

 bevægelighed for simple trykbeholdere, uden at medlemsstaternes nuværende,  

 velbegrundede sikkerhedsniveau forringes; uanset reglen om fri bevægelighed for varer, der er en af Fællesskabets  

 grundregler, bør hindringer for den fri bevægelighed, som skyldes  

 uoverensstemmelser mellem de nationale lovgivninger om markedsføring, ifølge  

 gældende fællesskabsret, godkendes, for så vidt de kan betragtes som  

 nødvendige for et opfylde ufravigelige krav; harmoniseringen af lovgivningen  

 bør derfor i det foreliggende tilfælde begrænses til de forskrifter, som er  

 nødvendige for at opfylde ufravigelige og væsentlige sikkerhedskrav for  

 simple trykbeholdere; da disse sikkerhedskrav er væsentlige, bør de erstatte  

 de nationale forskrifter på området; dette direktiv indeholder derfor kun de væsentlige af ufravigelige krav;  

 for at lette bevisførelsen for overensstemmelse med disse væsentlige krav må  

 simple trykbeholdere være omfattet af harmoniserede europæiske standarder for  

 bl.a. konstruktion, funktion, installering, hvis overholdelse giver ret til  

 at formode, at produkterne er i overensstemmelse med de væsentlige  

 sikkerhedskrav; sådanne harmoniserede europæiske standarder udarbejdes af  

 private organer og bør bevare deres ikke bindende status; i dette øjemed  

 anerkendes Den Europæiske Standardiseringsorganisation (CEN) og Den  

 Europæiske Komite for Elektroteknisk Standardisering (CENELEC) som organer  

 med kompetence til at vedtage harmoniserede standarder i overensstemmelse med  

 de generelle retningslinjer for samarbejde mellem Kommissionen og disse to  

 organer, som blev underskrevet den 13. november 1984; i dette direktiv er en  

 harmoniseret standard en teknisk specifikation (europæisk standard eller  

 harmoniseringsdokument), som er vedtaget af et af disse to organer eller af  

 dem begge efter henstilling fra Kommissionen i overensstemmelse med Rådets  

 direktiv 83/189/EØF af 28. marts 1983 om en informationsprocedure med hensyn  

 til tekniske standarder og forskrifter (* 4) og de allerede nævnte generelle  

 retningslinjer; det er nødvendigt at kontrollere overholdelsen af disse tekniske  

 forskrifter for at beskytte brugere og tredjemænd effektivt; de nuværende  

 kontrolprocedurer er ikke de samme i de forskellige medlemsstater; for at  

 undgå flerdobbelt kontrol, der samtidig er til hinder for disse beholderes  

 fri bevægelighed, bør medlemsstaterne anerkende hinandens kontrol; for at  

 lette denne gensidige kontrolanerkendelse bør der bl.a. fastsættes  

 harmoniserde fællesskabsprocedurer og foretages en harmonisering af de  

 kriterier, som benyttes, når der skal udpeges organer til at tage sig af  

 undersøgelser, overvågning og kontrol; hvis en simpel trykbeholder er forsynet med EF-mærket, formodes den at  

 være i overensstemmelse med dette direktiv, og gentagelse af allerede udført  

 kontrol i forbindelse med import eller ibrugtagning er derfor unødvendig;  

 alligevel vil det kunne ske, at simple trykbeholdere bringer sikkerheden i  

 fare; der bør derfor fastsættees en procedure, som kan formindske denne  

 risiko - UDSTEDT FØLGENDE DIREKTIV:
Anvendelsesområde, markedsføring og fri bevægelighed Artikel 1 1. Dette direktiv finder anvendelse på  

 seriefremstillede simple trykbeholdere.
 2. Ved simple trykbeholdere forstås alle svejsede  

 beholdere, som udsættes for et indre overtryk, der er højere end 0,5 bar, og  

 som er bestemt til at indeholde luft eller kvælstof, og som ikke er bestemt  

 til at udsættes for fyring.
 Endvidere gælder:
- de dele og samlinger, der bidrager til trykbeholderens styrke, er  

 fremstillet af ulegeret kvalitetsstål, af ulegeret aluminium eller af  

 ikke-modningshærdende aluminiumlegeringer; - beholderen består af - en cylindrisk del med cirkelformet vinkelret snit, der er lukket af  

 kuplede udadvendte endebunde og/eller af flade endebunde.
Endebundene har  

 samme drejeakse som den cylindriske del, eller - to kuplede endebunde med samme drejeakse; - beholderens højeste driftstryk er mindre end eller lig med 30 bar, og  

 produktet af dette tryk og beholderens volumen (PS x V) er lig med højst 10  

 000 bar x 1; - den laveste driftstemperatur må ikke være under -50 grader C, og den  

 højeste driftstemperatur må ikke være over 300 grader C for stålbeholdere og  

 100 grader C for beholdere af aluminium eller aluminiumlegeringer.
 3. Direktivets anvendelsesområde omfatter ikke  

 følgende beholdere:
- beholdere, der er specielt konstrueret til brug inden for det nukleare  

 område, og hvis svigt kan medføre frigivelse af radioaktivitet, - beholdere, der er specielt bestemt til udstyr eller fremdrift af skibe  

 eller luftfartøjer, - ildslukkere.
Artikel 2 1. Medlemsstaterne træffer alle nødvendige  

 foranstaltninger, for at de i artikel 1 omhandlede beholdere, i det følgende  

 benævnt beholdere, kun kan markedsføres og tages i brug, såfremt de ved  

 korrekt installering og vedligeholdelse og ved anvendelse i overensstemmelse  

 med deres formål ikke frembyder nogen risiko for mennesker, husdyr eller  

 ejendom.
 2. Dette direktiv berører ikke medlemsstaternes  

 mulighed for under overholdelse af traktaten at stille krav, som de finder  

 nødvendige for at sikre beskyttelsen af arbejdstagere ved anvendelsen af  

 beholderne, for så vidt der ikke derved kræves ændringer af beholderne i  

 forhold til specifikationerne i dette direktiv.
Artikel 3 1. Beholdere, hvis produkt PS x V er større end 50 bar  

 x 1, skal opfylde de i bilag I anførte væsentlige sikkerhedskrav.
 2. Beholdere, hvis produkt PS x V er mindre end eller  

 lig med 50 bar x 1, skal være fremstillet efter de konstruktionsmæssige  

 bestemmelser på området i en af medlemsstaterne samt være forsynet med de i  

 bilag II, punkt 1, nævnte påskrifter med undtagelse af det EF-mærke, der er  

 nævnt i artikelt 16.
Artikel 4 Medlemsstaterne kan ikke modsætte sig, at beholdere, som opfylder dette  

 direktivs bestemmelser, markedsføres og tages i brug på deres område.
Artikel 5 1. Medlemsstaterne går ud fra, at beholdere opfylder  

 de i artikel 3 omhandlede væsentlige sikkerhedskrav, når de er forsynet med  

 et EF-mærke, som angiver, at de er i overensstemmelse med de relevante  

 nationale standarder til gennemførelse af de harmoniserede standarder, hvis  

 referencer er blevet offentliggjort i De Europæiske Fællesskabers  

 Tidende.
Medlemsstaterne offentliggør referencerne for disse nationale  

 standarder.
 2. Medlemsstaterne går ud fra, at beholdere, på hvilke  

 fabrikanten ikke eller kun delvis har anvendt de i stk. 1 omtalte standarder,  

 eller i mangel af standarder, opfylder de væsentlige krav i artikel 3, når  

 der er udstedt EF-typeattest for dem, og deres overensstemmelse med den  

 godkendte model bekræftes af EF-mærket.
Artikel 6 Skønner en medlemsstat eller Kommissionen, at de i artikel 5, stk. 1,  

 omhandlede harmoniserede standarder ikke fuldt ud opfylder de i artikel 3  

 omhandlede væsentlige krav, underretter Kommissionen eller medlemsstaten det  

 i henhold til direktiv 83/189/EØF nedsatte stående udvalg, herefter benævnt  

 »udvalget«, og anfører begrundelsen herfor.
Udvalget afgiver straks  

 udtalelse.
 Under hensyn til udvalgets udtalelse meddeleler Kommissionen  

 medlemsstaterne, om det er nødvendigt at trække de pågældende standarder  

 tilbage i de i artikel 5, stk. 1, nævnte publikationer.
Artikel 7 1. Konstaterer en medlemsstat, at beholdere, som er  

 forsynet med EF-mærket, og som anvendes til deres formål, frembyder en risiko  

 for mennesker, husdyr eller ejendom, træffer den alle fornødne  

 foranstaltninger for at trække produkterne tilbage fra markedet eller forbyde  

 eller begrænse deres markedsføring.
Medlemsstaten underretter omgående Kommissionen om denne foranstaltning og  

 anfører begrundelsen for sin afgørelse, herunder om den manglende  

 overensstemmelse skyldes 2. Kommissionen indleder konsultationer med de berørte  

 snarest muligt.
Konstaterer den efter disse konsultationer, at den i stk. 1  

 nævnte foranstaltning er berettiget, underretter den omgående den  

 initiativtagende medlemsstat samt de øvrige medlemsstater.
Er den i stk. 1  

 nævnte afgørelse begrundet i en mangel i standarderne, og den medlemsstat,  

 der har truffet de pågældende foranstaltninger, agter at opretholde dem,  

 hører Kommissionen de berørter parter og underretter derefter udvalget inden  

 to måneder og iværksætter proceduren i artikel 6.
 3. Såfremt en beholder, der ikke opfylder kravene, er  

 forsynet med EF-mærket, træffer den pågældende medlemsstat passende  

 foranstaltninger mod den, der har anbragt mærket, og underretter Kommissionen  

 og de øvrige medlemsstater herom.
 4. Kommissionen sørger for, at medlemstaterne holdes  

 underrettet om procedurens forløb og resultater.
Godkendelsesprocedurer Artikel 8 1. Forud for fremstilling af beholdere, hvis produkt  

 PS x V er større end 50 bar x 1, og som - underrette et godkendt kontrolorgan som omhandlet i artikel 9, der på  

 grundlag af de i bilag II, punkt 3, omhandlede tekniske konstruktionsdata  

 udsteder en attest om, at disse data er relevante, eller - underkaste en beholdermodel den i artikel 10 nævnte EF-typeafprøvning; 2. Beholdere, som er fremstillet i overensstemmelse  

 med de artikel 5, stk. 1, nævnte standarder eller med den godkendte model,  

 underkastes inden deres markedsføring, - den i artikel 12 nævnte EF-overensstemmelseserklæring, eller - den i artikel 11 nævnte EF-verifikation.
 3. Dokumenter og korrespondance vedrørende de i stk. 1  

 og 2 nævnte godkendelsesprocedurer udfærdiges på et af de officielle sprog i  

 den medlemsstat, hvor det godkendte organ er etableret, eller på et sprog,  

 som dette organ har accepteret.
Artikel 9 1. Hver medlemsstat underretter Kommissionen og de  

 øvrige medlemsstater om de godkendte organer, som skal foretage de i artikel  

 8, stk. 1 og 2, nævnte godkendelsesprocedurer.
Kommissionen offentligør til  

 orientering listen over disse organer samt det kendenummer, de har fået  

 tildelt, i De Europæiske Fællesskabers Tidende og sørger for, at den  

 ajourføres.
 2. Bilag III indeholder de mindstekrav,  

 medlemsstaterne skal overholde i forbindelse med godkendelse af disse  

 organer.
3. En medlemsstat, som har godkendt et organ, skal  

 trække godkendelsen tilbage, hvis den konstaterer, at organet ikke længere  

 opfylder de i bilag III opstillede krav.
Den underretter omgående  

 Kommissionen og de øvrige medlemsstater herom.
EF-Typeafprøvning Artikel 10 1. EF-typeafprøvningen er den procedure, hvorefter det  

 godkendte kontrolorgan konstaterer og bekræfter, at en beholdermodel opfylder  

 de bestemmelser i direktivet, som gælder for den.
2.Ansøgningen om EF-typeafprøvning indgives af fabrikanten eller dennes  

 befuldmægtigede til et enkelt godkendt kontrolorgan for en beholdermodel  

 eller en model, der er repræsentativ for en familie af beholdere.
Den  

 befuldmægtige skal være etableret i Fællesskabet.
 Ansøgningen skal indeholde:
- navn og adresse på fabrikanten eller dennes befuldmægtigede samt  

 angivelse af beholdernes fremstillingssted; - de i bilag II, punkt 3, omtalte tekniske konstruktionsdata.
 Ansøgningen ledsages af en beholder, der er repræsentativ for den  

 planlagte produktion.
 3. Kontrolorganet foretager EF-typeafprøvningen i  

 henhold til nedenstående fremgangsmåde.
 Det foretager en gennemgang af de tekniske konstruktionsdata for at  

 kontrollere, om de svarer til kravene, og afprøver den indgivne beholder.
Under undersøgelsen af beholderen skal organet 4. Opfylder modellen de bestemmelser, som gælder for  

 den, udsteder organet en EF-typeattest, som meddeles ansøgeren.
I attesten  

 anføres afprøvningens resultater og de betingelser, den eventuelt har været  

 underkastet, og den indeholder de beskrivelser og tegninger, som er  

 nødvendige for at identificere den godkendte model.
 Kommissionen, de øvrige godkendte organer og de øvrige medlemsstater kan  

 få en kopi af attesten og kan efter begrundet anmodning få en kopi af de  

 tekniske konstruktionsdata og af rapporten over de udførte undersøgelser og  

 afprøvninger.
5. Et organ, som afslår at udstede en EF-typeattest,  

 underretter de øvrige godkendte organer herom.
Et organ, som trækker en  

 EF-typeattest tilbage, underretter den medlemsstat, som har godkendt det,  

 herom.
Medlemsstaten underretter derpå de øvrige medlemsstater og  

 Kommissionen herom og anfører begrundelsen for afgørelsen.
EF-Verifikation Artikel 11 1. EF-verifikationen har til formål at kontrollere og  

 attestere, at seriefremstillede beholdere er i overensstemmelse med de i  

 artikel 5, stk. 1, nævnte standarder eller med den godkendte model.
Den  

 udføres af et godkendt kontrolorgan i overensstemmelse med nedenstående  

 bestemmelser.
Dette organ udsteder en EF-verifikationsattest og anbringer det  

 i artikel 16 nævnte overensstemmelsesmærke.
2. Verifikationen udføres på de partier af beholdere,  

 som indgives af fabrikanten eller dennes befuldmægtigede, som er etableret i  

 Fællesskabet.
Disse partier ledsages af den i artikel 10 nævnte EF-typeattest  

 eller, såfremt beholderne ikke er fremstillet i overensstemmelse med en  

 godkendt model, de i bilag II, punkt 3, nævnte tekniske konstruktionsdata.
I  

 sidstnævnte tilfælde undersøger det godkendte organ forud for  

 EF-verifikationen de tekniske data for at attestere, at de svarer til  

 kravene.
3. Under undersøgelsen af et parti kontrollerer  

 organet, at beholderne er fremstillet og kontrolleret i overensstemmelse med  

 de tekniske konstruktionsdata, og gennemfører på hver beholder til afprøvning  

 af dens styrke en væsketrykprøvning eller en lufttrykprøvning med samme  

 effekt ved et tryk Ph på 1,5 gange beregningstrykket.
Trykprøvningen med luft  

 er betinget af, at den medlemsstat, hvor prøvningen foretages, godkender  

 sikkerhedsforskrifterne for prøvningen.
Desuden kontrollerer organet  

 svejsningernes kvalitet ved prøvninger på prøveemner, som efter fabrikantens  

 valg udtages på en emneprøve eller en beholder.
Prøvningerne foretages på  

 langsømmene.
Når der anvendes forskellig svejsemetode til langsømme og  

 rundsømme, gentages afprøvningerne imidlertid på rundsømmene.
 For de i bilag 1, punkt 2.1.2, omhandlede beholdere erstattes disse  

 prøvninger på prøveemner af en væsketrykprøvning på 5 tilfældigt udtagne  

 beholdere for hvert parti for at kontrollere, om de er i overensstemmelse med  

 de i bilag I, punkt 2.1.2 angivne forskrifter.
EF-Overensstemmelseserklæring Artikel 12 1. Den fabrikant, som opfylder forpligtelserne i  

 artikel 13, anbringer det i artikel 16 nævnte EF-mærke på beholderne, som  

 ifølge hans erklæring er i overensstemmelse med de i artikel 5, stk. 1,  

 nævnte standarder eller med en godkendt model.
Fabrikanten er med denne  

 procedure med erklæring om EF-overensstemmelse underkastet EF-overvågning,  

 når produktet PS x V er større end 200 bar x 1.
2. Formålet med EF-overvågningen er i overensstemmelse  

 med artikel 14 at føre tilsyn med, at fabrikanten opfylder forpligtelserne i  

 artikel 13, stk. 2, korrekt.
Den gennemføres af det kontrolorgan, som har  

 udstedt den i artikel 10 nævnte EF-typeattest, når beholderne er fremstillet  

 i overensstemmelse med en godkendt model, eller i det modsatte tilfælde af  

 det organ, som har fået de tekniske konstruktionsdata tilsendt i  

 overensstemmelse med artikel 8, stk. 1, litra a), første led.
Artikel 13 1. Når fabrikanten benytter den i artikel 12 nævnte  

 procedure, skal han, inden fremstillingen påbegyndes, tilsende det godkendte  

 organ, som har udstedt EF-typeattesten eller attesten om, at kravene er  

 opfyldt, et dokument, som beskriver fremstillingsmetoderne, samt alle de  

 systematiske dispositioner, som er truffet i forvejen, og som vil blive  

 iværksat for at sikre, at beholderne er i overensstemmelse med de i artikel  

 5, stk. 1, nævnte standarder eller den godkendte model.
 Dette dokument skal bl.a. indeholde:
Disse undersøgelser og afprøvninger skal udføres under ansvar af  

 kvalificeret personale, som er tilstrækkelig uafhængigt af produktionen, og  

 skal sammenfattes i en rapport, 2. Når produktet PS x V er større end 200 bar x 1,  

 skal fabrikanten desuden give det organ, som EF-overvågningen påhviler,  

 adgang til fremstillings- og oplagringsstederne, for at det kan foretage  

 kontrol, give det mulighed for at udtage beholdere til afprøvning og overlade  

 det alle nødvendige oplysninger, herunder - de tekniske konstruktionsdata - kontroldokumentet - den eventuelle EF-typeattest eller attest om, at kravene er opfyldt - en rapport over de udførte undersøgelser og afprøvninger.
Artikel 14 1. Det godkendte organ, som har udstedt  

 EF-typeattesten eller attesten om, at kravene er opfyldt, skal inden den  

 dato, hvor fremstillingen påbegyndes, gennemgå det i artikel 13, stk. 1,  

 nævnte dokument samt de i bilag II, punkt 3, nævnte tekniske  

 konstruktionsdata for at attestere, at de svarer til kravene, såfremt  

 beholderne ikke fremstilles i overensstemmelse med en godkendt model.
2. Endvidere skal organet under fremstillingen, når  

 produktet PS x V er større end 200 bar x 1, - sikre sig, at fabrikanten effektivt kontrollerer de seriefremstillede  

 beholdere i overensstemmelse med artikel 13, stk. 1, litra c) - uden varsel udtage stikprøver på beholderes fremstillings- og  

 oplagringssteder med henblik på verifikation.
 Organet tilsender den medlemsstat, som har godkendt det, en kopi af  

 verifikationsrapporten, som på forlangende også sendes til de øvrige  

 godkendte organer, de øvrige medlemsstater og Kommissionen.
EF-Mærket Artikel 15 Konstateres det, at EF-mærket er anbragt uberettiget på beholdere, - som ikke er i overensstemmelse med den godkendte model - som er i overensstemmelse med en godkendt model, men at denne ikke  

 opfylder de væsentlige krav i artikel 3, - som, for så vidt angår de i artikel 8, stk. 1, litra a), nævnte  

 beholdere, ikke er i overensstemmelse med de pågældende standarder i artikel  

 5, stk. 1, - for hvilke fabrikanten ikke overholder de forpligtelser, som påhviler  

 ham i henhold til artikel 13, underretter det organ, som EF-overvågningen påhviler, den pågældende  

 medlemsstat og trækker i givet fald EF-typeattesten tilbage.
Artikel 16 1. EF- mærket og de i bilag II, punkt 1, anførte  

 påskrifter skal anbringes tydeligt, letlæseligt og således, at de ikke kan  

 slettes, på beholderen eller på en mærkeplade, som ikke kan fjernes fra  

 beholderen.
 EF-mærket udgøres af tegnet Ce, de to sidste tal for det år, hvor mærket  

 er blevet anbragt, og det i artikel 9, stk. 1, omhandlede kendenummer fra det  

 godkendte organ, som EF-verifikationen eller EF-overvågningen påhviler.
 2. Der må ikke på beholderne anbringes mærker eller  

 påskrifter, der kan forveksles med EF-mærket.
Afsluttende bestemmelser Artikel 17 Enhver afgørelse, som træffes i henhold til dette direktiv, og som fører  

 til indskrænkninger i markedsføringen og/eller ibrugtagningen af en beholder,  

 begrundes klart.
Afgørelsen meddeles hurtigst muligt den berørte part, og det  

 angives, hvilke ankemuligheder der findes i den nævnte medlemsstats  

 lovgivning, samt inden for hvilke frister der skal ankes.
Artikel 18 1. Medlemsstaterne vedtager og offentliggør inden den  

 1. januar 1990 de nødvendige love og administrative bestemmelser for at  

 efterkomme dette direktiv.
De underretter straks Kommissionen herom.
 De anvender disse bestemmelser fra den 1. juli 1990.
 2. Medlemsstaterne meddeler Kommissionen ordlyden af  

 de nationale retsforskrifter, som de udsteder på det område, der er omfattet  

 af dette direktiv.
Artikel 19 Dette direktiv er rettet til medlemsstaterne.
 Udfærdiget i Luxembourg, den 25. juni  

 1987.
På Rådets vegne H.
DE CROO Formand BILAG I De væsentligste sikkerhedskrav til beholderne er anført i det følgende.
1. MATERIALER Materialer skal udvælges under hensyn til den planlagte anvendelse af  

 beholderne og under iagttagelse af punkt 1.1-1.4.
1.1 Trykbærende dele De i artikel 1 omhandlede materialer, der anvendes til fremstilling af de  

 trykbærende dele, skal være:
- svejselige; - duktile og seje, således at brud ved den laveste driftstemperatur ikke  

 forårsager fragmentering eller sprødbrud; - ældningsbestandige.
 For beholdere af stål skal materialerne ligeledes opfylde bestemmelserne i  

 punkt 1.1.1, og for beholdere af aluminium eller aluminiumlegeringer skal de  

 ligeledes opfylde bestemmelserne i punkt 1.1.2.
 Disse materialer skal som beskrevet i bilag II være ledsaget af et  

 kontroldokument udarbejdet af materialets producent.
1.1.1. Beholdere af stål Det ulegerede kvalitetsstål skal opfylde følgende forskrifter:
- størsteværdien for trækstyrken Rm, maks skal være under 580 N/m(m2); - brudforlængelsen skal - - hvis prøvestangen udtages parallelt med materialets valseretning - være:
A >= 22% ved en godstykkelse på >= 3 mm, A80 mm >= 17% ved en godstykkelse på < 3 mm; - hvis prøvestangen udtages vinkelret på materialets valseretning - være:
A >= 20% ved en godstykkelse på >= 3 mm, A80 mm >= 15% ved en godstykkelse på < 3 mm; - middelværdien for brudenergien KCV, der udregnes på grundlag af 3  

 prøvestænger udtaget i længderetningen, skal være mindst 35 J/cm2 ved den  

 laveste driftstemperatur; kun en af de tre værdier må være mindre end 35  

 J/cm2 og under ingen omstændigheder mindre end 25 J/cm2.
 Denne kvalitet skal kontrolleres for stål, der er beregnet til  

 fremstilling af beholdere, hvis laveste driftstemperatur er mindre end -10  

 grader C, og hvis godstykkelse er på over 5 mm.
1.1.2. Aluminiumbeholdere Ulegeret aluminium skal have et aluminiumindhold på mindst 99,5%, og de  

 legeringer, der er beskrevet i artikel 1, stk. 2, skal ved den maksimale  

 driftstemperatur have en tilstrækkelig modstandsdygtighed over for  

 interkrystallinsk korrosion.
 Endvidere skal disse materialer opfylde følgende bestemmelser:
- størsteværdien for trækstyrken Rm, maks skal være mindre end eller lig  

 med 350 N/mm2; - brudforlængelsen skal - - hvis prøvestangen udtages parallelt med materialets valseretning -  

 være:A >= 16%; - og hvis prøvestangen udtages vinkelret på materialets valseretning -  

 være:A >= 14%.
1.2 Svejsematerialer De materialer, der anvendes til svejsninger på eller af trykbeholdere,  

 skal være egnede og forenelige med de materialer, der skal svejses.
1.3 Tilbehør, der bidrager til beholderens styrke Dette tilbehør (bolte, møtrikker, . . .) skal være fremstillet af et  

 materiale som specificeret i punkt 1.1. eller af andre egnede former for  

 stål, alminium eller aluminiumlegering, der er forenelige med de materialer,  

 der anvendes i fremstillingen af trykbærende dele.
 De sidstnævnte materialer skal ved laveste driftstemperatur have en  

 passende brudforlængelse og sejhed.
1.4 Dele, der ikke er trykbærende Alle de dele på beholdere, der er samlet ved svejsning, og som ikke er  

 trykbærende, skal være fremstillet af materialer, som er forenelige med det  

 materiale, som de dele, de fastsvejses til, er fremstillet af.
2. BEHOLDERENS KONSTRUKTION Fabrikanter skal ved konstruktionen af beholderne fastlægge deres  

 anvendelse ved at vælge - den laveste driftstemperatur Tmin, - den højeste driftstemperatur Tmax, - det højeste driftstryk PS.
 Selv om der er fastsat en laveste dritstemperatur på over -10 grader C,  

 skal materialernes specifikationer dog være opfyldt ved -10 grader C.
 Fabrikanten skal endvidere tage hensyn til følgende:
- det skal være muligt at kontrollere det indvendige af beholderne; - det skal være muligt at tømme beholderne; - de mekaniske egenskaber skal bevares konstant under anvendelse af  

 beholderne i overensstemmelse med deres formål; - beholderne skal have en passende korrosionsbeskyttelse under hensyn til  

 deres foreskrevne anvendelse, og til, at følgende er sikret under de foreskrevne anvendelsesbetingelser:
- at beholderne ikke udsættes for belastninger, som kan skade deres  

 brugssikkerhed; - at det indre tryk ikke vedvarende overstiger det højeste driftstryk PS;  

 det kan dog i en kort periode overskrides med højst 10%.
Rundsømme og langsømme skal udføres ved svejsning med fuld indtrængning  

 eller en tilsvarende stærk svejsning.
Konvekse endestykker, bortset fra  

 halvkugleformede stykker, skal have en cylindrisk kant.
2.1. Godstykkelse Hvis produktet PS x V er mindre end eller lig med 3 000 bar x 1, skal  

 fabrikanten vælge en af de i punkt 2.1.1 og 2.1.2 beskrevne metoder til  

 beregning af godstykkelsen; hvis produktet PS x V er over 3 000 bar x 1,  

 eller hvis den maksimale driftstemperatur overstiger 100IC, skal tykkelsen  

 beregnes efter metoden i punkt 2.1.1.
 Den faktiske godstykkelse for cylindriske svøb og bunden skal imidlertid  

 være mindst 2 mm for beholdere af stål og mindst 3 mm for beholdere af  

 aluminium eller aluminiumlegeringer.
2.1.1. Beregningsmetode Mindstetykkelsen for trykbærende dele skal beregnes under hensyn til  

 styrken af følgende spændinger og følgende forskrifter:
- det tryk, der lægges til grund for beregninger, skal være større end  

 eller lig med det valgte højeste driftstryk, - den tilladte generelle membranspænding skal være mindre end eller lig  

 med den laveste af værdierne 0,6 RET eller 0,3 Rm.
Fabrikanten skal til  

 bestemmelse af den tilladte spænding anvende de af materialefabrikanten  

 garanterede mindsteværdier for RET og Rm.
 Når den cylindriske del af beholderen har en eller flere langsømme, der er  

 fremstillet ved en ikke-automatisk svejsningsproces, skal tykkelsen, beregnet  

 som angivet ovenfor, dog ganges med koefficienten 1,15.
2.1.2. Forsøgsmetode Godstykkelsen skal beregnes således, at beholderne ved rumtemperatur kan  

 modstå et tryk, der svarer til mindst fem gange det højeste driftstryk med en  

 vedvarende deformationsfaktor for omkredsen på mindre end eller lig med 1%.
3. FABRIKATION AF BEHOLDERNE Beholderne skal fremstilles og underkastes fabrikationskontrol i  

 overensstemmelse med de i punkt 3 i bilag II omhandlede tekniske  

 konstruktionsdata.
3.1. Forberedelse af emnerne Forberedelsen af emnerne (formning og fugning . . .) må ikke medføre  

 overfladefejl, revner eller ændringer i de mekaniske egenskaber, som kan være  

 sikkerhedsfarlige.
3.2. Svejsninger på trykbærende dele Svejsningers og de tilstødende områders egenskaber skal svare til de  

 svejste materialers og må ikke fremvise overfladefejl eller indre fejl, som  

 kan være sikkerhedsfarlige.
Svejsningerne skal udføres af svejsere eller operatører, der har de  

 nødvendige kvalifikationer, efter godkendte svejsemetoder.
Sådanne  

 godkendelser og kvalifikationsundersøgelser skal foretages af godkendte  

 kontrolorganer.
Fabrikanten skal endvidere sikre sig, at svejsningernes kvalitet er  

 konstant ved på hensigtsmæssig måde at foretage relevante undersøgelser under  

 fremstillingen.
Der skal udarbejdes en rapport om disse undersøgelser.
4. IBRUGTAGNING AF BEHOLDERNE Hver beholder skal være ledsaget af den i punkt 2 i bilag II omhandlede  

 brugsanvisning, der er affattet af fabrikanten.
BILAG II 1. EF-MÆRKE OG PÅSKRIFTER Beholderen eller mærkepladen skal være forsynet med det i artikel 16  

 nævnte EF-mærke og mindst følgende påskrifter:
- højeste driftstryk PS i bar - højeste driftstemperatur Tmax i grader C - laveste driftstemperatur Tmin i grader C - beholderens volumen V i l - fabrikantens navn eller mærke - beholderens typeidentifikation og serie- eller partinummer.
 Når der anvendes en mærkeplade, skal den være udformet således, at den  

 ikke kan genanvendes, og der skal være plads til eventuelle andre påskrifter.
2. BRUGSANVISNING Brugsanvisningen skal indeholde følgende:
- oplysningerne i punkt 1 ovenfor med undtagelse af beholderens  

 serienummer; - den planlagte anvendelse; - de vedligeholdelses- og installeringsoplysninger, som er nødvendige for,  

 at beholderen kan anvendes uden sikkerhedsfare.
 Den affattes på det eller de officielle sprog i den medlemsstat, hvortil  

 den er bestemt.
3. TEKNISKE KONSTRUKTIONSDATA De tekniske konstruktionsdata skal indeholde en beskrivelse af de  

 teknikker og aktiviteter, der anvendes for at opfylde de i artikel 3 nævnte  

 væsentlige krav eller de i artikel 5, stk. 1, nævnte standarder, herunder:
- de valgte materialer, - de valgte svejsemetoder, - de valgte kontrolforanstaltninger, - alle relevante oplysninger vedrørende beholdernes udformning.
 Når de i artikel 11 til 14 fastsatte procedurer anvendes, skal de tekniske  

 konstruktionsdata endvidere omfatte:
4. DEFINITIONER OG SYMBOLER 4.1. Definitioner - enten den øvre flydespænding »ReH«, for et materiale med en  

 nedre og en øvre flydespænding, - eller 0,2% spændingen »Rp 0,2«, - eller 1,0% spændingen »Rp 1,0« for ikkelegeret aluminium.
 I samme familie indgår beholdere, som kun adskiller sig fra modellen ved  

 deres diameter, for så vidt de i bilag I, punkt 2.1.1 og 2.1.2 nævnte  

 forskrifter overholdes, og/eller ved længden af deres cylindriske del inden  

 for følgende grænser:
- såfremt modellen foruden bundene består af et eller flere svøb, skal  

 varianterne omfatte mindst et svøb; - såfremt modellen udelukkende består af to kuplede bunde, skal  

 varianterne ikke omfatte svøb.
 Variationer i længden, der medfører ændringer i åbninger og/eller huller,  

 skal være anført på tegningen for hver variant.
4.2 Symboler A forlængelse efter brud (Lo = 5,65 kvadratrod So) % A80 mm forlængelse efter brud (Lo = 80 mm) % KCV brudenergi J/(cm2) P beregningstryk bar PS driftstryk bar Ph hydraulisk prøvningstryk eller tryk ved prøvning med luft bar Rp 0,2 0,2% spænding N/(mm2) RET flydespænding ved den højeste driftstemperatur N/(mm2) ReH øvre flydespænding N/(mm2) Rm trækstyrke ved rumtemperatur N/(mm2) Tmaks højeste driftstemperatur grader C Tmin laveste driftstemperatur grader C V beholderens volumen l Rm, maks maksimal trækstyrke N/(mm2) Rp1,0 1,0% spænding N/(mm2) BILAG III MINIMUMSKRITERIER, SOM MEDLEMSSTATERNE SKAL LÆGGE TIL GRUND VED UDPEGNING  

 AF KONTROLORGANER, DER SKAL FORETAGE EF-KONTROL 1. Kontrolorganet, dets leder og dets personale, som  

 skal udføre kontrollen, må hverken være ophavsmand til konstruktionen,  

 fabrikant, leverandør eller være beskæftiget med montage af de beholdere  

 eller anlæg, som de skal kontrollere, eller nogen af disse personers  

 befuldmægtigede, de må hverken som selvstændige eller som befuldmægtigede  

 deltage i konstruktion, fabrikation, salg eller vedligeholdelse af disse  

 beholdere eller anlæg.
Dette udelukker ikke mulighed for, at der kan  

 udveksles tekniske oplysninger mellem fabrikant og kontrolorgan.
 2. Kontrolorganet og det personale, der skal udføre  

 kontrollen, skal udøve kontrolvirksomheden med faglig integritet og teknisk  

 kompetence på højeste plan og være uafhængig af enhver form for pression og  

 incitament navnlig af finansiel art, som kan påvirke deres bedømmelse eller  

 resultaterne af deres kontrol, herunder navnlig pression og indflydelse fra  

 personer eller grupper af personer, der har interesse i kontrolresultaterne.
 3. Kontrolorganet skal råde over det personale og  

 besidde de midler, som er nødvendige for på fyldestgørende måde at udføre de  

 tekniske og administrative opgaver i forbindelse med udførelsen af kontrollen  

 og have adgang til det til ikke normalt forekommende kontrolopgaver  

 nødvendige materiale.
4. Det personale, som skal udføre kontrollen, skal  

 have - en god teknisk og faglig uddannelse, - et tilstrækkeligt kendskab til forskrifterne vedrørende den kontrol, det  

 udfører, og en tilstrækkelig praktisk erfaring med en sådan kontrol, - den nødvendige færdighed i at udarbejde attester, rapporter og  

 redegørelser, som gengiver resultaterne af den udførte kontrol.
5. Det personale, som skal udføre kontrollen, skal  

 sikres fuld uafhængighed.
Aflønningen af hver enkelt ansat må hverken være  

 afhængig af det antal kontrolfunktioner, denne udfører, eller af kontrollens  

 resultater.
 6. Kontrolorganet skal tegne en ansvarsforsikring,  

 medmindre det civilretlige ansvar dækkes af staten på grundlag af nationale  

 retsregler, eller medmindre kontrollen udføres direkte af medlemsstaten.
 7. Kontrolorganets personale er bundet af  

 tavshedspligt om alt, hvad det får kendskab til under udøvelsen af sin  

 virksomhed (undtagen over for de kompetente administrative myndigheder i den  

 stat, hvor det udøver sin virksomhed) i forbindelse med dette direktiv eller  

 enhver national retsforskrift udstedt i medfør af dette.
(* 1) EFT nr.
C 89 af 15.4.1986, s. 2.
(* 2) EFT nr.
C 190 af 20.7.1987.
(* 3) EFT nr.
C 328 af 22.12.1986, s. 20.
