(Til samtlige ministerier og styrelser) 1. Med virkning fra den 1. september 1985 varetages  

 redaktion og udgivelse af Lov- og Ministerialtidende af justitsministeriet,  

 sekretariatet for retsinformation.
 2. Lov- og Ministerialtidendes adresse vil fra den 11.  

 september 1985 være: »Vægtergården«, Axeltorv 6, 5. sal, 1609  

 København V, tlf. (01) 32 52 22.
 Alle henvendelser vedrørende Lov- og Ministerialtidende rettes direkte til  

 den anførte adresse.
 3. Man finder samtidig anledning til at henlede  

 opmærksomheden på kapitel II i cirkulære nr. 4 af 10. januar 1966 om  

 ikrafttræden og kundgørelse af love og anordninger:
»II.
Fremgangsmåden ved kundgørelse i Lovtidende § 6.  Samme dag stadfæstelse af en lov har fundet  

 sted, bør et eksemplar af lovforslaget, således som dette er vedtaget ved  

 tredie behandling, sendes til redaktionen af Lovtidende.
Ekspeditionens  

 tilbagekomst fra kabinetssekretariatet bør således ikke afventes.
 § 7.  Af kgl. anordninger bør et eksemplar fremsendes  

 til Lovtidende den dag, anordningen er underskrevet af kongen.
 § 8.  Love og kgl. anordninger bør ved fremsendelsen  

 til Lovtidende være forsynet med dato og sted for kongens (tronfølgerens  

 eller rigsforstanderens) underskrift, samt angivelse af denne underskrift og  

 af ministerens kontrasignatur.
§ 9.  Ministerielle bekendtgørelser bør sendes til  

 Lovtidende den dag, de er underskrevet.
Eksemplaret (godkendt korrektur) bør  

 ved fremsendelsen være forsynet med dato for underskrift og med en angivelse  

 af denne underskrift og eventuel parafering.
§ 10.  Fremsendelser til Lovtidende sker til  

 redaktionen. . . . Fremsendelse kan ske uden følgeskrivelse.
Det er  

 tilstrækkeligt at forsyne det pågældende eksemplar med en påtegning:  

 »Til optagelse i Lovtidende«.
Det vil i almindelighed være mest  

 hensigtsmæssigt, at eventuel bestilling af særtryk samtidig afgives til  

 trykkeriet.' Justitsministeriet skal henstille, at disse retningslinier søges  

 efterlevet i videst muligt omfang.
