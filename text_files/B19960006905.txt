 I medfør af § 21 i lov om kemiske stoffer og produkter, jf.
lovbekendtgørelse nr. 583 af 9. juli 1993 med senere ændringer fastsættes:
 § 1.  I de af Miljøministeriets bekendtgørelser, hvori  

 der henvises til listen over farlige stoffer, finder bilag 1 og 2 til denne  

 bekendtgørelse anvendelse.
 § 2.  Bekendtgørelsen træder i kraft den 1. marts  

 1996.
 Stk. 2.  Samtidig ophæves Miljøministeriets  

 bekendtgørelse nr. 830 af 15. oktober 1993.
Stk. 3.  Farlige kemiske stoffer og produkter kan dog  

 sælges indtil den 1. september 1996, såfremt de er mærket i overensstemmelse  

 med de hidtil gældende bestemmelser.
Såfremt et kemisk produkt klassificeres  

 efter reglerne i Miljøministeriets bekendtgørelse nr. 829 af 15. oktober 1993  

 om klassificering, emballering, mærkning, salg og opbevaring af kemiske  

 stoffer og produkter, skal nærværende bekendtgørelse dog anvendes.
Miljø- og Energiministeriet, den 1.  

 februar 1996 Svend Auken / Niels Juul Jensen Bilag 1 INDLEDNING 1. Listens indhold Listen over farlige stoffer indeholder de klassificeringer af kemiske  

 stoffer, der er vedtaget i EF, senest ved Kommissionens direktiv af 19.  

 december 1994 om 21. tilpasning til den tekniske udvikling af Rådets direktiv  

 67/548/EØF.
 Endvidere indeholder listen klassificering af mineralsk terpentin, som  

 Danmark i henhold til sikkerhedsklausulen i direktiv 67/548/EØF har fastsat  

 en national klassificering af. (Dette stof er forsynet med o på listen).
Selve listen er opdelt i bind 1 og bind 2.(* 2) De stoffer, der er opført i bind 1 skal mærkes med de(t) faresymbol(er),  

 de(n) farebetegnelse(r), de(n) R-sætning(er) og S-sætning(er), som listen  

 angiver.
De stoffer, der er opført i bind 2, er derimod kun delvist vurderet for  

 deres farlige egenskaber.
Stofferne i bind 2 er alle kul- og olieafledte  

 stoffer, som er vurderede for såvel deres kræftfremkaldende som for deres  

 evne til at fremkalde kemisk betinget lungebetændelse (aspirationspneumoniske  

 egenskaber). Stofferne i bind 2 skal mærkes med de(t) faresymbol(er), de(n)  

 farebetegnelse(r), de(n) R-sætning(er) og S-sætninger, som listen angiver,  

 men skal herudover af producenten eller importøren vurderes for øvrige  

 farlige egenskaber, jf. § 4 i Miljøministeriets bekendtgørelse nr. 829 af 15.  

 oktober 1993 om klassificering, emballering, mærkning, salg og opbevaring af  

 kemiske stoffer og produkter (klassificeringsbekendtgørelsen), og  

 klassificeres og mærkes efter bekendtgørelsens regler.
Opmærksomheeden henledes på, at ikke alle farlige stoffer er opført på  

 listen.
Alle kemiske stoffer, som ikke findes på listen, skal vurderes af  

 producenten eller importøren med hensyn til farlighed, jf. § 4 i  

 klassificeringsbekendtgørelsen.
For at lette brugen af listen over farlige stoffer er der udgivet et bind  

 3. (* 2) Bind 3 indeholder en oversigt over sammenhængen mellem CAS-numre og  

 Index-numre.
CAS-numrene er opført i numerisk rækkefølge med tilhørende  

 Index-nummer.
Endvidere er der en oversigt over Index-numre i numerisk rækkefølge med  

 tilhørende kemisk stofnavn.
For de kul- og olieafledte stoffer er der desuden  

 angivet gruppenavne udfor Index-numrene.
Det samme gruppenavn kan således  

 forekomme flere steder i oversigten.
EINECS-definitionen er tillige givet for  

 disse stoffer.
Endelig gengiver bind 3 bilag 3, 4 og 5 i klassificeringsbekendtgørelsen.  

 (* 2) 2. Listens opbygning Listen er opdelt i 7 kolonner:
1. kolonne - stoffets betegnelse 2. kolonne - klassificering 3. kolonne - mærkning 4. kolonne - CAS-nummer 5. kolonne - EØF-nummer (EINECS/ ELINCS-nummer) 6. kolonne - index-nummer 7. kolonne - eventuelle særlige anmærkninger Nærmere forklaring til indholdet af de enkelte kolonner gives nedenfor.
1. kolonne: Stoffets betegnelse I denne kolonne nævnes stofferne i alfabetisk rækkefølge.
Det skal dog  

 bemærkes at stoffer, som ikke findes under K, kan være optaget under C, at stoffer, som ikke findes under F, kan være optaget under Ph at stoffer, som ikke findes under Æ, kan være optaget under E.
Mange stoffer er optaget under flere betegnelser.
Kun et eller to af disse  

 navne er forsynet med fuld klassificering.
Fra de øvrige betegnelser henvises  

 til de navne, der er forsynet med fuld klassificering.
Sondringen har  

 betydning for angivelse af stofnavn på etiketten, jf. nedenfor i afsnit 3 om  

 stofnavn på etiketten.
Stoffer med en ensartet struktur, der udviser de samme risici, er i listen  

 optaget under en fællesbetegnelse.
Så vidt muligt er de almindeligt  

 forekommende enkeltstoffer angivet med en »se«-henvisning til  

 fællesbetegnelsen, f.eks. »2-methyl-1-butanol, se pentanol (normale og  

 sekundære isomere)».
Men findes det enkelte stof ikke på listen, kan det  

 være omfattet af en sådan fællesbetegnelse.
F.eks. må en konkret  

 arsenforbindelse findes under betegnelsen »arsenforbindelser«.
 Ved salte (uanset benævnelse) forstås såvel vandfrie salte som  

 salthydrater, medmindre andet udtrykkeligt er nævnt.
 Med hensyn til stoffernes strukturformler henvises til bilag I til  

 direktiv 67/548/EØF som senest ændret ved Kommissionens direktiv af 1.  

 september 1993 om 19. tilpasning til den tekniske udvikling.
For visse stoffer er der under stofnavnet angivet  

 koncentrationsintervaller.
Betydningen heraf forklares nærmere nedenfor i  

 afsnit 4 om klassificering af kemiske produkter .
 I marginen ud for stofnavnet er der i visse tilfælde anbragt signaturer.  

 Betydningen af disse er følgende:
* angiver, at stoffet ikke tidligere har været optaget på listen over  

 farlige stoffer x angiver, at stoffet har ændret klassificering og/eller mærkning i  

 forhold til den tidligere liste.
 o angiver, at stoffet i Danmark er klassificeret i henhold til  

 sikkerhedsklausulen i direktiv 67/548/EØF.
 z angiver, at stoffet ikke skal klassificeres efter reglerne i § 4, stk.  

 1, i klassificeringsbekendtgørelsen (signaturen findes kun i bind 2).
 Betydningen af signaturernex,\ogdforklares nedenfor i afsnit 4.
2. kolonne: Klassificering I denne kolonne angives ud for stofnavnet stoffets klassificering i  

 fareklasse og med R-sætninger.
Klassificeringen skal bruges dels ved  

 afgørelse af, hvilke emballerings-, salgs- og opbevaringskrav samt eventuelle  

 anvendelsesbegrænsninger m.v., der gælder for stoffet, dels ved  

 klassificering af kemiske produkter, hvori stoffet indgår, jf. nedenfor i  

 afsnit 4 om klassificering af kemiske produkter.
 Fareklasserne er angivet således:
Efter hver fareklasse angives de(n) tilhørende R-sætning(er), medmindre  

 disse allerede er angivet for at angive fareklassen.
R-sætningerne er  

 identificeret med numre.
R-sætningernes tekst fremgår af bilag 4 i  

 klassificeringsbekendtgørelsen, som er gengivet i tillægget til denne  

 bekendtgørelse.
Fareklasse og R-sætningsnumre adskilles med semikolon;  

 (f.eks. »Xn;R22«). For kræftfremkaldende, mutagene og  

 reproduktionstoksiske stoffer f.eks. »Carc1; R45; Mut1; R46 og Rep1;  

 R60«.
Supplerende R-sætninger er ikke angivet sammen med nogen  

 fareklasse.
Det skal bemærkes, at der i klassificeringskolonnen for et stof kan  

 optræde fareklasser, som ikke svarer til noget faresymbol/-betegnelse i  

 mærkningskolonnen.
Dette skyldes, at faresymboler/-betegnelser, der svarer  

 til en »lavere« fareklasse ikke skal angives på etiketten, hvis der  

 skal angives en »højere«, jf. bilag 2, afsnit 1.1. i  

 klassificeringsbekendtgørelsen.
F.eks. skal symbolet og farebetegnelsen Xi  

 »Lokalir-riterende« ikke angives, hvis symbolet og farebetegnelsen  

 Xn »Sundhedsskadelig« skal angives.
For stoffer, hvor der i 1. kolonne er angivet koncentrationsintervaller,  

 angives i 2. kolonne en klassificering ud for hvert interval.
Anvendelsen af  

 disse klassificeringer forklares nedenfor i afsnit 4 om klassificering af  

 kemiske produkter.
3. kolonne: Mærkning Her anføres ud for stofnavnet den mærkning med faresymbol(er),  

 farebetegnelse(r) samt R- og S-sætninger, som skal angives på etiketten, når  

 stoffet sælges rent, dvs. ikke som bestanddel i et kemisk produkt.
 Faresymboler og farebetegnelser er opført i venstre side af kolonnen, mens  

 R- og S-sætninger findes i højre side af kolonnen.
Faresymboler og farebetegnelser er angivet med forkortelser, hvis  

 betydning fremgår af bilag 3 i klassificeringsbekendtgørelsen.
R- og  

 S-sætninger er identificeret med numre.
R- og S-sætningernes tekst fremgår af  

 bilag 4 og 5 i klassificeringsbekendtgørelsen.
Bilag 3, 4 og 5 i  

 klassificeringsbekendtgørelsen er gengivet i tillægget til denne  

 bekendtgørelse.
Når R- og S-sætningernes numre er adskilt med bindestreg -, betyder det,  

 at sætningerne skal angives hver for sig.
Når numrene er adskilt med  

 skråstreg /, betyder det, at sætningerne skal kombineres til en sætning.  

 Ordlyden af kombinationssætningerne fremgår af ovennævnte bilag 4 og 5.
 S-sætningerne S1 og S2 er vist i parentes og kan kun undlades på  

 etiketten, såfremt stoffet kun sælges til industrielle formål.
 Ved visse S-sætninger er der for enkelte stoffer anført specielle  

 signaturer:
 Æ ud for S5 betyder, at denne S-sætning ikke påføres etiketten, såfremt  

 anden sikker emballage er anvendt.
 Ø ud for S22 betyder, at denne S-sætning kun skal påføres etiketten,  

 såfremt det skønnes hensigtsmæssigt.
4. kolonne: CAS-nummer I denne kolonne er der for enkeltstoffer angivet det tilsvarende  

 CAS-nummer.
For stofgrupper (f.eks. »ammoniumpolysulfider« og  

 »aminophenol, alle isomere«) er opført de dertil hørende CAS-numre.  

 Når der ud for en stofgruppe ikke er anført CAS-numre kan dette skyldes, at  

 der hører så mange CAS-numre til gruppen, at man af pladsmæssige hensyn har  

 valgt ikke at anføre disse.
Grænsen for ikke at anføre CAS-numre er  

 sædvanligvis sat til 6 CAS-numre.
 * ud for et CAS-nummer betyder, at nummeret dækker over en  

 gruppebetegnelse.
 5. kolonne: EØF-nr.
(EINECS/ELINCS-nr.) I denne kolonne er stoffets EØF-nummer angivet.
EØF-nummeret er for  

 stoffer, der er optaget på EINECS (europæisk fortegnelse over markedsførte  

 kemiske stoffer), EINECS-nummeret, og for stoffer, der ikke er optaget på  

 EINECS, men er optaget på ELINCS (europæisk liste over anmeldte kemiske  

 stoffer), ELINCS-nummeret.
EØF-numrene er opbygget som en talrække af typen xxx-xxx-x.
EINECS-numrene  

 starter med nummer 200-001-8. ELINCS-numrene starter med nummer 400-010-9.
Stoffer med ELINCS-nummer er blevet anmeldt i henhold til direktiv  

 67/548/EØF.
Producenter og importører, som ikke tidligere har anmeldt disse  

 stoffer, henvises til Miljø- og Energiministeriets regler om anmeldelse af  

 nye kemiske stoffer, hvis de ønsker at sælge eller importere disse stoffer.
 6. kolonne: Index-nr.
 Her er det nummer angivet, hvorunder stoffet er optaget i bilag 1 til  

 direktiv 67/548/EØF.
 Nummereringen er baseret på benyttelsen af en talrække af typen:  

 ABC-RST-VW-Y med følgende betydning:
 ABC er enten det mest karakteristiske grundstofs atomnummer med et  

 eller to foranstående nuller for at fuldstændiggøre grundtalrækkefølgen,  

 eller det konventionelle nummer, der karakteriserer den gruppe, som det  

 organiske stof hører ind under.
 RST er en løbende nummerering af stofferne anført under ABC.
 VW repræsenterer en af de former, hvorunder det pågældende stof  

 fremstilles eller markedsføres.
 Y er kontroltallet (check-digit) for hele den forudgående talrække  

 beregnet efter ISBN-metoden (International Standard Book Number).
7. kolonne: Anmærkninger I denne kolonne er det tilkendegivet med anmærkninger, hvis der for et  

 stof gælder særlige bestemmelser.
 Anmærkningerne H-P gælder kun for de i bind 2 anførte stoffer.
 Betydningen af anmærkningerne er følgende:
Ae: Stoffer med anmærkningen Ae må ikke anvendes i spraydåser  

 (aerosolbeholdere), medmindre der er fastsat særlige bestemmelser herom i  

 anden lovgivning, jf. § 7 i Miljøministeriets bekendtgørelse nr. 454 af 16.  

 juni 1991 om begrænsning af salg og anvendelse af visse farlige kemiske  

 stoffer og produkter til specielt angivne formål.
Af samme bestemmelse  

 fremgår, at spraydåser ikke må indeholde meget giftige eller giftige stoffer.  

 Alle meget giftige og giftige stoffer i listen er, for at minde om dette,  

 forsynet med anmærkningen Ae.
D: Stoffer med anmærkning D har en tilbøjelighed til spontan  

 polymerisation eller nedbrydning, men markedsføres almindeligvis i  

 stabiliseret tilstand.
Det er i denne form, de er opført på listen.
I  

 tilfælde, hvor disse stoffer markedsføres i ustabiliseret form, skal  

 producenten eller importøren angive stoffets navn på etiketten efterfulgt af  

 angivelsen »(ikke stabiliseret)», f.eks. »methacrylsyre (ikke  

 stabiliseret)».
E: Anmærkningen E knytter sig til en række af de stoffer, der er  

 klassificeret som kræftfremkaldende, mutagene eller reproduktionstoksiske i  

 kategori 1 eller 2 og tildelt en eller flere af R-sætningerne R45, R46, R49,  

 R60 og R61. For stoffer med anmærkning E skal ordet »også« tilføjes  

 før R-sætningerne R20, R21, R22, R23, R24, R25, R26, R27, R28, R39, R40 og  

 R48 samt alle kombinationer af disse R-sætninger.
F.eks.
R23: »Også  

 giftig ved indånding«, R27/28: »Også meget giftig ved hudkontakt og  

 ved indtagelse«.
 På fareetiketten skal R-sætningerne R45, R46, R60 og R61 anføres først  

 blandt R-sætningerne.
F: Anmærkning F knytter sig til stoffer, der kan indeholde en  

 stabilisator.
Hvis stabilisatoren ændrer stoffets farlige egenskaber, som de  

 er angivet i listen, skal der klassificeres og mærkes i overensstemmelse med  

 klassificeringsbekendtgørelsens regler for klassificering og mærkning af  

produkter.
G: Anmærkning G knytter sig til stoffer, der kan markedsføres i en  

 eksplosiv form.
I sådanne tilfælde skal stoffet vurderes med passende  

 undersøgelsesmetoder, og de eksplosive egenskaber skal angives på etiketten.
H: Anmærkning H knytter sig til stoffer, der kun er vurderede for  

 deres kræftfremkaldende egenskaber og deres evne til at fremkalde kemisk  

 betinget lungebetændelse.
Kravet i klassificeringsbekendtgørelsen om  

 selvvurdering med henblik på klassificering og mærkning gælder derfor fortsat  

 for eventuelle andre farlige egenskaber ved stoffet.
J: Anmærkning J indebærer, at stoffet skal klassificeres som  

 kræftfremkaldende som anført i listen.
Klassificeringen som kræftfremkaldende  

 kan dog undlades, såfremt det kan påvises, at stoffet indeholder mindre end  

 0,1 vægtprocent benzen (EINECS-nr. 200-753-7).
K: Anmærkning K indebærer, at stoffet skal klassificeres som  

 kræftfremkaldende som anført i listen.
Klassificeringen som kræftfremkaldende  

 kan dog undlades, såfremt det kan påvises, at stoffet indeholder mindre end  

 0,1 vægtprocent buta-1,3-dien (EINECS-nr. 203-450-8). I sådanne tilfælde skal  

 i det mindste S-sætningerne S(2), S9 og S16 anvendes.
L: Anmærkning L indebærer, at stoffet skal klassificeres som  

 kræftfremkaldende som anført i listen.
Klassificeringen som kræftfremkaldende  

 kan dog undlades, såfremt det kan påvises, at stoffet indeholder mindre end 3  

 % DMSO-ekstrakt som målt ved IP 346.
M: Anmærkning M indebærer, at stoffet skal klassificeres som  

 kræftfremkaldende som anført i listen.
Klassificeringen som kræftfremkaldende  

 kan dog undlades, såfremt det kan påvises, at stoffet indeholder mindre end  

 0,005 vægtprocent benzo(a)pyren = benzo( def )chrysen (EINECS-nr.  

 200-028-5).
N: Anmærkning N indebærer, at stoffet skal klassificeres som  

 kræftfremkaldende som anført i listen.
Klassificeringen som kræftfremkaldende  

 kan dog undlades, såfremt hele raffineringsforløbet kendes, og det kan  

 påvises, at stoffet, hvoraf det er fremstillet, ikke er kræftfremkaldende.
P: Anmærkning P indebærer, at stoffet skal klassificeres som  

 kræftfremkaldende som anført i listen.
I dette tilfælde finder anmærkning E  

 ligeledes anvendelse.
Klassificeringen som kræftfremkaldende kan dog  

 undlades, såfremt det kan påvises, at stoffet indeholder mindre end 0,1  

 vægtprocent benzen (EINECS-nr. 200-753-7). I sådanne tilfælde skal i det  

 mindste S-sætningerne S(2), S23, S24 og S62 anvendes.
 Anmærkningerne 1-3 knytter sig til visse stoffer, hvortil der er fastsat  

 individuelle koncentrationsgrænser til brug ved klassificering af kemiske  

 produkter, hvori stoffet indgår, jf. nedenfor i afsnit 4 om klassificering af  

 kemiske produkter.
 1: Den fastsatte koncentration er vægtprocenten af det metalliske  

 grundstof beregnet på grundlag af produktets samlede vægt eller, hvis en  

 individuel koncentrationsgrænse ikke er fastsat, lægges de generelle  

 koncentrationsgrænser fastsat i klassificeringsbekendtgørelsen til grund.
 2: Den fastsatte koncentration af isocyanater er vægtprocenten af den frie  

 monomer beregnet på grundlag af produktets samlede vægt.
 3: Den fastsatte koncentration er vægtprocenten af chromationer beregnet  

 på grundlag af produktets samlede vægt.
 4: Anmærkning 4 knytter sig til stoffer, der er klassificerede på grund af  

 deres evne til at fremkalde kemisk betinget lungebetændelse.
Produkter, der indeholder sådanne stoffer, skal klassificeres som farlige  

 ved indtagelse.
Dette kan dog undlades, såfremt det flydende produkt har en  

 kinematisk viskositet, målt ved hjælp af rotationsviskosimetri i  

 overensstemmelse med ISO-standard 3219 eller tilsvarende metode, på 7x10-6  

 m2/sek. eller derover ved 40IC.
 Anvendes den konventionelle metode (beregningsreglerne) i  

 klassificeringsbekendtgørelsen på produkter, der indeholder sådanne stoffer,  

 adderes disse stoffers koncentration med koncentrationerne af andre stoffer,  

 der ligeledes er klassificerede som sundhedsskadelige: farlige ved indtagelse  

 på grundlag af deres evne til at fremkalde kemisk betinget lungebetændelse og  

 som har fået tildelt anmærkning 4. Produkterne klassificeres som farlige ved  

 indtagelse, når resultatet af denne addition er over 10 %. Stoffer, der er  

 klassificerede som farlige på grund af deres evne til at fremkalde kemisk  

 betinget lungebetændelse (med anmærkning 4), skal således ikke adderes med  

 stoffer, der er klassificerede som meget giftige, giftige eller  

 sundhedsskadelige på grundlag af deres umiddelbart dødelige virkninger (uden  

 anmærkning 4).
 Stoffer, der er tildelt anmærkning 4 og produkter, som indeholder disse  

 stoffer, skal ikke klassificeres som farlige ved indtagelse på grundlag af  

 deres evne til at fremkalde kemisk lungebetændelse, når de markedsføres i  

 spraydåser eller i beholdere forsynet med en forseglet sprayanordning.
3. Stofnavn på etiketten Når navnet på et stof, der er optaget på listen, skal deklareres på  

 etiketten for stoffet eller for et kemisk produkt, hvori stoffet indgår, jf.  

 § 13, nr. 4 i klassificeringsbekendtgørelsen, skal et af de navne benyttes,  

 for hvilke der i listen er angivet en fuld klassificering.
Det vil sige, at  

 de stofnavne, som i listen er forsynet med en »se«-henvisning, ikke  

 kan benyttes på etiketten.
Dette gælder dog ikke i de tilfælde, hvor stoffer er optaget på listen  

 under en fællesbetegnelse, f.eks. »...forbindelser« eller  

 »...salte«.
I disse tilfælde skal på etiketten angives det korrekte  

 kemiske navn på det konkrete stof, f.eks. for BeCl2:  

 »berylliumchlorid«.
I tilfælde, hvor der i listen anvendes en generel betegnelse af typen  

 »...% (stof)», f.eks. »...% salpetersyre« skal etiketten  

 forsynes med angivelse af koncentrationen i procent, f.eks. »45%  

 salpetersyre«, når stoffet markedsføres i vandig opløsning.
Ved procent  

 forstås vægtprocent, når andet ikke er angivet.
Andre betegnelser kan  

 benyttes, f.eks. massefylde, grader Baume o.lign. eller en beskrivelse  

 (f.eks. rygende ..., is-).
Organiske stoffer kan forekomme i handelen som klart definerede isomere  

 eller som en blanding af flere isomere.
I listen er undertiden anvendt en  

 almen betegnelse, f.eks. »xylenol, alle isomere«.
I disse tilfælde  

 skal det klart angives på etiketten, om det drejer sig om en bestemt isomer  

 eller om blandinger af isomere, f.eks. enten »2,4-dimenthylphenol«  

 eller »xylenol, (blanding af isomere)».
4. Klassificering af kemiske produkter I 1. kolonne er der for en række stoffer under stofnavnet angivet  

 koncentrationsintervaller.
For hvert af disse intervaller er der i 2. kolonne  

 angivet en klassificering.
Disse intervaller og klassificeringer skal bruges,  

 når et kemisk produkt, der indeholder det pågældende stof, skal klassificeres  

 for sundhedsfare i henhold til beregningsreglerne i bilag 1, afsnit 3.3. i  

 klassificeringsbekendtgørelsen.
Intervallerne træder i stedet for de  

 generelle koncentrationsgrænser, der er angivet i  

 klassificeringsbekendtgørelsen.
 Hvis produktet er en vandig opløsning eller i øvrigt kun indeholder dette  

 ene farlige stof, kan klassificeringen af produktet aflæses direkte i listen.
Hvis produktet også indeholder andre farlige stoffer, skal der også tages  

 hensyn til disse ved beregningen af klassificeringen.
For produkter, der  

 indeholder mere end et stof, der skal klassificeres for akut dødelige  

 virkninger (R20, R21, R22, R23, R24, R25, R26, R27 eller R28), skal  

 koncentrationerne af stofferne adderes efter reglerne i bilag 1, afsnit  

 3.3.1.2. i klassificeringsbekendtgørelsen.
 For produkter, der indeholder mere end et stof, der skal klassificeres for  

 ætsende eller lokalirriterende virkninger (R34, R35, R36, R37, R38 eller  

 R41), skal koncentrationerne af stofferne adderes efter reglerne i bilag 1,  

 afsnit 3.3.4.2. i klassificeringsbekendtgørelsen.
I disse tilfælde skal stoffernes koncentrationer indsættes i de relevante  

 additionsformler i klassificeringsbekendtgørelsen sammen med stoffernes nedre  

 koncentrationsgrænser for klassificering i de pågældende fareklasser eller  

 med de pågældende R-sætninger.
For stoffer, hvor der er fastsat individuelle  

 koncentrationsgrænser i listen, kan den grænse, der skal bruges i en bestemt  

 additionsformel aflæses i kolonne 1 som den nedre grænse i det interval, hvor  

 stoffet skal have den pågældende klassificering.
 For enkelte stoffer, hvor brugen af koncentrationsgrænserne og den  

 tilsvarende klassificering kan give anledning til tvivl, er der i marginen ud  

 for det relevante koncentrationsinterval sat følgende signaturer:
O er brugt ved visse stoffer, der er klassificeret som brandnærende (O).  

 Signaturen er sat ud for et koncentrationsinterval, der knytter sig til  

 klassificeringen som brandnærende.
Dette interval gælder kun for vandige  

 opløsninger af det pågældende stof.
Hvis stoffet indgår i et produkt sammen  

 med andre kemiske stoffer, skal produktet klassificeres også for brandnærende  

 egenskaber efter reglerne i klassificeringsbekendtgørelsens afsnit 2.
 ? er brugt ved visse stoffer, der er klassificeret som ætsende med R34 og  

 som ikke samtidig er klassificeret som lokalirriterende med R37. Signaturen  

 er sat ud for et koncentrationsinterval, der knytter sig til klassificering  

 som lokalirriterende med R36/37/38. Disse stoffer skal, selv om de ikke i ren  

 form er klassificeret med R37, regnes med i klassificeringsbekendtgørelsens  

 additionsformel for klassificering som lokalirriterende med R37, hvis de  

 indgår i et kemisk produkt sammen med andre stoffer, der er klassificeret med  

 R37.
! er brugt ved visse ætsende stoffer.
Signaturen er sat ud for et  

 koncentrationsinterval, der knytter sig til klassificering som  

 lokalirriterende med R36/38. Denne klassificering skal benyttes, hvis stoffer  

 indgår i et kemisk produkt sammen med andre stoffer, der er klassificeret som  

 ætsende eller som lokalirriterende med R 38 eller R36/38. Hvis stoffet  

 derimod optræder i et kemisk produkt, der ikke indeholder andre sådanne  

 stoffer, eller i vandig opløsning, og stoffet optræder i en koncentration,  

 der fører til klassificering som lokalirriterende, er det tilstrækkeligt at  

 mærke med R 36. R38 behøver således i sådanne tilfælde ikke at blive medtaget  

 på etiketten.
 (* 1) Bekendtgørelsen indeholder bestemmelser, der gennemfører  

 Kommissionens direktiv nr. 93/72, EF-Tidende 1993 L 258 og L 258A,  

 Kommissionens Direktiv nr. 93/101, EF-Tidende 1994 L 13 og Kommissionens  

 direktiv nr. 94/69, EF-Tidende 1994 L 381.
