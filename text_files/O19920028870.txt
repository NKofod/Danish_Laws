 Resumé  


  

 A klagede over en udtalelse fremsat af Sundhedsministeriet vedrørende  

 Sundhedsvæsenets Patientklagenævns (PKN's) adkomst til at udtale kritik af  

 sundhedspersoner i sager, hvor den strafferetlige forældelsesfrist er  

 indtrådt.
Ombudsmanden redegjorde for den 2-årige strafferetlige  

 forældelsesfrist, som er gældende ved overtrædelse af lægeloven, når der ikke  

 er hjemlet højere straf end 1 års fængsel eller bøde.
Ombudsmanden redegjorde  

 dernæst for PKN's beføjelser til at udtale kritik i henhold til  

 centralstyrelsesloven.
 Ved sin behandling af sagen inddrog ombudsmanden bl.a. hensynet  

 til borgernes retssikkerhed, til PKN's funktion som disciplinærmyndighed og  

 til  

 den sundhedsperson, der er rejst kritik af, samt den omstændighed, at  

 klagefristen til PKN (2 år) først regnes fra det tidspunkt, hvor klageren får  

 viden om det forhold, der klages over.
 Ombudsmanden udtalte herefter, at det forhold, at en straffesag  

 mod en sundhedsperson må opgives på grund af strafferetlig forældelse, ikke i  

 sig selv afskærer PKN's adgang til at behandle sagen og tilkendegive nævnets  

 opfattelse, herunder eventuelt udtale kritik af den pågældendes adfærd.
 Ombudsmanden foretog ikke videre i anledning af A's klage. (J.  

 nr. 1991-483-43).
 Patientklagenævnets kritik af sundhedspersoner efter udløb af  

 strafferetlig forældelsesfrist.
 A klagede over  

 Sundhedsministeriets udtalelse i skrivelse af 6. juli 1990 om  

 sundhedsmyndighedernes adkomst til at rejse kritik af sundhedspersoner i  

 sager,  

 hvor den strafferetlige forældelsesfrist er indtrådt.
I den anledning modtog jeg en  

 udtalelse af 16. maj 1991 fra Sundhedsministeriet.
A fremsatte supplerende  

 bemærkninger i skrivelser af 25. juni og 9. august 1991.
 Baggrunden for henvendelsen  

 var - i korthed - at A i februar 1989 - på baggrund af nogle konkrete sager -  

 havde en drøftelse med Sundhedsministeriet om betydningen af en indtrådt  

 strafferetlig forældelse i henseende til sundhedsmyndighedernes mulighed for  

 at  

 rejse kritik af sundhedspersoner.
 Sundhedsministeriet gav under  

 drøftelserne i 1989 udtryk for, at Sundhedsvæsenets Patientklagenævn kunne  

 tage  

 stilling i en konkret sag om en læges tavshedspligtsbrud, og at dette kunne  

 ske  

 uagtet indtræden af den strafferetlige 2-årige forældelse i henhold til  

 straffeloven.
 A gjorde gældende, at det var  

 urimeligt og i strid med almindelige strafferetlige principper, at andre  

 sanktioner end straf skulle kunne bringes til anvendelse på et tidspunkt,  

 hvor  

 en sag i strafferetlig henseende er forældet.
 I skrivelse af 6. juli 1990  

 meddelte Sundhedsministeriet A, at ministeriet fastholdt, at  

 Patientklagenævnet  

 har mulighed for at rejse kritik af sundhedspersoner, uanset at strafferetlig  

 forældelse er indtrådt.
 I anledning af klagen til mig  

 udtalte Sundhedsministeriet i skrivelse af 16. maj 1991 bl.a. følgende:
 "...Kompetencen til at  

 behandle klager og udtale kritik af den faglige virksomhed som udøves af  

 personer indenfor sundhedsvæsenet er efter lov nr. 397 af 10. juni 1987 om  

 sundhedsvæsenets centralstyrelse m.v., som ændret ved lov nr. 391 af 6. juli  

 1989, tildelt Sundhedsvæsenets Patientklagenævn, jf. lovens §§ 12-14.
 Formålet med oprettelsen af  

 Patientklagenævnet, der skete pr. 1. januar 1988, er dels at skabe et  

 uafhængigt organ til styrkelse af borgernes retssikkerhed på området, dels at  

 varetage en disciplinerende funktion i forhold til den faglige virksomhed,  

 der  

 udøves af læger og andre sundhedspersoner.
 Efter centralstyrelseslovens  

 § 14 kan nævnet give udtryk for sin opfattelse af sagen, herunder rejse  

 kritik  

 overfor den pågældende sundhedsperson, eller søge iværksat andre sanktioner.
Lægelovens bestemmelse om  

 lægers tavshedspligt, § 9, henviser til ansvaret efter straffelovens §§ 152-  

 152 f.
Efter bestemmelserne i  

 straffeloven er der foreskrevet domstolsbehandling i sager om  

 tavshedspligtsbrud,  

 enten ved privat påtale eller, efter begæring af den forurettede ved  

 offentlig  

 påtale.
Såvel lægeloven som anden  

 lovgivning vedrørende sundhedspersoner, indeholder selvstændige regler om  

 tavshedspligt.
Hensigten med reglerne er at understøtte tillidsforholdet  

 mellem  

 læge og patient.
Tavshedspligten er en af de fundamentale patientrettigheder,  

 og udgør i høj grad en del af lægens faglige virksomhed.
Reglerne om  

 tavshedspligt ligger efter Sundhedsministeriets opfattelse indenfor  

 Patientklagenævnets kompetence, og nævnet kan derfor udtale sig om  

 tavshedspligtsspørgsmål, jf. centralstyrelseslovens § 14.
 Henvisningen til straffeloven  

 i lægelovens § 9, begrænser efter ministeriets opfattelse ikke  

 Patientklagenævnets ret til at udtale sig om, hvorvidt nævnet finder, at der  

 foreligger tavshedspligtsbrud.
 Denne opfattelse bygger  

 ministeriet bl.a. på Ombudsmandens afgørelse fra 1981, om et  

 kommunalbestyrelsesmedlems tavshedspligtsbrud og de kommunale  

 tilsynsmyndigheders muligheder for at udtale sig herom (Folketingets  

 Ombudsmands beretning 1981, s. 93). Her fandt Folketingets Ombudsmand ikke  

 holdepunkter for at antage, at de kommunale tilsynsmyndigheder skulle være  

 afskåret fra at udtale sig om rækkevidden af et kommunalbestyrelsesmedlems  

 tavshedspligt i en given situation, og om der efter tilsynsmyndighedens  

 opfattelse var grundlag for at antage, at tavshedspligten var tilsidesat.
 Spørgsmålet om, hvorvidt  

 Patientklagenævnet er berettiget til at kritisere tavshedspligtsbrud, er  

 derimod uafklaret.
I ovennævnte ombudsmandsafgørelse  

 statueredes, at en tilsynsmyndighed ikke kan udtale kritik, medmindre der  

 foreligger et disciplinærlignende forhold.
Formålet med Patientklagenævnet  

 er,  

 som tidligere anført, bl.a. at varetage en sådan funktion overfor  

 sundhedspersoner.
 Herefter synes  

 centralstyrelseslovens § 14 at være tilstrækkelig hjemmel til, at  

 Patientklagenævnet kan udtale kritik i sager om tavshedspligtsbrud.
 Sundhedsministeriet har  

 imidlertid, af hensigtsmæssighedsgrunde, og efter drøftelse med  

 Justitsministeriet, i skrivelse af 10. oktober 1988 (...), henstillet til  

 Patientklagenævnet, at afstå fra også at rette en egentlig kritik af  

 sundhedspersoner, som nævnet finder har begået tavshedspligtsbrud, og i  

 stedet  

 henvise til, at den endelige vurdering af spørgsmålet henhører under  

 domstolene.
 I tilfælde hvor den  

 strafferetlige forældelse på 2 år efter straffelovens § 93, stk. 1, nr. 1,  

 endnu ikke er indtrådt, vil Patientklagenævnet typisk ikke udtale sig om  

 tavshedspligtsspørgsmål men henvise klageren til selv at rejse påtale.
 Det er imidlertid næppe  

 afgørende for Patientklagenævnets mulighed for at konstatere  

 tavshedspligtsbrud  

 eller andre efter straffeloven sanktionerede overtrædelser, om den  

 strafferetlige forældelse på 2 år er indtrådt.
 Til støtte for denne opfattelse  

 skal henvises til en anden klagesag, Folketingets Ombudsmands Beretning 1987,  

 s. 194, som ligeledes angik en læges videregivelse af lægelige oplysninger.  

 Her  

 udtalte Ombudsmanden, at den pågældende speciallæge ikke havde været  

 berettiget  

 til at videregive de pågældende oplysninger, og at Sundhedsstyrelsen, som den  

 gang var klagemyndighed, burde have påtalt dette overfor lægen.
 Videregivelsen af de lægelige  

 oplysninger skete den 22. februar 1985, og Sundhedsstyrelsen traf sin  

 afgørelse  

 i sagen den 20. februar 1987. Ombudsmanden traf endvidere selv sin afgørelse  

 ca. et år efter den strafferetlige forældelse, nemlig den 14. april 1988. Der  

 henvises til Ombudsmandens j.nr. 1987-802-43.
 Da straffelovens  

 tavshedsbrudsbestemmelse må anses for den primære straffebestemmelse, har  

 ministeriet, jf. skrivelsen af 10. oktober 1988, særligt bedt  

 Patientklagenævnet om i nævnets kvitteringsskrivelse til klageren at henlede  

 klagerens opmærksomhed på domstolskompetencen i disse sager.
..." A kommenterede i skrivelse af  

 25. juni 1991 Sundhedsministeriets udtalelse.
A anførte bl.a.:
 "... Sundhedsministeriet  

 synes i sin skrivelse udelukkende at beskæftige sig med en konkret sag om en  

 læges tavshedspligtsbrud.
Heroverfor står, at min  

 henvendelse til Ombudsmanden generelt går på sager, som er strafferetligt  

 forældede.
Derfor er Sundhedsministeriets henvisning til forskellige  

 lovbestemmelser og ombudsmandsafgørelser med hensyn til tavshedspligten langt  

 fra tilstrækkelige til at give grundlag for en stilling til spørgsmålet  

 generelt.
..." I et brev til A udtalte jeg  

 følgende:
"§§ 6-13 i lægeloven  

 omhandler lægens pligter og indeholder bl.a. regler om pligt til at vise omhu  

 og samvittighedsfuldhed under udøvelsen af lægegerningen, pligt til at yde  

 førstehjælp, tavshedspligt m.v.
Straffen for tilsidesættelse af en del af  

 disse  

 bestemmelser er bøde, jf. lovens § 22. Efter lovens § 18 kan en læge, der gør  

 sig skyldig i grovere eller gentagen forsømmelse eller skødesløshed i  

 udøvelsen  

 af sit kald, straffes med bøde eller hæfte.
 Overtrædelse af lægelovens §  

 6, der foreskriver, at en læge under udøvelsen af sin gerning er forpligtet  

 til  

 at vise omhu og samvittighedsfuldhed, er ikke sanktioneret med straf.
Fastsættelse af straf for  

 overtrædelse af lægeloven henhører under domstolenes kompetence.
Den  

 strafferetlige forældelsesfrist er 2 år, når der ikke er hjemlet højere straf  

 end fængsel i 1 år for overtrædelsen, eller når straffen for overtrædelsen  

 ikke  

 vil overstige bøde, jf. straffelovens § 93, stk. 1, nr. 1. Forældelsesfristen  

 regnes fra den dag, den strafbare virksomhed eller undladelse er ophørt, jf.  

 straffelovens § 94.
 Straffelovens § 95 har  

 følgende indhold:
 § 95:
"Når en handling på  

 grund af forældelse ikke kan straffes, kan den heller ikke medføre retsfølger  

 efter §§ 68-70, § 164, stk. 4, eller § 236, konfiskation eller frakendelse af  

 rettigheder.
For konfiskation er forældelsesfristen dog i intet tilfælde  

 mindre  

 end 5 år og for konfiskation efter § 75, stk. 1, ikke mindre end 10 år." De lovbestemmelser, § 95  

 henviser til (§§ 68-70, § 164, stk. 4, og § 236), omhandler bl.a. tilsyn,  

 psykiatrisk behandling, tvangsanbringelse på sindssygehospital, forvaring,  

 offentliggørelse af domme og pålæg om ikke at indfinde sig på bestemte  

 steder.
Patientklagenævnet kan ifølge  

 centralstyrelseslovens § 14 (lov nr. 397 af 10. juni 1987) give udtryk for  

 sin  

 opfattelse af sagen, herunder eventuelt fremsætte kritik over for den  

 pågældende sundhedsperson, eller søge iværksat andre sanktioner.  

 Centralstyrelsesloven indeholder ikke bestemmelser om forældelsesfrist for  

 Patientklagenævnets udøvelse af sin virksomhed.
Efter centralstyrelseslovens  

 §  

 22 skal en klage være indgivet inden 2 år efter det tidspunkt, hvor klageren  

 var eller burde være bekendt med det forhold, der klages over.
Nævnet kan dog  

 se bort fra overskridelse af fristen, hvis særlige grunde taler derfor.
Jeg har tidligere udtalt, at  

 der ikke er holdepunkter for at antage, at Patientklagenævnets adgang til at  

 fremsætte sin opfattelse af sagen, og eventuelt meddele den pågældende læge  

 en  

 irettesættelse, skulle være begrænset til forhold, som efter deres art ikke  

 kan  

 sanktioneres med straf.
Grænsen mellem overtrædelse af den almindelige pligt  

 til at vise omhu og samvittighedsfuldhed efter lægelovens § 6 og de grovere  

 forseelser, som efter lovens § 18 kan danne grundlag for straf, er ikke  

 skarp.  

 Der bør under alle omstændigheder være en margin for skønnet over, om en  

 forseelse er af en sådan grovhed, at den giver anledning til strafferetlig  

 forfølgning, og inden for denne margin må sundhedsmyndighederne være  

 berettiget  

 til at slutte sagen med en irettesættelse.
 Det er Sundhedsministeriets  

 opfattelse, at det - skønt det næppe er afgørende for Patientklagenævnets  

 mulighed for at konstatere tavshedspligtsbrud eller andre efter straffeloven  

 sanktionerede overtrædelser - ikke er hensigtsmæssigt, at Patientklagenævnet  

 behandler sådanne sager, når den strafferetlige forældelse ikke er indtrådt.
 Jeg kan tilslutte mig  

 Sundhedsministeriets opfattelse af, at Patientklagenævnet i almindelighed  

 ikke  

 bør udtale sig endeligt om forhold, som kan (og bør) sanktioneres med straf,  

 når den strafferetlige forældelsesfrist endnu ikke er udløbet.
 Det forhold, at en straffesag  

 mod en sundhedsperson må opgives på grund af strafferetlig forældelse,  

 afskærer  

 efter min mening ikke i sig selv Patientklagenævnets adgang til at fremkomme  

 med en tilkendegivelse af nævnets opfattelse og meddele en herpå støttet  

 irettesættelse af lægen.
Jeg bemærker i den  

 forbindelse, at formålet med oprettelsen af Patientklagenævnet var at skabe  

 et uafhængigt  

 organ, dels til styrkelse af borgernes retssikkerhed på området, dels til  

 varetagelse af en disciplinerende funktion i forhold til den faglige  

 virksomhed, der udøves af læger og andre sundhedspersoner.
Såvel hensynet til  

 borgernes retssikkerhed som Patientklagenævnets funktion som  

 disciplinærmyndighed taler for, at nævnet har kompetence uanset indtrædelsen  

 af  

 strafferetlig forældelse, idet det kan være af stor betydning gennem  

 Patientklagenævnet at få fastslået, hvorvidt en bestemt adfærd fra  

 sundhedspersoner  

 er kritisabel.
Også hensynet til den pågældende sundhedsperson - som der er  

 rejst kritik af - vil efter min mening i almindelighed tale herfor. (Noget  

 andet må imidlertid gælde, såfremt der ved en straffesag er taget stilling  

 til  

 selve sagens realitet, jf.
Folketingets Ombudsmands beretning 1990, s. 279).
Den kendsgerning, at fristen  

 for indgivelse af klage til Patientklagenævnet efter centralstyrelseslovens §  

 22 løber 2 år fra det tidspunkt, hvor klageren får viden om det forhold, der  

 klages over, støtter den opfattelse, at Patientklagenævnet har kompetence i  

 sager, hvor den strafferetlige forældelse er indtrådt.
Bestemmelsen om, at  

 fristen for indgivelse af klager til Patientklagenævnet først starter, når  

 klageren bliver bekendt med forholdet, ville i vid udstrækning miste  

 betydning,  

 hvis Patientklagenævnet var afskåret fra at behandle en klage, når den  

 strafferetlige forældelse indtræder - det vil sige 2 år efter, at det  

 forhold,  

 som der klages over, er begået.
Hensynet til  

 sundhedspersoners retssikkerhed er efter min opfattelse tilstrækkeligt  

 varetaget ved, at patientklagenævnet ikke har mulighed for at anvende straf,  

 men alene kan give udtryk for sin opfattelse af sagen.
En irettesættelse  

 givet  

 efter udløbet af den strafferetlige forældelsesfrist er således efter min  

 opfattelse ikke i strid med forbudet i straffelovens § 95 mod andre  

 retsfølger  

 end straf ved forældede handlinger.
Det bemærkes i denne forbindelse, at  

 straffelovens § 95 ikke henviser til straffelovens § 273 om mortifikation af  

 æresfornærmende  

 sigtelser.
Det antages derfor, at de i § 273 nævnte retsfølger teoretisk set  

 kan bringes i anvendelse uden tidsbegrænsning, jf.
Vagn Greve m.fl. i den  

 kommenterede straffelov, almindelig del, 1989, s. 351. Straffelovens § 95 må  

 således antages alene at forbyde de i bestemmelsen udtrykkeligt nævnte  

 retsfølger, mens andre retsfølger, herunder kritik fra Patientklagenævnet,  

 kan  

 bringes i anvendelse ved strafferetligt forældede handlinger.
Herefter foretager jeg ikke  

 videre i anledning af Deres henvendelse." NOTER: (*1) Jf.
FOB 1987, s. 187.
