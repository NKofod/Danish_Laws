 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Levnedsmiddelstyrelsen har ved skrivelse af 21. december 1987 meddelt  

 følgende:
»Vedr.
Fejl i positivlisten, generel dispensation.
 Levnedsmiddelstyrelsen er blevet gjort opmærksom på at ponceau 4 R ifølge  

 den gældende positivliste ikke kan anvendes til pålægspølser -  

 levnedsmiddelgruppe 05.34 -, hvori varebetegnelsen salami indgår.
 Levnedsmiddelstyrelsen har ikke ved positivlistens redigering været  

 opmærksom på, at Miljøministeriets bekendtgørelse nr. 392 af 26. august 1985  

 om kvalitetsmæssige krav m.m. til kødprodukter i bilag 3, pkt. 3.7 -  

 pålægspølser omfatter såvel cervelatpølse som kogt salami.
Levnedsmiddelstyrelsen skal derfor meddele en generel dispensation,  

 således at der kan tilsættes ponceau 4 R til pålægspølser -  

 levnedsmiddelgruppe 05.34 -, hvori varebetegnelsen salami indgår.
Den for  

 cervelatpølser angivne mængdebegrænsning er gældende for pålægspølser, hvori  

 varebetegnelsen salami indgår.
 Det er en forudsætning, at de i positivlistens afsnit B anførte krav til  

 identitet og renhed overholdes.
Fejlen vil blive rettet i førstkommende revision af positivlisten,  

 hvorefter denne dispensation bortfalder.
Dispensationen meddeles i henhold  

 til · 4 stk. 2 i tilsætningsstofbekendtgørelsen.« P.V.V.
