Der blev klaget over, at patienten forud for operationen ikke modtog  

 tilstrækkelig information om risikoen for udeblivende effekt samt  

 mulige bivirkninger ved operationen.
Der blev endvidere klaget over, at  

 patienten ikke fik foretaget en korrekt operation af sin venstre  

 fod.
Klage over mangelfuld operation af venstre  

 storetå og manglende preoperativ information Nævnet fandt, at der var grundlag for kritik af den information, som  

 patienten havde modtaget forud for operationen den 8. november 1999.  

 Nævnet lagde ved afgørelsen vægt på, at der  

 ifølge afdelingens instruks skulle gives operationsinformation i  

 forbindelse med forundersøgelsen, som i dette tilfælde fandt  

 sted den 9. april 1999.
Nævnet fandt på denne baggrund, at den 1. reservelæge,  

 der den 9. april 1999 undersøgte patienten, burde have informeret  

 hende om risiko og bivirkninger ved operationen.
Ifølge patienten fik  

 hun ikke nogen information i forbindelse med forundersøgelsen den 9.  

 april 1999. Ifølge 1. reserve-lægen gav hun normalt den  

 relevante information i forbindelse med en forundersøgelse.  

 Nævnet lagde vægt på, at det ikke af journalen den 9. april  

 1999 fremgik, at patienten fik nogen information.
Nævnet fandt det  

 således ikke tilstrækkeligt godtgjort, at 1. reservelægen  

 havde informeret patienten i tilstrækkeligt omfang i forbindelse med  

 forundersøgelsen den 9. april 1999.
 Nævnet fandt ikke grundlag for kritik af den behandling, som  

 patienten modtog af den opererende læge den 8. november 1999.  

 Nævnet fandt, at den valgte operationstype (Chevron osteotomi) var i  

 overensstemmelse med normen for almindelig anerkendt lægefaglig  

 standard.
