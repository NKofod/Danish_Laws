Kyllingefangernes arbejdsmiljø I.
Orientering Denne At-cirkulæreskrivelse erstatter At-cirkulæreskrivelse nr. 2/1993,  

 hvilket skyldes, at direktoratet har fundet det hensigtsmæssigt at indføje de  

 instrukser, jf. afsnit II, vedrørende kredsenes tilsyn med kyllingefangernes  

 arbejdsmiljø, der er udsendt efter At-cirkulæreskrivelse nr. 2/1993.
AMI har undersøgt professionelle kyllingefangeres arbejdsforhold, hvor  

 flere faktorer samtidigt er blevet målt eller vurderet.
Den første metode,  

 »lastbilmetoden«, foregår ved, at folk manuelt indfanger  

 kyllingerne, der rækkes til en hjælper placeret på transportlastbilen, der er  

 bakket ind i kyllingehuset, og hjælperen putter så kyllingerne ned i  

 transportkasser, der er placeret på dens lad.
Ved den anden metode,  

 »skuffemetoden«, anbringer fangerne kyllingerne i en slags skuffer  

 i nogle »reoler«, der køres ud af kyllingehuset til  

 transportlastbilen af en truck.
 I hovedtræk påviser rapporten om »lastbilmetoden'og  

 »skuffemetoden«, her suppleret med direktoratets vurdering,  

 følgende:
 - Der blev fundet gennemsnitlige koncentrationer af organisk støv ved de  

 to indfangningsmetoder på henholdsvis 8,4 og 11,9 mg/(m3), mellem 2,4 og 2,9  

 gange grænseværdien på totalt 3 mg/(m3).
 Vurdering: Betydelig sundhedsmæssig risiko for luftvejslidelser  

 (akutte og kroniske).
 - Indholdet af endotoksiner i luften blev målt til mellem 70 og 110  

 ng/(m3).
 Vurdering: Betydelig sundhedsmæssig risiko for luftvejslidelser  

 (akutte og kroniske).
 - Der blev fundet mellem 18 og 70 mill. cfu/(m3) (enhed for måling af  

 bakterier) i luften.
 Vurdering: Risiko for sundhedsskadelige påvirkninger.
 - Der blev ved de to metoder målt henholdsvis 5,7 og 13,1 ppm ammoniak.
 Vurdering: Risiko for luftvejslidelser og forværring i  

 eksisterende lidelser.
 - Hos 90% af fangerne blev der registreret sår og rifter som følge af  

 kyllingernes hakken og kradsen, hvorfor der er en infektionsrisiko til stede.
 -Belastningen af kredsløbet blev ud fra registrering af hjertefrekvensen  

 bedømt til at være omtrent 56% af det maksimale.
 Vurdering: Belastningen, så høj, at det må forventes at medføre  

 sundhedsmæssige risici for akutte og kroniske arbejdsbetingede lidelser.
- Arbejdscyklus blev målt til henholdsvis 16,4 og 13,3 sekunder; i hver  

 cyklus forekommer et løft på 12-16 kg, således at en daglig løftemængde pr.  

 person kan beregnes til henholdsvis 14,8 og 19,4 tons.
Som forværrende faktor  

 ved løftene blev der ved begge metoder konstateret arbejdsstillinger med  

 hyppig og gentagen forekomst af meget belastende hugsiddende, foroverbøjet,  

 strakt arm og over skulder positioner, med de deraf følgende belastninger af  

 nakke, skulder, ryg, knæ og arme.
Ved flytning af kasser forekommer tunge  

 løft.
 Vurdering: I særlig grad sundhedsmæssigt skadeligt.
II.
Instruktion 1. Kredsene skal aflægge besøg på alle virksomheder,  

 der har storopdræt af kyllinger til slagtning (kyllingefarme) med henblik på  

 inspektion af kyllingeindfangning.
 Kredsene kan med hjemmel i arbejdsmiljølovens § 76, stk. 1, afgive påbud  

 om, at kyllingefarmerne skal oplyse, hvornår kyllinger skal indfanges.
 2. Under besøg i kyllingefarme skal de tilsynsførende  

 bære hvide engangsovertræksdragter samt engangsovertræksposer på fodtøjet  

 (uanset om der bæres gummistøvler). Under ophold i kyllingehusene skal de  

 tilsynsførende endvidere bære åndedrætsværn i form af P3 filtermaske med  

 K-filter.
 Det brugte overtræksudstyr og filter efterlades på kyllingefarmen, når  

 tilsynet er slut, for at undgå at evt. smitte viderebringes fra en  

 kyllingefarm til en anden.
 3. Hvis kredsene under tilsynsbesøg konstaterer, at  

 der foretages indfangning af kyllinger under forhold, i det væsentlige som  

 beskrevet ovenfor, skal der - ud fra en konkret vurdering - afgives påbud om,  

 at der skal træffes:
 Indtil der er truffet foranstaltninger til nedsættelse af påvirkningerne  

 på anden måde, skal de ansatte benytte enten luftforsynet åndedrætsværn eller  

 filtrerende åndedrætsværn med hjælpemotor (P 3 filtermaske med K-filter)  

 under arbejdet.
 I eventuelle pauser må de beskæftigede ikke opholde sig i kyllingehusene.
 Hjemmel:
 Arbejdsmiljølovens § 38, stk. 1, og Arbejdsministeriets bekendtgørelse nr.  

 1182 af 18. 12. 1992 om arbejdets udførelse § 7, § 13, nr. 4, og § 16, og  

 Arbejdstilsynets bekendtgørelse nr. 746 af 28. 8. 1992 om brug af personlige  

 værnemidler § 3.
 Indtil indfangning af kyllinger kan ske på anden måde end beskrevet, skal  

 arbejdstiden nedsættes, pauser af passende antal og længde indlægges og/eller  

 arbejdstempoet nedsættes for de ansatte, der beskæftiges med indfangning af  

 kyllinger samt ansatte, der arbejder som »modtagere« på lastbiler.
 Hjemmel:
 Arbejdsmiljølovens § 38, stk. 1, Arbejdsministeriets bekendtgørelse nr.  

 1182 af 18. 12. 1992 om arbejdets udførelse § 7, stk. 1, og § 17, og  

 Arbejdstilsynets bekendtgørelse nr. 1164 af 16.12. 1992 om manuel håndtering  

 § 3, og § 9, stk. 1.
Som vejledning kan anføres, at Arbejdstilsynet anser arbejde under forhold  

 som nævnt ovenfor for sundhedsskadeligt i særlig grad, såfremt den enkelte  

 ansatte i løbet af en arbejdsdag løfter mere end 7 tons.
Endvidere må  

 arbejdet kun udføres i perioder af maks. 30 minutter ad gangen afbrudt af  

 pauser på mindst 30 minutter mellem hver arbejdsperiode.
 Hjemmel:
 Arbejdsmiljølovens § 38, stk. 1, og Arbejdsministeriets bekendtgørelse nr.  

 1182 af 18. 12. 1992 om arbejdets udførelse § 7 og § 13, nr. 4, og  

 Arbejdstilsynets bekendtgørelse nr. 746 af 28. 8. 1992 om brug af personlige  

 værnemidler § 3.
 Indtil der er truffet foranstaltninger til nedsættelse af påvirkningerne  

 på anden måde, skal de ansatte bære handsker under arbejdet, fangerne en  

 fingerløs inderhandske, der så vidt muligt skal være langskaftet, og  

 »modtagerne« på lastbilerne en traditionel arbejdshandske.
 4. Såfremt kredsene skønner det nødvendigt, kan der  

 med hjemmel i arbejdsmiljølovens § 76, stk. 1, afgives påbud til  

 virksomheder, der beskæftiger kyllingefangere, om at sende indberetning om  

 arbejdets organisering til kredsen.
 5. Under hensyn til sundhedsfaren skal efterkommelses-  

 og tilbagemeldingsfrister fastsættes så korte som praktisk muligt, ligesom  

 det i påbuddet angives, hvorvidt en klage ikke bør have opsættende virkning.
 6. Eventuel afgivelse af påbud ved indfangning af  

 andet fjerkræ skal i givet fald ligeledes ske ud fra en konkret vurdering af  

 de arbejdsmiljømæssige forhold.
III.
Ikrafttræden Straks.
