Betænkning afgivet af Boligudvalget den  

 15. marts 2001 Betænkning over Forslag til lov om ændring af  

 byggeloven (Modernisering af bebyggelsesregulerende bestemmelser,  

 handicaptilgængelighed m.v.) [af  

 by- og boligministeren (Jytte Andersen)] 1. Ændringsforslag Der er stillet 3 ændringsforslag til lovforslaget.  

 By- og boligministeren har stillet ændringsforslag nr. 1, og Dansk  

 Folkeparti har stillet ændringsforslag nr. 2 og 3.
2. Udvalgsarbejdet Lovforslaget blev fremsat den 11. oktober 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 7 møder.
Samråd Udvalget har stillet 2 spørgsmål til by- og  

 boligministeren til mundtlig besvarelse.
Ministeren har besvaret  

 spørgsmålene i samråd med udvalget den 14. marts 2001.
Spørgsmål Udvalget har stillet 21 spørgsmål til by- og  

 boligministeren til skriftlig besvarelse, som denne har besvaret med  

 undtagelse af spørgsmål nr. 21. Dette spørgsmål  

 forventes besvaret af by- og boligministeren inden 2. behandling af  

 lovforslaget. 4 af udvalgets spørgsmål til by- og  

 boligministeren og dennes svar herpå er optrykt som bilag til  

 betænkningen.
3. Betænkningsbidrag fra by- og boligministeren By- og boligministeren har i et samråd over for  

 udvalget tilkendegivet, at lovforslaget ikke flytter på grænserne  

 mellem planloven og byggeloven, og at lovforslaget heller ikke flytter  

 på grænserne for, hvor store de byggerier, som  

 kommunalbestyrelserne kan regulere med byggeloven, må være.
Ministeren har endvidere tilkendegivet, at bemyndigelsen  

 til at fastsætte bebyggelsesregulerende bestemmelser for bebyggelser i  

 bymæssige områder - der skal afløse de gældende  

 lovbestemmelser vedrørende den faste minimumsgrundstørrelse  

 på 700 m², de faste bebyggelsesprocenter på 40 og 50, den faste  

 maksimale højde på 8,5 m og maksimalt 2 etager samt den faste  

 skelafstand på 2,5 m med mere tidssvarende regler   vil blive  

 udmøntet, så kommunalbestyrelsen ikke kan gå uden for en  

 række fastlagte kriterier.
Kommunerne skal bl.a. sikre, Endelig har ministeren tilkendegivet, at udvalget vil  

 få tilsendt bekendtgørelser udstedt i henhold til lovforslagets  

 bestemmelser vedrørende de bebyggelsesregulerende forhold.
4. Indstillinger og politiske bemærkninger Et flertal i udvalget (S, V, KF, CD, RV og KRF)  

 indstiller lovforslaget til vedtagelse med det af by- og  

 boligministeren stillede ændringsforslag.
 Et mindretal i udvalget (DF og Kirsten Jacobsen  

 (UP)) indstiller lovforslaget til vedtagelse med de stillede  

 ændringsforslag.
Et andet mindretal i udvalget (SF) vil ved  

 3. behandling stemme hverken for eller imod lovforslaget.
Mindretallet vil  

 dog stemme for det af by- og boligministeren stillede  

 ændringsforslag.
SF kan støtte lovforslaget med undtagelse af den  

 del, der vedrører udformning af regler for kommunernes adgang til at  

 fastsætte nye grænser for minimumsgrundstørrelser,  

 bebyggelsesprocenter, bebyggelseshøjder, etageareal og afstand til  

 naboskel og sti.
SF finder, at det bør gøres muligt at  

 fastlægge regler, der i højere grad tager højde for  

 lokale forhold.
De nye regler giver imidlertid adgang til, at man i  

 byggesager kan udvide den samlede bygningsvolumen i en bydel, uanset at der  

 fortsat vil være lokalplanpligt for større  

 miljøforandrende byggerier.
Reglerne vil få indflydelse på  

 en række væsentlige forhold i bydelene.
Det fremgår  

 også af de forhold, som kommunerne ifølge by- og  

 boligministerens betænkningsbidrag skal sikre.
Det er bl.a., Der er her tale om hensyn, som normalt varetages gennem en  

 planlægning, hvor borgerne efter planloven altid skal høres.
Det  

 er derfor SF s opfattelse, at kommunernes adgang til at indføre  

 minimums- og maksimumsregler skal forudsætte, at forslag herom sendes  

 til høring svarende til høring for lokalplaner, dog  

 således, at det er til høring i offentligheden i mindst 3  

 måneder.
Det forekommer efter SF s opfattelse endvidere  

 mærkværdigt, at man pålægger kommunerne, at nabo-,  

 beboer- og brugerinteresser skal inddrages, uden at disse interesser bliver  

 hørt.
Det svarer til reglerne, før borgerinddragelse i  

 1970'erne blev almindeligt.
Dengang var det reglen, at det alene var  

 kommunalbestyrelsen, der afgjorde, hvad der var borgerinteresser.
En  

 holdning, der heldigvis ellers er forladt i byudviklingen.
 SF finder det væsentligt, at reglerne om, at  

 bebyggelsesprocenter, højder, antal etager og skelafstande skal svare  

 til det sædvanlige i karreen, kvarteret eller området, udformes  

 på en sådan måde, at der tages højde for, at  

 bebyggelsen i en bydel kan have meget forskellig karakter, og at dette ikke  

 undermineres af disse regler.
 SF lægger vægt på, at reglerne for  

 bagatelgrænser blev præciseret, som det er sket i by- og  

 boligministerens besvarelse af udvalgets spørgsmål 6, der er  

 optrykt i bilag 2 til betænkningen.
 Et tredje mindretal i udvalget (EL) indstiller  

 lovforslaget til forkastelse ved 3. behandling, men vil dog stemme for  

 de stillede ændringsforslag.
Enhedslisten finder by- og boligministerens praksis med at  

 tage forskellige boligspørgsmål med i samme lovforslag  

 særdeles uhensigtsmæssig.
Under 1. behandling af lovforslaget  

 fremhævede EL, at en opdeling af lovforslaget ville være at  

 foretrække.
By- og boligministeren har ved sine ændringsforslag  

 forsøgt at imødekomme indvendingerne til den manglende  

 orienteringspligt af naboer, beboere og brugere, men EL finder ikke  

 ændringen overbevisende eller vidtgående nok, idet erfaringerne  

 fra kommunalpolitikken viser store forskelle i villigheden til at inddrage  

 borgerne i de demokratiske processer.
Derfor ville en klarere  

 fastlæggelse af høringspligten være ønskelig.
EL anser endvidere by- og boligministerens  

 hensigtserklæringer på vegne af kommunalbestyrelserne for  

 så elastikagtige og meningsløse, at den nuværende  

 kommunale praksis med at tillade store bygherrer at opføre  

 ødelæggende og skæmmende højhusprojekter i  

 byområder vil kunne fortsætte uhindret.
Den tvivlsomme kommunale  

 praksis med at udstede dispensationer for sig selv  kan ligeledes  

 fortsætte uhindret.
 EL indstiller på denne baggrund lovforslaget til  

 forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Til § 1 Af	by- og boligministeren, tiltrådt af  

udvalget:
 1) Nr. 7 affattes således:
» » [Undtagelse af landbrugsejendomme fra  

 udstykningskravet] Af et mindretal (DF), tiltrådt af et mindretal (EL og Kirsten Jacobsen (UP)):
 2) Nr. 8 udgår.
[Bestemmelsen om indførelse af en  

 bagatelgrænse for naboorientering udgår] Til § 2 3) Stk. 4 udgår.
[Konsekvensrettelse som følge af  

 ændringsforslag nr. 2] Bemærkninger Til nr. 1 Med ændringsforslaget undtages landbrugsejendomme  

 tillige fra udstykningskravet i § 10 A.
 Ophævelsen af det eksisterende krav om  

 udstykningsmulighed for landbrugsejendomme vil betyde, at der ved  

 opførelse af nye beboelsesbygninger på en landbrugsbedrift,  

 f.eks. en medhjælperbolig, ikke skal tages stilling til, om  

 bebyggelserne på ejendommen eventuelt på et senere tidspunkt kan  

 udstykkes i selvstændige matrikler.
 Såfremt landbrugsbedriften på et senere  

 tidspunkt nedlægges eller en beboelsesbygning på  

 landbrugsejendommen ønskes frasolgt, vil udstykningskravet blive  

 aktuelt, og der skal på dette tidspunkt tages stilling til, om  

 udstykningstilladelse og de nødvendige planmæssige tilladelser  

 kan opnås efter de på dette tidspunkt gældende regler.
Til nr. 2 og 3 De pågældende bestemmelser vedrørende  

 indførelse af en bagatelgrænse for nabohøringer  

 foreslås at udgå af lovforslaget, således at den  

 nugældende bestemmelse om naboorientering bibeholdes i loven.  

 Forslagsstillerne finder, at det fortsat bør sikres, at naboers  

 retsstilling ikke krænkes.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
Demokratisk Folkeparti havde ikke medlemmer i udvalget Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 44 Bilagsnr.
Titel 1 Høringssvar fra by- og boligministeren 2 Høringsresumé fra by- og boligministeren 3 Pressemeddelelsen »Ny Byggelov.
Byudvikling med  

 færre regler« 4 Meddelelse om åbning for spørgsmål til lovforslaget 5 Spm. 1 om, hvilke bygninger der vil blive omfattet af kravet om  

 installation af tekniske hjælpemidler til handicappede, til by- og  

 boligministeren Spm. 2 om teknisk bistand til ændringsforslag, til by- og  

 boligministeren 6 Sidste frist for spørgsmål samt planlagt dato for afgivelse  

 af betænkning 7 Spm. 3 om bebyggelsesprocenten, til by- og boligministeren Spm. 4 om underminering af planlovgivningens intentioner, til by- og  

 boligministeren Spm. 5 om bagatelgrænsen, til by- og boligministeren Spm. 6 om præcisering af bagatelgrænsen, til by- og  

 boligministeren Spm. 7 om udskillelse af handicapdelen af lovforslaget, så  

 vedtagelsen af det kan fremmes, til by- og boligministeren 8 Spm. 8 om lovforslagets formålsbestemmelse, til by- og  

 boligministeren Spm. 9 om ministerens kommentarer i høringsresumeet om  

 høringssvar fra Den Danske Landinspektørforening, til by- og  

 boligministeren Spm. 10 om ministerens kommentarer i høringsresumeet til  

 Finansministeriets høringssvar, til by- og boligministeren Spm. 11 om ministerbemyndigelse, til by- og boligministeren Spm. 12, om teleslynger vil fordyre bygningsomkostningerne, til by- og  

 boligministeren Spm. 13 om offentlige bevillinger til installationer for handicappede, til  

 by- og boligministeren 9 Svar på spm. 1 om, hvilke bygninger der vil blive omfattet af kravet  

 om installation af tekniske hjælpemidler til handicappede, fra by- og  

 boligministeren 10 Svar på spm. 4 om underminering af planlovgivningens intentioner,  

 fra by- og boligministeren 11 Foreløbigt svar på spm. 13 om offentlige bevillinger til  

 installationer for handicappede, fra by- og boligministeren 12 Udkast til betænkning 13 Svar på spm. 8 om lovforslagets formålsbestemmelse, fra by- og  

 boligministeren 14 Svar på spm. 12, om teleslynger vil fordyre bygningsomkostningerne,  

 fra by- og boligministeren 15 Svar på spm. 13 om offentlige bevillinger til installationer for  

 handicappede, fra by- og boligministeren 16 Svar på spm. 5 om bagatelgrænsen, fra by- og boligministeren 17 Svar på spm. 11 om ministerbemyndigelse, fra by- og boligministeren 18 Svar på spm. 3 om bebyggelsesprocenten, fra by- og boligministeren 19 Svar på spm. 6 om præcisering af bagatelgrænsen, fra by-  

 og boligministeren 20 Spm. 14 om det offentliges bevillinger til teleslynger til handicappede,  

 til by- og boligministeren 21 Svar på spm. 7 om udskillelse af handicapdelen af lovforslaget,  

 så vedtagelsen af det kan fremmes, fra by- og boligministeren 22 Svar på spm. 9 om ministerens kommentarer i høringsresumeet  

 om høringssvar fra Den Danske Landinspektørforening, fra by- og  

 boligministeren 23 Svar på spm. 10 om ministerens kommentarer i høringsresumeet  

 til Finansministeriets høringssvar, fra by- og boligministeren 24 Svar på spm. 14 om det offentliges bevillinger til teleslynger til  

 handicappede, fra by- og boligministeren 25 Spm. 15 om, hvilke typer af byggeri, som har kommuner som bygherre, der  

 vil være omfattet af byggeloven, til by- og boligministeren Spm. 16 om bebyggelsesprocenten, til by- og boligministeren 26 Svar på spm. 2 om teknisk bistand til ændringsforslag, fra by-  

 og boligministeren 27 Svar på spm. 15 om, hvilke typer af byggeri, som har kommuner som  

 bygherre, der vil være omfattet af byggeloven, fra by- og  

 boligministeren 28 Spm. 17, om byggeloven ikke finder anvendelse ved offentligt byggeri, til  

 by- og boligministeren Spm. 18 om udkast til et muligt ændringsforslag, til by- og  

 boligministeren 29 Spm. 19 om regler og praksis for bagatelgrænser i lokalplaner, til  

 by- og boligministeren 30 Svar på spm. 17, om byggeloven ikke finder anvendelse ved offentligt  

 byggeri, fra by- og boligministeren 31 Svar på spm. 16 om bebyggelsesprocenten, fra by- og boligministeren 32 Svar på spm. 18 om udkast til et muligt ændringsforslag, fra  

 by- og boligministeren 33 Svar på spm. 19 om regler og praksis for bagatelgrænser i  

 lokalplaner, fra by- og boligministeren 34 2. udkast til betænkning 35 Spm. 20 om teknisk bistand til ændringsforslag, til by- og  

 boligministeren 36 Svar på spm. 20 om teknisk bistand til ændringsforslag, fra  

 by- og boligministeren 37 3. udkast til betænkning 38 Samrådsspm.
A om bemyndigelse, til by- og boligministeren Samrådsspm.
B om forøgelse af bebyggelsesprocenten uden krav  

 om udarbejdelse af en lokalplan , til by- og boligministeren 39 Betænkningsbidrag, fra by- og boligministeren 40 4. udkast til betænkning 41 Spm. 21 om talepapir fra samrådet den 14. marts 2001, til by- og  

 boligministeren Bilag 2 Nogle af udvalgets spørgsmål og by- og  

 boligministerens svar herpå Spørgsmål 6 og svaret herpå er optrykt  

 efter ønske fra SF.
 Spørgsmål 8 og 17 og svarene herpå er  

 optrykt efter ønske fra S, V, KF, CD, RV og KRF.
 Spørgsmål 19 og svaret herpå er optrykt  

 efter ønske fra S, V, KF, SF, CD, RV og KRF.
 Spørgsmål 6:
 Ministeren bedes præcisere, hvad der skal  

 forstås ved en bagatelgrænse.
 Svar:
 Den foreslåede bagatelgrænse for  

 naboorientering er inspireret af den bagatelgrænse, der siden 1992 har  

 været gældende i planloven ved dispensationer fra lokalplaner, og  

 som har været velfungerende.
Formålet med bestemmelserne om naboorientering i  

 byggelovens § 22 er at skabe en rettighed for borgerne.
Samtidig skal  

 bestemmelsen sikre, at eventuelle forbehold og indsigelser mod en  

 påtænkt dispensation fra de bebyggelsesregulerende bestemmelser  

 kommer til at indgå i kommunalbestyrelsens beslutningsgrundlag, inden  

 en afgørelse træffes.
Den nugældende § 22 stiller ikke krav om  

 nabosamtykke, men krav om orientering af naboerne.
Det er  

 kommunalbestyrelsens vurdering, om den ansøgte dispensation meddeles  

 eller afslås på baggrund af en vurdering af ansøgningen og  

 de indsigelser, der måtte være kommet i forbindelse med  

 naboorienteringen.
Naboerne har altså heller ikke efter de  

 nugældende regler en vetoret.
Dispensationer, der gives efter byggeloven, kan være  

 både små og store.
Der kan således være tale om  

 dispensationer fra f.eks. højdebegrænsningerne på alt fra  

 nogle få centimeter til flere meter.
 Baggrunden for forslaget om en bagatelgrænse er  

 bl.a. den kendsgerning, at de nugældende regler om naboorientering ikke  

 skelner mellem store og små dispensationer.
 I alle sager, hvor kommunen ønsker at  

 imødekomme en dispensationsansøgning fra de  

 bebyggelsesregulerende bestemmelser, skal kommunalbestyrelsen  

 iværksætte den samme naboorienteringsprocedure efter byggelovens  

 § 22, selv om der som følge af sagernes forskelligartethed er stor  

 forskel i naboernes interesser.
 Jeg går helt ind for de hensyn, der ligger bag  

 bestemmelserne om naboorientering, og naboernes interesser skal  

 selvfølgelig fortsat varetages.
 Men jeg synes, at der bør være en  

 begrænsning, der gør, at naboorienteringen bliver koncentreret  

 om de sager, hvor der er en reel begrundelse for at inddrage naboerne.
Efter de gældende regler skal naboerne f.eks.  

 orienteres om forhold, der reelt ikke har nogen indflydelse på  

 naboernes interesser.
Dette er f.eks. tilfældet, når kommunen  

 orienterer om en stigning i bebyggelsesprocenten på nogle få  

 procent og den påtænkte bygningsændring sker inden for den  

 eksisterende bygnings udstrækning, og derfor ikke berører  

 nabointeresser.
Efter forslagets bestemmelser vil naboorienteringen blive  

 koncentreret om de sager, hvor den virkelig har betydning og gør en  

 forskel.
Derved lever naboorienteringen op til sit formål.
 I Moderniseringsudvalgets arbejde har de kommunale  

 repræsentanter fremhævet, at nabohøringsproceduren er  

 administrationstung, og at bagatelgrænsen vil give mulighed for, at der  

 bliver mere tid til at koncentrere sig om de materielle krav til byggeriet,  

 dvs. reglerne, der skal sikre tilfredsstillende forhold med hensyn til  

 brand-, sikkerheds- og sundhedsmæssige forhold, tilgængelighed  

 m.v.
Kommunalbestyrelsen skal som hidtil i sin vurdering af, om  

 dispensation bør gives, sikre, at dispensationen er i overensstemmelse  

 med de hensyn, der ligger bag de bestemmelser, der dispenseres fra.
Det vil  

 bagatelgrænsen ikke have nogen indflydelse på.
Da der netop er tale om en bagatelgrænse, kan  

 kommunalbestyrelsen ikke bruge bestemmelsen til at gennemføre store  

 nybyggerier eller ombygningsarbejder uden at høre naboerne.
I de  

 fleste tilfælde vil sådanne store byggerier være omfattet  

 af lokalplanpligten efter planloven, der også sikrer naboernes  

 inddragelse.
 Spørgsmål 8:
 Med henvisning til lovforslagets § 1, nr. 2, bedes  

 ministeren redegøre nærmere for, hvordan den foreslåede  

 tilføjelse til lovens formålsbestemmelse om, at »fremme  

 arkitektonisk kvalitet i byggeriet« skal forstås.
 Svar:
 Jeg vil gerne understrege, at det ikke med den  

 foreslåede bestemmelse bliver juridisk muligt for kommunalbestyrelsen i  

 videre omfang, end det er muligt efter den nugældende byggelov, at  

 stille krav til den arkitektoniske udformning af byggeriet, herunder at  

 afvise et projekt, fordi kommunalbestyrelsen er utilfreds med den  

 arkitektoniske udformning.
Smag og behag er forskellig, men forslaget går netop  

 heller ikke ud på at indføre en censurbestemmelse  

 på arkitekturområdet.
Jeg er bestemt modstander af, at  

 kommunalbestyrelsen eller nogen andre skal have en arkitektonisk vetoret over  

 for bygherrerne.
 På den anden side tror jeg, at det er godt, at vi  

 giver mulighed for at lade arkitektektonisk kvalitet indgå i den  

 forhåndsdialog, som parterne frivilligt kan have i forbindelse med  

 byggesagsbehandlingen.
Den foreslåede tilføjelse til  

 formålsbestemmelsen er derfor udtryk for, at der også kan laves  

 kvalitetsmål for den arkitektoniske udformning af byggeriet.
Det er  

 dermed et signal til byggeriets parter om, at arkitektonisk kvalitet er  

 noget, der kan tages stilling til på lige fod med de andre forhold, der  

 er relevante i forbindelse med byggesagen.
Dette kan efter min opfattelse  

 medvirke til, at den samlede kvalitet i byggeriet højnes.
Forslaget giver ikke kommunalbestyrelsen mulighed for at  

 stille krav til et projekt eller afvise et projekt begrundet i rene  

 arkitektoniske forhold.
Dette fremgår også klart af  

 bemærkningerne til lovforslaget.
Kommunalbestyrelsen har efter den nugældende  

 byggelovs § 6 D, stk. 1, en snæver adgang til at gøre en  

 byggetilladelse afhængig af, at bebyggelsen får en sådan  

 ydre udformning, at der i forbindelse med omgivelserne opnås en god  

 helhedsvirkning.
Denne bestemmelse kan ikke bruges til at regulere detaljer  

 med eller til at fremkalde ensartethed i bebyggelsen.
Bestemmelsen kan heller  

 ikke anvendes til at kræve, at et bestemt »design« overholdes frem for  

 et andet, begrundet i at kommunen finder dette mere æstetisk  

 tiltalende.
Den gældende bestemmelse antages også kun at kunne  

 anvendes i områder, der på forhånd er karakteriseret af en  

 særlig helhedsvirkning, og navnlig, hvor der er tale om  

 bevaringsværdige bymiljøer.
Hensynet til den arkitektoniske kvalitet indføres  

 som en formålsbestemmelse for at give et signal om muligheden for en  

 dialog mellem byggeriets parter.
Lovforslaget ændrer dermed ikke  

 på retstilstanden i forhold til kommunernes mulighed for at censurere  

 byggeriet begrundet i arkitektoniske eller æstetiske forhold.
 Spørgsmål 17:
 Ad svaret på spørgsmål 15, jf. bilag  

 27.
Skal svaret forstås således, at byggeloven  

 aldrig finder anvendelse ved offentligt byggeri der i øvrigt er  

 omfattet af planloven? Svar:
Jeg kan oplyse, at byggelovens bebyggelsesregulerende  

 regler ikke finder anvendelse, hvis den ejendom, der bebygges, er omfattet af  

 en lokalplan, der har regler om de bebyggelsesregulerende forhold, eller hvis  

 arbejdet har et sådant omfang, at kommunen i medfør af reglerne  

 i planloven har pligt til at udarbejde en lokalplan.
Efter planloven og  

 Naturklagenævnets praksis er dette tilfældet ved væsentligt  

 miljøforandrende nybyggerier og ombygningsarbejder.
 I disse situationer viger byggelovens  

 bebyggelsesregulerende regler altså for lokalplanens, og det  

 gælder uanset, om byggeriet har en offentlig eller privat bygherre.
 En lokalplan kan dog kun tilsidesætte de regler i  

 byggeloven, der vedrører bebyggelsesregulerende forhold, dvs. reglerne  

 om, hvor meget, hvor højt og hvor tæt der må bygges.  

 Derimod kan en lokalplan ikke tilsidesætte byggelovgivningens  

 øvrige krav til bygningers og konstruktioners udførelse og  

 indretning med hensyn til brand-, sikkerheds- og sundhedsmæssige  

 forhold.
 I de tilfælde, hvor arbejdet er omfattet af en  

 lokalplan, skal eventuelle dispensationer fra de bebyggelsesregulerende  

 regler i lokalplanen meddeles efter reglerne i planloven.
 Den foreslåede bagatelgrænse ved dispensation  

 fra de bebyggelsesregulerende regler i byggeloven svarer i øvrigt til  

 planlovens bagatelgrænse for naboorientering.
 Spørgsmål 19:
 Ministeren bedes i forlængelse af svaret på  

 spørgsmål nr. 6 beskrive, hvorledes regler og praksis for  

 bagatelgrænser og høring er i lokalplaner, og hvorledes der vil  

 være en parallelitet i forhold til den foreslåede ændring  

 af byggeloven.
 Svar:
Planlovens § 20 indeholder procedurereglerne for  

 dispensation fra lokalplaner.
Hovedreglen er, at en dispensation først  

 kan meddeles 2 uger efter, at kommunalbestyrelsen har givet en skriftlig  

 orientering om dispensationsansøgningen til en række  

 nærmere angivne personer og foreninger, herunder naboer.
 Ifølge bestemmelsens stk. 2 gælder dette dog  

 ikke, »...hvor en forudgående orientering  

 efter kommunalbestyrelsens skøn er af underordnet betydning for de i  

 stk. 1, nr. 1-3, nævnte personer og foreninger«.
 Den foreslåede bagatelgrænse for  

 naboorientering ved dispensation fra byggeloven svarer til bestemmelsen i  

 planloven om dispensation fra lokalplaner.
Det fremgår af Vejledning til planloven, at  

 kommunalbestyrelsen ved dispensation fra en lokalplan kan undlade at foretage  

 naboorientering, hvis en forudgående orientering er af underordnet  

 betydning for de personer og foreninger, der efter bestemmelsen normalt skal  

 orienteres.
Kommunalbestyrelsen kan desuden skønne, at orienteringen  

 begrænses til en del af de foreskrevne personer og foreninger, hvis  

 dispensationen er af underordnet betydning for andre.
 Ifølge cirkulæret til den tilsvarende  

 bestemmelse i den indtil 1. januar 1991 gældende lov om  

 kommuneplanlægning er kerneområdet for planlovgivningens  

 bagatelgrænse situationer, hvor dispensationen er uden betydning for de  

 omboende, fordi dispensationen ikke vedrører regler, der varetager  

 nabointeresser, eller at dispensationen er så beskeden, at den er uden  

 betydning.
 Naturklagenævnet har desuden oplyst, at nævnet  

 kun har haft få klagesager vedrørende planlovens § 20, stk. 2.  

 Efter det oplyste er det meget sjældent, at skønnet  

 tilsidesættes som åbenbart urimeligt.
 Jeg mener, at dette kan ses som et udtryk for, at  

 bestemmelsen har været velfungerende.
 Den foreslåede bagatelgrænse i byggeloven er i  

 øvrigt ikke udtryk for en nyordning ved dispensation fra de  

 bebyggelsesregulerende bestemmelser, men snarere en genindførelse af  

 bagatelgrænsen.
 Dette skyldes, at de nugældende  

 bebyggelsesregulerende bestemmelser i byggeloven oprindeligt stammer fra lov  

 om kommuneplanlægning og først ved en lovændring i 1990  

 blev overført til byggeloven.
Når kommunalbestyrelsen dispenserede fra de  

 bebyggelsesregulerende bestemmelser, var det altså  

 dispensationsreglerne i lov om kommuneplanlægning, der var  

 gældende, og i disse regler var der indbygget en bagatelgrænse  

 for naboorientering.
Bagatelgrænsen svarede til den nugældende  

 efter planlovens § 20, stk. 2, og var gældende i kommuneplanloven fra  

 15. maj 1985.
 Efter at de bebyggelsesregulerende bestemmelser i 1990, i  

 øvrigt uden realitetsændringer, var blevet overført til  

 byggeloven, var det derimod byggelovens regler for naboorientering, der  

 skulle anvendes, og i byggeloven fandtes/findes der som bekendt ikke en  

 bagatelgrænse.
Som jeg oplyste i svaret på spørgsmål  

 6, stiller byggelovens naboorienteringsregel i § 22 ikke krav om  

 nabosamtykke, men blot om orientering af naboerne.
Det er  

 kommunalbestyrelsens vurdering, om den ansøgte dispensation meddeles  

 eller afslås på baggrund af en vurdering af ansøgningen og  

 de indsigelser, der måtte være kommet i forbindelse med  

 naboorienteringen.
Reglerne om naboorientering skal derimod være med  

 til at sikre, at kommunalbestyrelsen får et  fyldestgørende  

 grundlag at træffe afgørelse på.
I de situationer, hvor  

 bagatelgrænsen kan finde anvendelse, vil der være tale om, at  

 naboerne ikke kan bidrage væsentligt til sagsoplysningen, fordi  

 dispensationen netop ikke berører nabointeresser.
