 Et skyldråds afgørelse om benyttelsen af et mindre, ældre helårshus  

 som »beboelsesejendom med 1 lejlighed« (kode 01) blev af  

 Landsskatteretten ændret til »sommerhus« (kode 08).
Skyldrådet havde i medfør af vurderingslovens § 33 ved 18. alm. vurdering  

 pr. 1. januar 1986 anset en ejendom for en beboelsesejendom, og  

 ejendomsværdien var ansat til 100.000 kr.
Over for Landsskatteretten nedlagde  

 ejerne påstand om, at ejendommens benyttelse blev ændret til sommerhus, og at  

 ejendomsværdien blev nedsat.
 Ejendommen var beliggende på en mindre ø og omfattede et grundareal på 190  

 m2 med et i 1905 opført beboelseshus på 63 m2.
 Til støtte for påstanden henviste klageren bl.a. til, at ejendommen var  

 gammel og dårligt vedligeholdt og helt uden moderne installationer såsom vand  

 og kloakafløb, hvorfor ejendommen havde en særdeles ringe værdi i handel og  

 vandel, og ikke udlejes.
 Landsskatteretten besigtigede ejendommen, og efter det bl.a. herved  

 fremkomne om ejendommens beliggenhed og anvendelsesmuligheder fandt retten,  

 at ejendommen havde karakter af sommerhus, hvorfor benyttelseskoden blev  

 ændret til »sommerhus« (kode 08). Endelig fandt retten efter det  

 oplyste om bebyggelsens alder, standard og vedligeholdelsesstand, at  

 ejendomsværdien i henhold til bestemmelserne i vurderingslovens § 6, jf. § 9,  

 stk. 1, ikke kunne antages at overstige 40.000 kr., og ejendomsværdien blev  

 nedsat til dette beløb.
