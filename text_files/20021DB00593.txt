Betænkning afgivet af Socialudvalget den 15. maj 2002 Betænkning over Forslag til  

 folketingsbeslutning om styrkelse af indsatsen for familien i sager om truede  

 børn [af Tove Videbæk (KRF) m.fl.] 1. Udvalgsarbejdet Beslutningsforslaget blev fremsat den 11. april 2003 og var til  

 1. behandling den 6. maj.
Beslutningsforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 1 spørgsmål til socialministeren til  

 skriftlig besvarelse.
Besvarelsen vil blive tilstilet udvalget inden 2.  

 behandling.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KRF) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget er enige med  

 forslagsstillerne i, at udgangspunktet for forebyggelse af et barns  

 anbringelse  

 uden for hjemmet må tage udgangspunkt i familiens ressourcer.
Ligesom  

 målsætningen om hjemgivelse naturligt må fordre, at forældrenes problemer  

 afhjælpes, når børnene anbringes uden for hjemmet.
Socialdemokratiet mener, at inddragelse af borgeren og dennes  

 ressourcer og netværk er et grundlæggende princip for hele loven om social  

 service.
Et princip, som også ministeren fremhævede under 1. behandling af  

 beslutningsforslaget.
Socialdemokratiet anser i øvrigt handleplaner som et godt  

 instrument både ved anbringelse og ved forebyggelse.
Det er vigtigt, at  

 myndighedernes bevæggrunde står klar for borgeren, og at opgaven ligeledes er  

 veldefineret for alle parter.
Det fremgik af debatten under 1. behandling, at  

 handleplaner eksisterer ved anbringelser, men at der ikke er en  

 forpligtigelse  

 til udarbejdelse af handleplaner ved forebyggelse.
Socialdemokratiet finder  

 det  

 hensigtsmæssigt, at der også i det forebyggende arbejde anvendes handleplaner  

 som et forpligtende styringsinstrument.
Beslutningsforslaget indeholder således både noget, som allerede  

 eksisterer, og noget nyt.
Idet Socialdemokratiet støtter, at der stilles krav  

 om handleplaner ved forebyggelse kan Socialdemokratiet støtte  

 beslutningsforslaget, på trods af at store dele heraf allerede indgår i  

 gældende love og regler.
 Et  

  

 mindretal  

  

 i  

 udvalget (V og KF) indstiller beslutningsforslaget til  

  

 forkastelse  

                                                                         .
 Et  

  

 andet mindretal  

  

 (DF) vil redegøre for sin holdning til beslutningsforslaget ved 2.  

 behandlingen.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkning.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Jørgen Bastholm (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)  

  

  nfmd.  

  

    

 Helge Adam Møller (KF)  

    

 Tove Videbæk (KRF)  

  

  fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Kim Sejr (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 150 Bilagsnr.
