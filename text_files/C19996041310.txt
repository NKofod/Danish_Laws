Cirkulæreskrivelse om ændring af  

 kørekortbekendtgørelsen og kørekortcirkulæret Til politiet og Statens Bilinspektion I cirkulæreskrivelse af 20. april 1999 meddeltes, at  

 der med ikrafttræden den 1. juli 1999 gennemføres en række  

 ændringer i Trafikministeriets bekendtgørelse nr. 196 af 11.  

 marts 1997 om kørekort og Færdselsstyrelsens cirkulære nr.  

 26 af 11. marts 1997 om kørekort.
I forbindelse med erhvervelse af kørekort - til en  

 kategori, hvortil der ikke tidligere har været udstedt kørekort  

 - indføres i køreuddannelsen et obligatorisk minimumstal for  

 antallet af lektioner og et minimum for den periode, i hvilken  

 køreundervisningen skal gives.
Der indføres bestemmelser om et  

 særligt bilag til ansøgningen "erklæring om  

 køreundervisning" og om en lektionsplan.
 Færdselsstyrelsen skal særligt om  

 lektionsplanen oplyse følgende:
 1.
 Lektionsplanen skal medbringes ved såvel  

 teoriprøve som praktisk prøve og det skal stikprøvevist  

 kontrolleres ved prøverne, at lektionsplanen er udformet og udfyldt i  

 overensstemmelse med bestemmelserne i kørekortbekendtgørelsen,  

 jf. § 21 a i Færdselsstyrelsens cirkulære nr. 26 af 11. marts  

 1997 om kørekort, senest ændret ved cirkulære nr. 37 af  

 19. april 1999.
 2.
 Kørelæreren skal udfærdige  

 lektionsplanen i overensstemmelse med undervisningsplanen for  

 køreuddannelsen til den omhandlede kategori og § 23 b, stk. 2, i  

 Trafikministeriets bekendtgørelse nr. 196 af 11. marts 1997 om  

 kørekort, senest ændret ved Færdselsstyrelsens  

 bekendtgørelse nr. 225 af 19. april 1999. Der kan således  

 forventes anvendt lektionsplaner, der er udformet på forskellig  

 måde, ligesom sammensætningen af lektionerne og indholdet af  

 lektionerne i de enkelte lektionsplaner kan være udformet forskelligt.  

 Der kan også forventes anvendt standardiserede lektionsplaner,  

 eksempelvis udformet af en kørelærerorganisation.
 3.
 Det fremgår af  

 kørekortbekendtgørelsens § 23b, stk. 3, at  

 kørelærer og køreelev straks efter afslutningen af hver  

 enkelt lektion skal bekræfte, at der er undervist i hovedindholdet af  

 den omhandlede lektion, herunder bekræfte datoen for lektionens  

 gennemførelse og den faktisk anvendte tid.
I de tilfælde, hvor der af  

 undervisningsmæssige hensyn efter lektionsplanen gennemføres  

 planlagte sammenhængende undervisningsforløb bestående af  

 flere lektioner - eksempelvis én dobbeltlektion (2 lektioner á  

 mindst 45 min. hver) - er det tilstrækkeligt, at kørelærer  

 og køreelev med deres underskrifter bekræfter lektionernes  

 gennemførelse én gang.
Det forudsættes herved, at det  

 entydigt af lektionsplanen fremgår, at der er tale om et  

 planlagt sammenhængende undervisningsforløb bestående af  

 flere lektioner på hver mindst 45 min., at hovedindholdet  

 i de omhandlede lektioner er gengivet samt, at den faktiske anvendte  

 tid anføres for hver enkelt lektion.
 Færdselsstyrelsen har udarbejdet vedlagte  

 vejledninger til brug for udfærdigelse og anvendelse af en  

 lektionsplan.
Styrelsen skal samtidig henlede opmærksomheden  

 på § 21 a i cirkulæret om kørekort vedrørende  

 politiets stikprøvevise kontrol med reglernes overholdelse.
Det kan i  

 den forbindelse oplyses, at Foreningen af Politimestre har aftalt med en  

 række politikredse at gennemføre særlige  

 kontrolinitiativer.
