Landsskatteretskendelse vedr. afskrivning på goodwill Sagen drejer sig om, hvorvidt  

 afskrivningsgrundlaget for erhvervet goodwill skal nedsættes som følge af  

 værnsreglen i afskrivningslovens § 40, stk. 5.
Landsskatterettens afgørelse Skatteforvaltningen har  

 godkendt afskrivning på goodwill med 187.310 kr.
Selvangivet med 265.715 kr.
 Landsskatteretten stadfæster  

 skatteforvaltningens afgørelse.
Sagens oplysninger A ApS er stiftet ved  

 stiftelsesdokument underskrevet den 10. september 2000. Selskabets første  

 regnskabsår løber til den 30. september 2001 (indkomståret 2001).
A ApS har en nom.  

 anpartskapital på 125.000 kr., som er ejet af B ApS med 90 % og C med 10 %. B  

 ApS er 100 % ejet af D, der er søn af C.
Ifølge stiftelsesdokumentet har  

 ingen  

 anparter særlige rettigheder, og hver anpartshaver har en stemme for hvert  

 anpartsbeløb på 500 kr.
Bestyrelsen består af D og C.
D er direktør.
 Ved kontrakt af den 21. marts  

 2001 med overtagelsesdag den 1. oktober 2000 købte A ApS en  

 materialistforretning  

 af selskabet E ApS.
 E ApS har en nom.  

 anpartskapital på 125.000 kr., der ved overdragelsen af materialistforretning  

 var ejet af D med 10 % og C med 90 %. Den 1. oktober 2001 overdrog D sine  

 anparter til E ApS.
 Købesummen for  

 materialistforretningen udgjorde 4.411.669 kr. fordelt således:
Goodwill (ny) 1.800.000 kr.
Goodwill (rest) 60.000 kr.
Indretning af lejede  

 lokaler 322.109 kr.
Driftsmidler 455.508 kr.
Finansielle aktiver 25.000 kr.
Likvide beholdning 9.000 kr.
Varebeholdning 1.740.052 kr.
I alt 4.411.669 kr.
 A ApS har for indkomståret  

 2001 afskrevet på goodwill med 1/7 af anskaffelsessummen på 1.860.000 kr., i  

 alt 265.715 kr.
 E ApS har opgjort den  

 skattepligtige avance ved afståelse af goodwill således:
Købspris den 1. april 1996  

 (kontant) - 600.000 kr.
Tidligere afskrevet - 23.028 kr.
Salgssum (kontant) 1.860.000 kr.
Avance 1.283.028 kr.
 E ApS erhvervede den 1. april  

 1996 goodwill fra F ApS for 600.000 kr., hvoraf alene 51.176 kr. har været  

 afskrivningsberettiget, mens 548.824 kr. ikke var afskrivningsberettiget.
Skatteforvaltningens afgørelse Der er godkendt afskrivning  

 på goodwill med 1/7 af 1.311.176 kr. eller 187.310 kr., idet  

 afskrivningsgrundlaget  

 er nedsat med 548.824 kr.
 Ifølge afskrivningslovens §  

 40, stk. 5 skal der ske en nedsættelse af afskrivningsgrundlaget i tilfælde  

 af  

 overdragelse af goodwill mellem parter, hvor den ene part har bestemmende  

 indflydelse på den anden parts handlemåde.
 Bestemmelsen omfatter  

 overdragelser mellem en person og et selskab m.m. eller mellem selskaber m.m.  

 indbyrdes, hvor den ene af parterne i overdragelsen på grund af  

 aktiebesiddelse, vedtægtsbestemmelse, aftale eller fælles ledelse har  

 bestemmende indflydelse på den anden parts handlemåde.
 Af cirkulære til  

 afskrivningsloven, cirkulære nr. 97 af 26. juni 1995, pkt. 3.5 fremgår, at  

 bestemmende indflydelse  direkte eller indirekte  også vil  

 foreligge ved  

 overdragelse mellem selskaber mv., hvor aktionærkredsen i hvert af  

 selskaberne  

 samlet opfylder kravet om bestemmende indflydelse i begge selskaber samt ved  

 overdragelse mellem en gruppe personer og et selskab mv., hvor der er  

 sammenfald mellem aktionærer og personer fra gruppen, der opfylder kravet om  

 bestemmende indflydelse.
 Erhververens  

 afskrivningsgrundlag opgøres i sådanne tilfælde som anskaffelsessummen med  

 fradrag  

 af et beløb svarende til den ikke afskrivningsberettigede del af  

 overdragerens  

 anskaffelsessum, hvilket beløb svarer til overdragerens skattepligtige  

 fortjeneste med tillæg af den uafskrevne del af overdragerens  

 afskrivningsberettigede anskaffelsessum.
 Når der henses til det  

 oplyste om ejerforholdene for sælger og køber på tidspunktet for  

 overdragelsen  

 af forretningen, anses A ApS for at være omfattet af afskrivningslovens § 40,  

 stk. 5.
 Den samlede anpartshaverkreds  

 i det sælgende selskab  E ApS er identisk med den samlede  

 anpartshaverkreds i  

 det købende selskab  A ApS.
Der henvises til eksempel i  

 cirkulære nr. 97 af 26. juni 1995, hvor der er tale om et salg mellem to  

 selskaber  selskab A med 8 aktionærer og selskab B med 3 aktionærer,  

 hvor alle  

 aktionærer har lige rettigheder.
Aktionærerne C og D ejer tilsammen mere end  

 50  

 % af aktiekapitalen i såvel selskab A som selskab B.
Eksemplet er omfattet af  

 afskrivningslovens § 40, stk. 5.
 Der henvises endvidere til  

 lov nr. 458 af 9. juni 2004 og til lovens forarbejderne lovforslag nr. 126  

 fremsat den 14. januar 2004, hvor bl.a. afskrivningsloven § 40, stk. 5 blev  

 ændret således, at der blev indsat punkt 2 og 3 til præcisering af, hvad der  

 forstås ved bestemmende indflydelse på grund af aktiebesiddelse i de enkelte  

 selskaber.
 Ifølge bemærkningerne til  

 lovforslaget vil ændringen af afskrivningslovens § 40, stk. 5 ikke bevirke en  

 ændring af bestemmelsens indhold og rækkevidde men er alene en præcisering i  

 lovteksten af, hvilke ejer krav der bevirker, at en person eller selskab har  

 bestemmende indflydelse over et andet selskab m.v.
I forbindelse med  

 behandlingen af lovforslaget har Skatteministeren besvaret spørgsmål om,  

 hvornår  

 der foreligger bestemmende indflydelse mellem to selskaber.
Ministeren har  

 oplyst, at der foreligger bestemmende indflydelse efter afskrivningslovens §  

 40, stk. 5 i følgende tilfælde: Selskab A ejes med 10 % af X og med 90 % af  

 Y.  

 Selskab B ejes med 90 % af X og med 10 % af Y.
Selskab A sælger goodwill til  

 selskab B.
 Dette eksempel er identisk  

 med ejerforholdene i E ApS og A  

 ApS.
 Skatteforvaltningen har  

 anført følgende som kommentar til selskabets klage til Landsskatteretten:
Det er anført i klagen, at  

 skatteforvaltningens afgørelse er i strid med praksis.
Der er henvist til to  

 afgørelser fra Ligningsrådet af 18. juni 1996 offentliggjort som TfS 1996.685  

 og TfS 1996.686. Hertil bemærkes, at skatteministeriet  

 i TfS 1996.689 har kommenteret Ligningsrådets  

 afgørelser af 18. juni 1996. Det anføres heri, at på baggrund af  

 omstændighederne, der er beskrevet i de tre bindende forhåndsbeskeder og  

 ændringscirkulærets definition af begrebet bestemmende indflydelse ved  

 aktiebesiddelse, har Ligningsrådets besvarelse af de tre bindende  

 forhåndsbeskeder mistet sin betydning.
Klagerens påstand og argumenter Selskabets repræsentant har  

 fremsat påstand om, at der godkendes fuld afskrivning på den erhvervede  

 goodwill.
 Overdragelsen er hverken helt  

 eller delvist omfattet af afskrivningslovens § 40, stk. 5, idet det købende  

 selskab ikke, hverken direkte eller indirekte, har haft bestemmende  

 indflydelse  

 på det sælgende selskab, hverken gennem ejerskab, vedtægtsbestemmelser,  

 aftaler  

 eller gennem fælles ledelse.
Skatteforvaltningens  

 begrundelse og fortolkning af afskrivningslovens § 40, stk. 5 er i direkte  

 strid  

 med den eksisterende lovgivning og praksis på området.
Det findes endvidere  

 anstødeligt, at skatteforvaltningen anvender et nyt lovforslag og spørgsmål  

 og  

 svar herom som fortolkningsbidrag, idet der er tale om ikke gældende  

 lovgivning.
Ejerforholdene i nærværende  

 sag er således, at D personligt har den bestemmende indflydelse i A ApS med  

 sine 90 % indirekte ejerandele igennem B ApS, mens C personlig har den  

 bestemmende indflydelse i E ApS med sine 90 % ejerandele.
Det må derfor  

 fastholdes, at ingen af parterne har bestemmende indflydelse i både det  

 købende  

 og det sælgende selskab, idet hver af parterne har bestemmende indflydelse i  

 hvert sit selskab.
Det er irrelevant at foretage  

 bedømmelse i forhold til anpartshavernes samlede anpartsbesiddelse.
En samlet  

 bedømmelse af anpartsbesiddelser kan kun komme på tale i særlige situationer,  

 hvor ingen enkeltstående anpartshaver har den bestemmende indflydelse.  

 Årsagen  

 hertil er blandt andet, at ved en samlet bedømmelse kan anpartsbesiddelse  

 uden  

 reel indflydelse ikke medregnes ved bedømmelsen af, af om der foreligger  

 bestemmende indflydelse.
Det er således kun anpartsbesiddelse med en reel  

 indflydelse, der kan indgå i en sådan vurdering Såfremt skatteforvaltningens  

 fortolkning af bestemmende indflydelse efter afskrivningslovens § 40, stk. 5  

 skal tillægges betydning, vil det være irrelevant at anføre følgende i  

 cirkulære nr. 987 af 26. juni 1995:
Begrebet  

 bestemmende indflydelse i ligningslovens § 16 F, stk. 4 er for så vidt angår  

 aktiebesiddelse afgrænset snævrere end hovedaktionærbegrebet i  

 personskattelovens § 19 a, stk. 2-4, hvor også aktiekapital og stemmeværdi  

 tilhørende ægtefælle, forældre, bedsteforældre, børn og børnebørn m.v. har  

 betydning. Bestemmende  

 indflydelse ved aktiebesiddelse vil foreligge, hvor den ene part direkte  

 eller  

 indirekte ejer mere end 50 % af aktiekapitalen eller råder over mere end 50 %  

 af stemmeværdien hos den anden part.
Ved indirekte ejerskab forstås ejerskab  

 via andre selskaber m.v., hvori den pågældende part ejer mere end 50 % af  

 aktiekapitalen. Bestemmende  

 indflydelse vil imidlertid også foreligge ved overdragelse mellem selskaber  

 m.v. hvor aktionærkredsen i hvert af selskaberne samlet opfylder kravet om  

 bestemmende indflydelse i begge selskaber  direkte eller indirekte  

  samt ved  

 overdragelse mellem en gruppe personer og et selskab m.v. hvor der er  

 sammenfald mellem aktionærer og personer fra gruppen. Skatteforvaltningen har lagt  

 vægt på, at C og D til sammen har bestemmende indflydelse i både det købende  

 og  

 det sælgende selskab.
Det er korrekt, at anpartshaverne tilsammen har  

 bestemmende indflydelse, men det vil en køber og en sælger altid have, dersom  

 man sammenlægger deres indflydelse.
Det er uomtvisteligt, at C selvstændigt  

 træffer beslutningerne i E ApS og D selvstændigt træffer beslutninger i A  

 ApS.  

 Derfor kan deres indflydelse heller ikke sammenlægges og ses under et.
Vedrørende eksemplerne i  

 cirkulære nr. 97 af 26. juni 1995 er det værd at bemærke, at der ikke i nogen  

 af de nævnte eksempler er en enkelt ejer, der har den bestemmende  

 indflydelse.  

 Årsagen hertil er, at det kun er ejerandele, der har reel indflydelse, der  

 kan  

 medgå ved bedømmelsen.
Såfremt en enkelt anpartshaver har bestemmende  

 indflydelse vil det være absurd, at skulle foretage en samlet vurdering af  

 alle  

 anpartshavere, idet de øvrige anpartshavere er uden indflydelse.
Skatteforvaltningens  

 fortolkning er i direkte strid med eksisterende praksis.
Ligningsrådet har i  

 TfS 1996.685 og TfS 1996.686 taget stilling til begrebet bestemmende  

 indflydelse og er i begge sager kommet frem til det modsatte resultat af  

 skatteforvaltningen.
 Afslutningsvist skal det  

 bemærkes, at der i nærværende sag er tale om et ganske almindeligt  

 generationsskifte  

 fra far til søn, og at det aldrig har været lovgivers hensigt, at begrænse  

 afskrivningsretten til goodwill i sådanne situationer, idet  

 afskrivningslovens  

 § 40, stk. 5 ikke gælder i tilfælde, hvor overdragelsen af goodwill sker  

 mellem  

 to personer, hvilket reelt er tilfældet i denne sag, hvis man ser transparent  

 på overdragelsen.
Landsskatterettens bemærkninger og begrundelse Erhververen  

 af en virksomhed kan afskrive anskaffelsessummen for goodwill.
Det fremgår af  

 afskrivningslovens  

 § 40, stk. 1. Såfremt den virksomhed der købes omfatter goodwill, som ikke er  

 afskrivningsberettiget (goodwill erhvervet før den 19. maj 1993), og såfremt  

 den ene part i overdragelsen har bestemmende indflydelse på den anden parts  

 handlemåde, kan køberen dog ikke afskrive på den goodwill, sælgeren heller  

 ikke  

 har kunnet afskrive på.
Det fremgår af afskrivningslovens § 40, stk. 5.
Hvornår  

 der foreligger bestemmende indflydelse er uddybet i cirkulære nr.  

 97/1995  

 pkt. 3.5. Bestemmende indflydelse ved kapitalbesiddelse foreligger, hvor den  

 ene part ejer mere end 50 % af kapitalen hos den anden part.
Ejerskabet kan  

 være direkte eller indirekte.
Overdragelse mellem personer er ikke omfattet,  

 idet fysiske personer ikke kan sige at have bestemmende indflydelse på  

 hinandens  

 handlemåde.
Bestemmende indflydelse er afgrænset snævrere end  

 hovedaktionærbegrebet,  

 idet den nærmeste familie ikke regnes med ved opgørelsen.
I ændringscirkulære  

 nr. 133/1996 er bestemmende indflydelse fortsat defineret som i cirkulære nr.  

 97/1995 men hertil er tilføjet, at bestemmende indflydelse nu også  

 foreligger,  

 hvis aktionærkredsen i hvert af selskaberne samlet opfylder kravet om  

 bestemmende indflydelse i begge selskaber, ligesom overdragelse mellem  

 persongrupper  

 og selskaber er tillige omfattet, hvis der er sammenfald mellem aktionærer og  

 personer i gruppen.
 Den  

 samlede anpartshaverkreds i de to selskaber  A ApS og E ApS  er  

 identisk,  

 idet  

 A ApS er ejet af B ApS med 90 % og  

 C med 10 %, hvor B ApS er 100 % ejet af D, mens E ApS var ejet af D med 10 %  

 og  

 C med 90 %.
 Da  

 anpartshaverkredsen i de to selskaber er identisk findes overdragelsen at  

 være  

 omfattet af værnsreglen i afskrivningslovens § 40, stk. 5. Der henvises  

 endvidere til cirkulære 97/1995 og Skatteministerens besvarelse af spørgsmål  

 nr. 17 i forbindelse med behandlingen af lovforslag nr. 126/2003. Herefter  

 stadfæstes skatteforvaltningen afgørelse.
