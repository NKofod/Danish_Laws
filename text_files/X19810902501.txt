Et pengeinstitut havde i en soliditetsoplysning anvendt vendingen:  

 Varekredit kan anbefales . Omspurgte firma gik kort tid efter konkurs.  

 Tilsynet udtalte, at pengeinstituttet havde handlet i strid med redelig  

 forretningsskik og god bank- og sparekassepraksis, og henstillede til at være  

 tilbageholdende med udtryk som anbefales og tilrådes , da dette kunne  

 opfattes som en tilskyndelse Tilsynets skrivelse af 16. januar 1981 vedrørende afgivelse af  

 soliditetsoplysninger.
 Et pengeinstitut havde i en soliditetsoplysning afgivet den 27. april 1979  

 meddelt at: varekredit kr. 80.000 kan anbefales . Den 14. august 1979 gik det  

 omspurgte selskab konkurs.
 Tilsynet savnede grundlag for at udtale, at pengeinstituttet i det  

 foreliggende tilfælde havde handlet i strid med redelig forretningsskik og  

 god bank- og sparekassepraksis, men henstillede til pengeinstituttet, at det  

 i soliditetsoplysninger er tilbageholdende med at anvende udtryk som  

 anbefales og tilrådes . Tilsynet fandt, at sådanne udtryk er egnede til at  

 give opfattelsen af en tilskyndelse til at yde kredit af den omspurgte  

 størrelse, hvilket man gik ud fra ikke havde været tilsigtet fra  

 pengeinstituttets side.
