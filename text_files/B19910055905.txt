 I medfør af § 1, stk. 1, § 4, stk. 2-3, § 5, § 23, stk. 1-5, § 26 og § 29  

 i lov nr. 414 af 13. juni 1990 om administration af Det Europæiske Økonomiske  

 Fællesskabs forordninger om markedsordninger for landbrugsvarer og § 4, stk.  

 2, og § 9 i lov om slagtning, forhandling, udførsel og indførsel af fjerkræ  

 m.v., jf. lovbekendtgørelse nr. 31 af 15. januar 1988 fastsættes:
§ 1.  Denne bekendtgørelse vedrører kontrol med  

 overholdelse af bestemmelserne i Rådets forordning (EØF) nr. 1906/90 om  

 handelsnormer for fjerkræ (* 1) samt Kommisionens forordning nr. 1538/91 om  

 gennemførelsesbestemmelser til Rådets forordning (EØF) nr. 1906/90 om  

 handelsnormer for fjerkræ.(* 2) § 2.  Kontrollen med overholdelse af de i ovennævnte  

 forordninger fastsatte bestemmelser føres af Veterinærdirektoratet.
 Stk. 2.  Veterinærdirektoratet autoriserer de  

 slagterier, der er omfattet af artikel 11 i Kommisionens forordning nr.  

 1538/91 om gennemførelsesbestemmelser til Rådets forordning nr. 1906/90 om  

 handelsnormer for fjerkræ.
 § 3.  Bestemmelserne vedrørende klassifikation i  

 vægtklasser i artikel 3, stk. 3, i Rådets forordning nr. 1906/90 og i artikel  

 8 i Kommissionens forordning nr. 1538/91 gælder tillige for færdigpakkede  

 hele ferske fjerkrækroppe.
 § 4.  Udgifter ved kontrol med overholdelsen af  

 bestemmelserne i de nævnte forordninger, herunder udgifter til  

 laboratorieundersøgelser, afholdes af slagterier og opskæringsvirksomheder i  

 forhold til mængden af det slagtede fjerkræ og af importvirksomheder i  

 forhold til mængden af det importerede fjerkrækød.
 Stk. 2.  Slagterier, der autoriseres i henhold til  

 artikel 11 i Kommissionens forordning nr. 1538/91, afholder herudover de  

 udgifter, der er forbundet med den særlige kontrol, der er fastsat i artikel  

 11.
 § 5.  Afgørelser, der er truffet af  

 Veterinærdirektoratet i henhold til denne bekendtgørelse, kan påklages til  

 Landbrugsministeriet inden 4 uger efter den dag, afgørelsen er meddelt  

 klageren.
 § 6.  Overtrædelse af bestemmelserne i de i § 1 nævnte  

 forordninger straffes efter reglerne i kapitel 5 i lov nr. 414 af 13. juni  

 1990 om adninistration af Det Europæiske Økonomiske Fællesskabs forordninger  

 om markedsordninger for landbrugsvarer m.v.
 Stk. 2.  Bekendtgørelsen træder i kraft den 1. august  

 1991.
