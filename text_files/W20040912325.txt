Landsskatteretskendelse vedr. afgift.
Elforbrug i  

 transformerstation.
 Der klages over, at kommunens elforbrug til elvandvarmere,  

 fast installerede radiatorer og elvarmeblæsere i transformerstationer ikke er  

 anset for godtgørelsesberettiget og dermed afgiftspligtigt.
 Landsskatteretten stadfæster told- og skatteregionens  

 afgørelse.
Kommunen driver elforsyningsvirksomhed med salg og  

 distribution af el til forbrugere og er registreret efter el-, svovl- og  

 CO2-afgiftsloven.
I forbindelse hermed driver kommunen mindst 18  

 transformerstationer, hvoraf 17 er opvarmet med el og en med fjernvarme.
Alle  

 transformerstationer har almindelig belysning og er kun bemandet  

 lejlighedsvis  

 ved eftersyn mv.
 Told- og skatteregionen har ved en besigtigelse den 20. juli  

 2000 af to elopvarmede transformerstationer, B og C, konstateret følgende:
B er en forholdsvis ny  

 transformerstation, der af ydre ligner et hus.
Indvendig er det et 60 kV-rum,  

 hvor der er opsat 4 stk. 1000 Watt elradiatorer, et 10 kV-rum, hvor der er 7  

 stk. 1000 Watt elradiatorer samt et toilet med en 400 Watt elradiator.
På  

 toilettet er der desuden opsat en elvandvarmer med en effekt på 1 kWh.
I 10  

 kV-rummet er der en del elektrisk udstyr.
Eneste rum uden opvarmning er et  

 batterirum.
Der er ikke opsat særskilt elmåler til aflæsning af stationens  

 eget  

 forbrug.
C er en ældre transformerstation,  

 der indeholder et 10 kV-rum med 8 stk. 1400 Watt radiatorer, et 60 kV-rum med  

 6  

 stk. 1600 Watt radiatorer, et uopvarmet toilet med en elvandvarmer med en  

 installeret effekt på 1 kWh og et værksted med 2 stk. 1000 Watt elradiatorer.  

 10 kV-rummet rummer ligeledes en del elektrisk udstyr.
Der er ikke opsat  

 særskilt elmåler til aflæsning af stationens eget forbrug. Kommunen har ikke angivet el-, svovl- og CO2-afgift af  

 elforbrug i transformerstationer.
 Kommunen er anset for pligtig at indbetale afgift med  

 1.496.928 kr. vedrørende elforbrug i perioden 1. januar 1996 til 30. juni  

 2000.
Elforbrug til elvandvarmere, fast installerede radiatorer og  

 elvarmeblæsere i transformerstationer er anset for medgået til rumopvarmning  

 og  

 dermed ikke godtgørelsesberettiget.
Der er henvist til elafgiftslovens § 11,  

 stk. 3, CO2-afgiftslovens § 9, stk. 4, og svovlafgiftslovens § 34, stk. 6, 1.  

 punktum.
Regionen har fundet, at omhandlede elforbrug ikke kan anses  

 som direkte medgået til fremstilling og distribution af el.
Der er henvist  

 til  

 elafgiftslovens § 11, stk. 1, CO2-afgiftslovens § 5, stk. 2, og  

 svovlafgiftslovens § 34, stk. 6.
Med henvisning til bemærkningerne til CO2-afgiftslovens § 5,  

 stk. 2, og svovlafgiftslovens § 34, stk. 6, har regionen anført, at alene  

 elforbrug til transformations- og ledningstab, herunder elforbrug til de  

 særlige elinstallationer i transformatorstationerne, anses som direkte  

 medgået  

 til distribution af elektricitet, og dermed fritaget for afgift.
Der er  

 henvist  

 til elafgiftslovens § 11, stk. 1, CO2-afgiftslovens § 5, stk. 2, og  

 svovlafgiftslovens § 34, stk. 6. Resten af elforbruget i  

 transformatorstationerne er anset for medgået i elvandvarmere, fast  

 installerede radiatorer og varmeblæsere i rummene, hvilket forbrug  

 uanset det  

 tjener til driftssikring af det tekniske udstyr - ikke opfylder betingelserne  

 for tilbagebetaling.
Der er henvist til elafgiftslovens § 8, stk. 2, samt §  

 11,  

 stk. 1, jf. stk. 3. Forbruget er ikke anset for omfattet af de i  

 elafgiftslovens § 11, stk. 4, anførte specifikke processer, ligesom der ikke  

 i  

 øvrigt efter de relevante afgiftslove ses hjemmel til godtgørelse.
 Der er henvist til Landsskatterettens kendelse af 10.  

 september 1999 (offentliggjort i TfS 1999.902), hvorved opvarmning af  

 indendørs  

 procesanlæg i pumpestationer ved hjælp af elradiatorer i afgiftsmæssig  

 henseende skulle behandles efter reglerne om rumvarme.
Afgifternes størrelse er opgjort på grundlag af kommunens  

 egne oplysninger om m2, installeret effekt (elradiatorer og elvandvarmere),  

 antal og faktisk målt elforbrug, dog er foretaget korrektioner efter  

 besigtigelse af to stationer.
Opgørelsen er udarbejdet, så der anvendes de  

 beregninger, der giver det laveste beløb.
Kvadratmeterafgiften er anvendt,  

 hvor  

 denne sats er mindre end afgiften udregnet på grundlag af den installerede  

 effekt.
I fem af transformerstationerne foreligger et målt forbrug.
Det  

 beregnede forbrug i disse stationer overstiger det målte elforbrug, og for så  

 vidt angår disse stationer har regionen anvendt det målte forbrug, idet dette  

 medfører det laveste afgiftskrav.
Der er henvist til bestemmelserne i  

 elafgiftslovens  

 § 11, stk. 5, 6 og 7.
Kommunens repræsentant har fremsat principal påstand om, at  

 det omhandlede forbrug er godtgørelsesberettiget og dermed ikke  

 afgiftspligtigt.
Subsidiært er fremsat påstand om, at det afgiftspligtige  

 forbrug er mindre end det af regionen opgjorte.
Det er gjort gældende, at det nødvendige energiforbrug, der  

 er forbundet med produktion og transport af el, er afgiftsfrit for  

 elforsyningsvirksomhederne.
Kun det elforbrug, der nyttiggøres til andet end  

 rene elproduktions- og transmissionsformål, er afgiftspligtigt.
Centrale kraftværkers elproduktion transporteres på 400 kV  

 elnettet, mens den almindelige kunde anvender elektricitet ved 230/400 V.
I  

 dette forhold ligger det som en nødvendig teknisk forudsætning, at  

 kraftværkernes elproduktion leveres ved 400 kV, hvorefter elektriciteten  

 transformeres ned til 230/400 V  det normale spændingsniveau i  

 forbrugernes  

 installationer.
Denne transformering er en bearbejdning af produktet for den  

 endelige levering, og bearbejdningen finder sted i transformatorstationerne.
Transformerne og dertil knyttede højspændingsanlæg er  

 placeret i rum i transformerstationerne med en temperatur på 15  

  

 o  

  

 C.  

 Denne temperatur er tvingende nødvendig teknisk set, for at afbrydere,  

 adskillere m.m. kan være operative.
Der er ingen bemanding på  

 transformatorstationerne, hvorfor skelnen mellem komforttemperatur og  

 procestemperatur ikke er relevant i denne sammenhæng.
Opvarmningen af  

 transformatorstationen er alene nødvendig for at sikre, at transformeren kan  

 fungere korrekt som en del af det samlede produktions- og  

 transmissionssystem.  

 Der er derfor heller ikke tale om, at distributionsselskaberne får en særlig  

 konkurrencemæssig fordel i forhold til andre selskaber med afgiftspligtige  

 aktiviteter.
 For kommunen er der således ingen tvivl om, at al  

 elektricitet, der er anvendt i transformerstationerne, er medgået til  

 transformering  en integreret del af produktionsprocessen.
Denne forståelse har kommunen fået gennem den  

 korrespondance, som har fundet sted i de forudgående forhandlinger mellem  

 Skatteministeriet og Danske Elværkers Forening (senere Dansk Energi) i  

 forbindelse med indførelsen af de grønne afgifter.
Allerede i  

 november/december  

 1995 rettede Danske Elværkers Forening henvendelse til ministeriet med  

 henblik  

 på en afklaring af spørgsmålet vedr. opvarmning af transformere.
Ministeriet  

 var dengang enig i, at den energi, som bruges til at opvarme transformere,  

 kan  

 henregnes til elproduktion.
Der skal overhovedet ikke betales afgift af dette  

 energiforbrug.
De nye regler om grønne afgifter ændrede ikke på forholdene,  

 jf.  

 orientering fra Danske Elværkers Forening til medlemmerne den 14. december  

 1995, samt orientering til medlemmerne om L 218. Spørgsmålet opstod igen i  

 forbindelse med afgiftsomlægningerne i 1996/1997, hvor Danske Elværkers  

 Forening forhandlede med ministeriet om netop dette spørgsmål.
I et notat af  

 10. december 1996 udarbejdet af Danske Elværkers Forening fastslås vedrørende  

 opvarmning af transformerstationer:
M.h.t. opvarmning af  

 transformerhuse er Skatteministeriet indstillet på at betragte elforbrug til  

 opvarmning af transformerhuse som en del af nettabet, mens der ifølge  

 Skatteministeriets opfattelse skal betales afgift, hvis opvarmningen sker ved  

 brug af olie eller gas. Endvidere er henvist til skrivelse af 4. april 1997 fra  

 Skatteministeriet, samt foreningens bemærkninger af 26. marts 1997 til  

 lovforslag L 218. Skatteministeriet fastholder således den holdning, som det  

 allerede havde indtaget i 1995. Regionen har derfor ikke belæg for en  

 udlægning  

 af loven, der indebærer, at der kan opkræves afgifter af det omhandlede  

 energiforbrug.
 Da indførelse af de grønne afgifter og de nye regler om  

 rumvarme ikke har medført ændringer i beregningen af el- og CO2-afgiften på  

 el,  

 ses ingen grund til, at loven skulle ændre på den afgiftsmæssige behandling  

 af  

 bl.a. transformerstationer.
Det er endvidere repræsentantens opfattelse, at det samlede  

 energiforbrug, der medgår til at producere, transformere og distribuerer den  

 el, som leveres i kundernes stikkontakter, i forvejen bliver beskattet i  

 slutleddet (hos elkunden). Såvel nettabet som energiforbruget i  

 transformerstationerne er indregnet i el- og CO2-afgiften på el.
Som følge  

 heraf bør der heller ikke af denne grund betales afgifter af det  

 energiforbrug,  

 der indgår som en integreret del af selve transmissionen og distributionen af  

 el.
 Landsskatterettens afgørelse af 10. september 1999 (TfS  

 1999.902)  der vedrører varmeforsyningen - er ikke relevant for  

 elforsyningen,  

 idet den elektricitet, der er anvendt i transformerstationerne, netop er  

 medgået til transformering af elektricitet og dermed undtaget fra afgift i  

 henhold til CO2-afgiftslovens § 5, stk. 2.
Efter en gennemgang af lovens forarbejder (L 218A/1996) er  

 det anført, at det med forarbejderne samt den forudgående korrespondance med  

 ministeriet synes uomtvisteligt, at det elforbrug, som er anvendt i  

 transformerstationer, er medgået til transformations- og/eller ledningstab.  

 Opvarmningen af transformerhuse sker ikke for komfortens skyld, men af hensyn  

 til driften af transformeren og dermed forsyningssikkerheden.
En mindre del  

 af  

 medgået til el til belysning og lidt opvarmning, hvilket er en nødvendighed.  

 Transformerhuset er en integreret del af det samlede elproduktionsanlæg.
 Det er subsidiært gjort gældende, at det omhandlede forbrug  

 er omfattet af elafgiftslovens § 11, stk. 4, nr. 1, vedrørende lignende  

 særligt  

 indrettede rum, idet der i transformerstationerne foregår en bearbejdning af  

 varen, ligesom der kun lejlighedsvis opholder sig personer.
Vedrørende den subsidiære påstand er det anført, at den af  

 regionen foretagne opgørelse ikke tager hensyn til, at dele af elektriciteten  

 er anvendt til transformering.
Forbruget på disse installationer er ikke  

 blevet  

 selvstændigt opgjort, men der vil forholdsvis hurtigt kunne foretages en  

 måling, således at der kan findes et mere korrekt grundlag for opgørelse af  

 afgifterne.
Der er henvist til at kommunen fra den 1. januar 2001 har målt  

 elforbruget i transformerstationerne, hvilket har resulteret i et årsforbrug  

 og  

 dermed afgiftsbetaling på ca. halvdelen af det af regionen skønnede  

 årsforbrug  

 for de foregående år.
Told- og Skattestyrelsen har indstillet afgørelsen  

 stadfæstet.
I henhold til ordlyden af de relevante bestemmelser i henholdsvis  

 el- og CO2-afgiftsloven foreligger der hjemmel til afgiftspålæggelse, ligesom  

 bemærkningerne til lovene og senere lovændringer understøtter dette.  

 Departementet har på intet tidspunkt overfor styrelsen tilkendegivet, at  

 rumvarmereglerne ikke skulle finde anvendelse for eldistributionsselskabers  

 eget forbrug.
 Den klagende kommune driver elforsyningsvirksomhed og er  

 registreret herfor efter henholdsvis elafgifts-, svovlafgifts- og  

 CO2-afgifsloven.
 Af elafgiftslovens § 8, stk. 2, fremgår, at en registreret  

 virksomheds afgiftspligtige leverancer bl.a. omfatter virksomhedens eget  

 forbrug af elektricitet i det omfang, det ikke opfylder betingelserne for  

 tilbagebetaling efter § 11, stk. 1, 2 og 14. Elselskabers afgiftspligt af  

 eget  

 forbrug følger således de almindelige regler for momsregistrerede  

 virksomheders  

 godtgørelsesadgang, hvorefter sådanne virksomheder som udgangspunkt kan få  

 tilbagebetalt afgiften af den af virksomheden forbrugte afgiftspligtige  

 elektricitet, jf. elafgiftslovens § 11, stk. 1. Tilbagebetaling kan dog ikke  

 finde sted for elektricitet, som forbruges i vandvarmere, varmepumper til  

 opvarmning af brugsvand samt fast installerede elektriske radiatorer,  

 strålevarmeanlæg, varmeblæsere, konvektionsovne, varmepumper og lignende  

 anlæg  

 beregnet til rumopvarmning, jf. elafgiftslovens § 11, stk. 3.
 Afgiftspligten for eget forbrug blev indsat i den  

 oprindelige elafgiftslovs § 8, stk. 2, (lov nr. 89 af 9. marts 1977). Det kan  

 ikke af lovens bemærkninger udledes, hvorledes eget forbrug skal afgrænses.  

 Ved  

 lov nr. 292 af 29. juni 1979 blev henvisningen til den samtidig hermed  

 ændrede  

 bestemmelse i lovens § 11 tilføjet, hvorefter afgiftspligten af eget forbrug  

 afhang af virksomhedens momsfradragsret for den forbrugte elektricitet.
 Endvidere fremgår af CO2-afgiftslovens § 5, stk. 1, nr. 3,  

 at for varer omfattet af § 2, stk. 2, nr. 8 (elektricitet) opgøres den  

 afgiftspligtige mængde efter elafgiftslovens § 8, stk. 2. Dog fremgår af § 5,  

 stk. 2, at bortset fra elselskabers eget forbrug af elektricitet, der direkte  

 er medgået til fremstilling og distribution af elektricitet, kan der dog ikke  

 ske fradrag for virksomhedernes eget forbrug ved opgørelse af den  

 afgiftspligtige mængde efter stk. 1.
Af den oprindelige CO2-afgiftslov (lov nr. 888 af 12.  

 december 1991) fremgik af § 5, stk. 1, nr. 3, at den afgiftspligtige mængde  

 for  

 varer omfattet af § 2, stk. 1, nr. 8 (elektricitet) opgøres efter  

 bestemmelserne i elafgiftslovens § 8, stk. 2. Endvidere fremgik af § 5, stk.  

 2,  

 at ved opgørelsen af den afgiftspligtige mængde efter stk. 1 kan der dog ikke  

 ske fradrag for virksomhedens eget forbrug.
Af lovbemærkningerne fremgår, at  

 opgørelsen af den afgiftspligtige mængde sker på samme måde som for  

 energiafgifterne, idet der dog ikke kan ske fradrag for virksomhedernes eget  

 forbrug, som efter lovforslaget ikke længere vil være umiddelbart  

 tilbagebetalingsberettiget.
 Endelig fremgår af svovlafgiftslovens § 34, stk. 6, at i  

 samme omfang, som elselskabers eget forbrug af elektricitet er fritaget for  

 afgift efter CO2-afgiftslovens § 5, stk. 2, er der fritagelse for den særlige  

 afgift på elektricitet, som er nævnt i stk. 4. Den i § 34, stk. 6, særlige  

 afgift på elektricitet skulle svares i perioden fra lovens ikrafttræden til  

 31.  

 december 1999.
De gældende bestemmelser i CO2-afgiftslovens § 5, stk. 2 og  

 svovlafgiftslovens § 34, stk. 6, blev indsat ved lov nr. 444 af 10. juni  

 1997.  

 Af de generelle bemærkninger fremgår, at lovforslaget  

    

  

 tilsigter en præcisering af den  

 afgiftsmæssige behandling af kraft- og kraftvarmeværkers eget forbrug af  

 elektricitet.
Af bemærkningerne til ændringen af CO2-afgiftslovens § 5, stk.  

 2  

 (lovforslagets § 6, nr. 2) fremgår bl.a. følgende:
Det præciseres, at elektricitet,  

 der anvendes til fremstilling af elektricitet, er fritaget for afgift ligesom  

 brændsler til fremstilling af elektricitet.
Afgiftsfritagelsen skal ses i  

 lyset  

 af, at selve elektriciteten beskattes.
Momsregistrerede elselskaber, herunder  

 kraft- og kraftvarmeværker samt transmissions- og distributionsselskaber, vil  

 ligesom andre momsregistrerede virksomheder få godtgjort elafgiften til andre  

 formål bortset fra afgiften af den elektricitet, der anvendes til  

 rumopvarmning.
Derimod vil kun den elektricitet, som er henregnet til  

 elfremstillingen,  

 være fritaget for CO2-afgift, mens der skal betales CO2-afgift efter de  

 sædvanlige regler af værkets øvrige elforbrug.
( ) På et kraftvarmeværk kan eget  

 forbrug af elektricitet deles op i fire kategorier: 1) elektricitet, der  

 anvendes direkte til fremstillingen og distribution af elektricitet, herunder  

 f.eks. el brugt til drift af generator, transformations- og ledningstab,  

 brændselshåndtering,  

 kedeldrift røgrensning, 2) elektricitet, der tilfaktureres varmesiden, f.eks.  

 el til drift af cirkulationspumper i fjernvarmenettet, 3) elektricitet, der  

 anvendes til rumopvarmning, og 4) øvrigt eget forbrug, herunder el til  

 belysning og til drift af reparationsværksteder.
 Bortset fra 3, dvs. el anvendt  

 til rumopvarmning, er kraftvarmeværket enten fritaget for elafgift, eller  

 også  

 godtgøres afgiften.
 Fritaget for CO2-afgift er eget  

 forbrug af elektricitet, som henregnes under 1.
( ) Som nævnt er det øvrige  

 energiforbrug ikke direkte anvendt til elektricitetsfremstillingen.
I den  

 praktiske administration af energi- og CO2-afgifterne tillades det dog  

 generelt, at et ubetydeligt forbrug til orienteringslys og drift af værktøj  

 ved  

 reparation o.lign. henregnes til den helt eller delvis afgiftsfrie del, når  

 elektriciteten stammer fra ét og samme net, og hvor det vil være forbundet  

 med  

 uforholdsmæssigt store omkostninger at opsplitte forbruget.
( ) Det bemærkes, at elselskabers afgiftspligt efter  

 elafgiftsloven skal fastsættes i overensstemmelse med de for momsregistrerede  

 virksomheder gældende regler for tilbagebetaling.
Videre bemærkes, at den i  

 henholdsvis CO2-afgiftsloven og svovlafgiftsloven fastsatte afgiftspligt  

 indebærer, at der ved opgørelse af den afgiftspligtige mængde skal medregnes  

 eget forbrug i videre omfang end efter elafgiftsloven, dog således at der for  

 dette afgiftspligtige forbrug vil være mulighed for delvis godtgørelse efter  

 de  

 almindelige regler i lovens § 9, stk. 1, jf. stk. 4. På baggrund heraf kan  

 det  

 ikke antages, at der for elselskaber skulle gælde særlige og mere lempelige  

 regler for tilbagebetaling af afgifter vedrørende eget elektricitetsforbrug,  

 som kan have konsekvens for opgørelse af det afgiftspligtige forbrug.
De i sagen omhandlede installationer (elvandvarmere, fast  

 installerede radiatorer og varmeblæsere) er placeret i lukkede rum, og den  

 heri  

 forbrugte elektricitet må hovedsageligt anses for medgået til opretholdelse  

 af  

 et temperaturniveau i transformerstationerne, således at det deri placerede  

 tekniske udstyr kan være funktionsdygtigt.
Det omhandlede elforbrug er  

 herefter  

 medgået til rumopvarmning i relation til elafgiftslovens § 11, stk. 3, og er  

 derfor ikke godtgørelsesberettiget.
Retten finder endvidere, at det  

 omhandlede  

 forbrug ikke kan anses for omfattet af elafgiftslovens § 11, stk. 4, nr. 1.  

 Der  

 kan herved henvises til Landsskatterettens afgørelse af 10. september 1999  

 offentliggjort i TfS 1999.902. Elforbruget er således med rette anset for  

 omfattet af afgiftspligten efter elafgiftslovens § 8, stk. 2, samt  

 CO2-afgiftslovens § 5, stk. 1, nr. 3, jf. § 5, stk. 2, og svovlafgiftslovens  

 §  

 34, stk. 6, modsætningsvis.
Den principale påstand kan således ikke tages til  

 følge.
Der er ikke i elafgiftsloven fastsat direkte bestemmelser  

 om, hvorledes omfanget af det afgiftspligtige eget forbrug skal opgøres.
Den  

 i  

 elafgiftslovens § 8 foretagne henvisning til lovens § 11 vedrørende  

 afgrænsning  

 af det tilbagebetalingsberettigede beløb indebærer efter rettens opfattelse,  

 at  

 de i § 11 opstillede regler for måling og standardfradrag tillige finder  

 anvendelse for det af § 8 omfattede eget forbrug.
I det omfang, der ikke er  

 foretaget måling, har virksomheden mulighed for at opgøre det ikke  

 tilbagebetalingsberettigede forbrug efter principperne i lovens § 11, stk. 5.  

 Herudover er der i lovens § 11, stk. 6, og med virkning fra 11. juni 1997 i §  

 11, stk. 7, indsat en mulighed for tilbagebetaling mod en betaling af en  

 afgift  

 pr. m  

  

 2  

  

 . Da der ved den påklagede afgørelse er forholdt i  

 overensstemmelse med disse bestemmelser på den for kommunen mest fordelagtige  

 måde, og da eventuelle efterfølgende målinger ikke kan lægges til grund ved  

 opgørelse af periodens afgiftspligtige mængde, kan den subsidiære påstand ej  

 heller tages til følge.
Endelig bemærkes, at der ved § 4, stk. 4, i lov nr. 418 af  

 14. juni 1995 blev fastsat indfasningsregler, hvorefter momsregistrerede  

 virksomheder kunne opnå tilbagebetaling af forbrug omfattet af  

 rumvarmereglerne  

 med henholdsvis 70 % og 35 % i årene 1996 og 1997. Retten finder, at disse  

 indfasningsregler på grundlag af sammenhængen mellem elafgiftslovens § 8 og §  

 11 tillige er gældende for opgørelse af elselskabernes eget forbrug, således  

 at  

 den afgiftspligtige mængde for årene 1996 og 1997 skal reduceres i  

 overensstemmelse hermed.
Dette er overensstemmende med lovens formål om at  

 ligestille elselskabers eget forbrug med andre momsregistrerede virksomheders  

 tilsvarende forbrug.
Da told- og skatteregionen har foretaget reduktion af  

 det  

 afgiftspligtige forbrug i overensstemmelse hermed, stadfæstes den påklagede  

 afgørelse derfor.
