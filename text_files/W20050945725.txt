 Landsskatteretskendelse vedr. opgørelse af skattepligtige  

 ejendomsavancer ved salg af udlejningsejendomme.
 Sagen  

 vedrører opgørelsen af As skattepligtige avance ved salg af ejendomme.
 Omtvistet  

 er, om de anskaffelsessummer, der skal lægges til grund for opgørelsen af de  

 skattepligtige avancer, skal reduceres med tab på installationer, jf.  

 ejendomsavancebeskatningslovens § 5, stk. 4, nr. 3, uanset at disse tab ikke  

 er  

 fratrukket ved opgørelsen af indkomsten, jf. afskrivningslovens § 21, stk. 5.
Landsskatterettens afgørelse Personlig  

 indkomst Avance  

 ved salg af ejendomme, der af skatte-ankenævnet er ansat til 25.100 kr., idet  

 nævnet har reduceret anskaffelsessummerne med tab på installationer på 38.352  

 kr.: Stadfæstes.
Sagens oplysninger Klageren  

 ejer i ejerforholdet 50  50 sammen med B interessentskabet C I/S.
 Interessentskabet  

 har den 1. januar 2000 solgt 7 udlejningsejendomme til anpartsselskabet D  

 ApS,  

 der er ejet af anpartsselskabet E ApS, der tillige er ejet af klageren og B i  

 ejerforholdet 50  50.
Klageren  

 har som følge heraf ved opgørelsen af sin personlige indkomst for  

 indkomståret  

 2000 medregnet en skattepligtig ejendomsavance vedrørende de 7 ejendomme, der  

 er overdraget fra C I/S til D ApS.
Den skattepligtige avance er af klageren  

 opgjort til 6.546 kr.
 De  

 stedlige skattemyndigheder har imidlertid ved ligningen af indkomsten for  

 indkomståret 2000 ændret det af D ApS opgjorte afskrivningsgrundlag  

 vedrørende  

 6 af de pågældende ejendomme.
 De  

 stedlige skattemyndigheder har under henvisning hertil og under henvisning  

 til  

 afskrivningslovens § 45 bl.a. forhøjet klagerens skattepligtige avance ved  

 salget af ejendommene til 25.100 kr., idet de anskaffelsessummer, der er lagt  

 til grund for opgørelsen af de skattepligtige avancer ved afståelserne, er  

 reduceret med tab på installationer på i alt 38.352 kr.
Klageren  

 og hans repræsentant har herefter meddelt, at de som udgangspunkt er enige i  

 den opgørelse, der er foretaget af de stedlige skattemyndigheder, men at de  

 ikke er enige i, at de anskaffelsessummer, der skal lægges til grund for  

 opgørelsen af de skattepligtige avancer, skal reduceres med tab på  

 installationer.
De har i den forbindelse anført, at  

 ejendomsavancebeskatningslovens § 5, stk. 4, nr. 3, ikke hjemler reduktion af  

 anskaffelsessummerne med disse tab, da disse ikke er fratrukket ved  

 opgørelsen  

 af indkomsten, jf. afskrivningslovens § 21, stk. 5.
Skatteankenævnets afgørelse Skatteankenævnet  

 har i overensstemmelse med forvaltningens talmæssige opgørelse opgjort  

 klagerens  

 skattepligtige avance ved salget af ejendommene til 25.100 kr.
Nævnet har  

 således stadfæstet afgørelsen om, at de anskaffelsessummer, der skal lægges  

 til  

 grund for opgørelsen af den skattepligtige ejendomsavance, skal reduceres med  

 tab på installationer, uanset at disse tab ikke er fratrukket, jf.  

 afskrivningslovens § 21, stk. 5.
 Skatteankenævnet  

 har som begrundelse for afgørelsen anført:
 Af  

 ejendomsavancebeskatningslovens § 5, stk. 4, nr. 1  6, fremgår de  

 tilfælde,  

 hvor anskaffelsessummen nedsættes i afståelsesåret.
 Af  

 lovens § 5, stk. 4, nr. 3, fremgår følgende:
 tab  

 efter afskrivningslovens § 21 og værdiforringelser fradraget efter  

 afskrivningslovens § 23, der ikke er omfattet af nr. 2.
Af  

 afskrivningslovens § 21, stk. 5, fremgår det, at der i nogle nærmere bestemte  

 situationer ikke indrømmes tabsfradrag.
Sælges en bygning eller en  

 installation  

 ejet af en eller flere personer til et selskab m.v., på hvis handlemåde  

 ejerne  

 af bygningen har bestemmende indflydelse på grund af aktiebesiddelse,  

 vedtægtsbestemmelse, aftale eller fælles ledelse, kan der således ikke opnås  

 fradrag for tabet.
 Skatteankenævnet  

 bemærker, at der i det foreliggende tilfælde er tale om overdragelse mellem  

 interesseforbundne  

 parter.
Skatteankenævnet  

 finder herefter, at det er med rette, at Deres anmodning om at der skal ske  

 modregning  

 af tab på installationer ved opgørelsen af den skattepligtige ejendomsavance  

 ikke skal imødekommes. Klagerens påstand og  

 argumenter Klagerens  

 advokat har anmodet Landsskatteretten om at anerkende, at  

 ejendomsavancebeskatningslovens § 5, stk. 4, nr. 3, ikke hjemler, at  

 anskaffelsessummen reduceres med tabene på installationer på i alt 38.352 kr.
 Han  

 har til støtte herfor anført, at det af forarbejderne til bestemmelsen og den  

 foreliggende teori fremgår, at formålet med bestemmelsen var at undgå, at der  

 kunne opnås fradrag 2 gange for det samme tab, og at bestemmelsen blev indsat  

 for at tage højde for, at det opståede tab allerede kunne være fradraget i  

 henhold  

 til afskrivningsloven.
 Dette  

 er nærmere begrundet således:
 Skatteankenævnets  

 afgørelse bygger på den betragtning, at ejendomsavancebeskatningslovens § 5,  

 stk. 4, nr. 3, finder anvendelse i alle situationer, hvor der i henhold til  

 afskrivningslovens regler er opstået et tab  uanset, om der er opnået  

 fradrag  

 for dette.
Denne  

 betragtning kan ikke anses for korrekt.
Det kan alene være tab, der samtidig  

 er  

 fradragsberettigede, der skal reducere anskaffelsessummen.
 Ordlyden  

 af ejendomsavancebeskatningslovens § 5, stk. 4, nr. 3, taler godt nok  

 umiddelbart for, at det er ethvert tab i henhold til afskrivningslovens § 21,  

 der skal fratrækkes  uanset om dette tab er fradragsberettiget eller  

 ej.
I  

 afskrivningslovens § 21 er det imidlertid alene stk. 3, der beskæftiger sig  

 med  

 opgørelsen af tab, idet det heri anføres, at Tab  

 opgøres for hver bygning eller installation omfattet af § 15, stk. 2, som  

 forskellen mellem den nedskrevne værdi og salgssummen. Hvis  

 lovgiver med bestemmelsen i ejendomsavancebeskatningslovens § 5, stk. 4, nr.  

 3,  

 havde ment, at ethvert tab skulle reducere anskaffelsessummen  uanset  

 om det  

 var fradragsberettiget eller ej  ville det have været naturligt, om  

 bestemmelsen havde henvist til tab efter § 21, stk. 3. Dette ville have  

 betydet,  

 at i det omfang der var realiseret et tab på en bygning eller en installation  

 efter afskrivningsloven, så skulle dette reducere anskaffelsessummen.
 Lovgiver  

 har imidlertid henvist til hele bestemmelsen i § 21. Hvis ethvert tab skulle  

 reducere anskaffelsessummen, ville dette svare til, at man  på trods af  

 henvisningen til hele § 21  alene anvender § 21, stk. 3.
Henvisningen  

 må i stedet forstås således, at det er tab i henhold til afskrivningslovens §  

 21, stk. 1  7, der skal reducere anskaffelsessummen.
Ved at vælge en  

 sådan  

 formulering har lovgiver åbnet op for, at stk. 5 kan indgå i vurderingen af,  

 om  

 der skal ske reduktion af anskaffelsessummen.
 Ejendomsavancebeskatningslovens  

 § 5, stk. 4, nr. 3, må hermed forstås således, at alene tab på bygninger  

 eller  

 installationer, der også har kunnet fradrages efter afskrivningslovens § 21,  

 skal reducere anskaffelsessummen.
Dette  

 støttes af den kontekst, som ejendomsavancebeskatningslovens § 5, stk. 4, nr.  

 3, står i.
Det anføres således umiddelbart efter tab efter  

 afskrivningslovens  

 § 21, at anskaffelsessummen også skal reduceres med værdiforringelser  

 fradraget efter afskrivningslovens § 23 (Repræsentantens  

 understregning).
 Dette  

 taler for, at ejendomsavancebeskatningslovens § 5, stk. 4, nr. 3, omhandler  

 de  

 fradrag, der allerede er opnået i henhold til afskrivningsloven, og som  

 derfor  

 skal reducere anskaffelsessummen i henhold til  

 ejendomsavancebeskatningsloven.
Ordlyden  

 af ejendomsavancebeskatningslovens § 5, stk. 4., nr. 3, er således ikke så  

 klar, at der er grundlag for at træffe afgørelse alene med støtte heri.
Det  

 er  

 nødvendigt at inddrage andre momenter i fortolkningen af bestemmelsen.
Det  

 er i bemærkningerne til lov nr. 434 af 26. juni 1998, der blev vedtaget på  

 baggrund af lovforslag nr.
L 102 af 2. juni 1998, bl.a. anført (FT 1997/98,  

 2.  

 samling, Tillæg A, sp. 2536 f):
Formålet  

 med denne ændring (af ejendomsavancebeskatningslovens § 5) er at forhindre,  

 at  

 der opnås fradrag for den samme udgift/ værdiforringelse 2 gange. Ændringen  

 skal  

 også ses i sammenhæng med, at der efter det samtidig hermed fremsatte forslag  

 til lov om skattemæssige afskrivninger (afskrivningsloven) foreslås  

 indførelse  

 af tabsfradrag.
Uden den foreslåede ændring ville der være mulighed for at  

 fradrage det samme tab 2 gange. (repræsentantens understregninger) Under  

 bemærkningerne til lovforslagets enkelte bestemmelser anføres bl.a. følgende  

 (FT 1997/98, 2. samling, Tillæg A, sp. 2566 ff.):
 Som  

 anført i de almindelige bemærkninger foreslås det at indføre et generelt og  

 overordnet princip om, at anskaffelsessummen for en fast ejendom i  

 afståelsesåret skal nedsættes med de af skatteyderen efter afskrivningsloven  

 foretagne fradrag for afskrivninger (der ikke beskattes som genvundne  

 afskrivninger), nedrivningsfradrag, tabsfradrag m.v. på ejendommen.
Dermed  

 sikres, at den værdiforringelse, som eksempelvis afskrivninger m.v. er udtryk  

 for  og som skatteyderen allerede ved den almindelige indkomst er givet  

 fradrag for  ikke påvirker avanceopgørelsen efter  

 ejendomsavancebeskatningsloven.  

 (repræsentantens understregning) Det  

 fremgår således med betydelig klarhed af forarbejderne til bestemmelsen i  

 ejendomsavancebeskatningslovens § 5, stk. 4, nr. 3, at formålet med  

 indsættelsen af bestemmelsen var, at skatteydere ikke både skulle kunne opnå  

 fradrag for et tab i henhold til afskrivningsloven og  

 ejendomsavancebeskatningsloven  

 samtidigt.
Formålet var med andre ord at undgå dobbeltfradrag.
 Dette  

 blev gjort ved, at anskaffelsessummen for den omhandlede ejendom ved  

 opgørelsen  

 af avancen efter ejendomsavancebeskatningslovens § 5 skulle reduceres med  

 tab,  

 der var opnået fradrag for i henhold til afskrivningslovens § 21.
Dette  

 støttes af bemærkningerne til de enkelte bestemmelser, hvori det udtaltes, at  

 man ville sikre, at avanceopgørelsen ikke blev påvirket af værdiforringelser  

 som skatteyderen allerede ved den almindelige indkomst er givet fradrag  

 for. Det  

 kan sammenfattende konkluderes, at forarbejderne til bestemmelsen i  

 ejendomsavancebeskatningslovens § 5, stk. 4, nr. 3, utvivlsomt taler for, at  

 anskaffelsessummen alene skal reduceres med tab, der er opnået fradrag for i  

 henhold til afskrivningsloven  og dermed, at anskaffelsessummen ikke  

 skal  

 reduceres med tab, der ikke er opnået fradrag for i henhold til  

 afskrivningslovens  

 § 21, stk. 5.
 Det  

 er i afsnit E.J.2.2.3.3 i Ligningsvejledningen for 2000  og i øvrigt i  

 samme  

 afsnit i Ligningsvejledningen 2004 2 - anført:
 EBL  

 § 5, stk. 4, bygger på det generelle og overordnede princip, at  

 anskaffelsessummen for en fast ejendom skal nedsættes med et beløb, som  

 skatteyderen allerede har fået fradrag for / fordel af.
 .
Det  

 bemærkes, at nedsættelse efter EBL § 5, stk. 4, nr. 1  4, jf. stk. 8,  

 også  

 omfatter beløb, som ejeren har fradraget for indkomståret 1998 eller  

 tidligere  

 efter regler i de dagældende afskrivningslove.
Tilsvarende gælder beløb efter  

 EBL § 5, stk. 4, nr. 1  4, jf. stk. 8, der efter skattelovgivningen i  

 øvrigt  

 har været fradragsberettigede.
 .
 EBL  

 § 5, stk. 4, nr. 3 indeholder bestemmelse om, at anskaffelsessummen skal  

 nedsættes med:
·  

  

 	  

 tab efter AL § 21 ·  

  

 	  

 Værdiforringelser fradraget efter AL § 23.
 ·  

  

 	  

 Reduktion af anskaffelsessummen med  

 tabsfradrag følger af, at tab på en afskrivningsberettiget bygning er  

 fradragsberettiget ved den almindelige indkomstopgørelse fra og med  

 indkomståret  

 1999. (repræsentantens understregninger).
Myndighedernes  

 udsagn i ligningsvejledningen er således helt på linie med forarbejderne,  

 idet  

 det anføres, at formålet med bestemmelsen er, at der tages højde for tab, som  

 skatteyderen allerede har fået fradrag for/fordel af.
Det anføres  

 endvidere,  

 at anskaffelsessummen skal reduceres med tabsfradrag og ikke blot  

 med tab.
De  

 administrative myndigheder har således opfattet bestemmelsen i  

 ejendomsavancebeskatningslovens § 5, stk. 4, nr. 3, således, at den er udtryk  

 for, at der ved opgørelsen af anskaffelsessummen for en ejendom skal tages  

 hensyn til, at skatteyderen eventuelt kan have fået fradrag for tab i henhold  

 til afskrivningsloven.
Anskaffelsessummen skal i så fald reduceres med det  

 fradragne beløb.
Ellers skal der ikke ske reduktion.
 Teori  

 og praksis på området er ganske sparsom, men Karnovs lovsamling 2003-2 er i  

 kommentaren til ejendomsavancebeskatningslovens § 5, stk. 4, helt i  

 overensstemmelse med forarbejderne og ligningsvejledningen.
 I  

 artiklerne offentliggjort i TfS 2001, nr. 541, og TfS 2001, nr. 557, har  

 advokatfuldmægtigene Anita Bech Hansen og Michael Wallin  der er de  

 eneste,  

 der har behandlet dette spørgsmål i teorien  endvidere konkluderet, at  

 uklarheden vedrørende forståelsen af bestemmelsen må føre til, at  

 anskaffelsessummen  

 ikke skal reduceres med tab, der ikke har været fradragsberettigede i henhold  

 til afskrivningslovens § 21, stk. 5. De har i den forbindelse bl.a. bemærket:
  ..
Dog  

 må hensynet til skatteborgeren i mangel af klare fortolkningsbidrag indtil  

 videre føre til, at ejendomsavancebeskatningslovens § 5, stk. 4, nr. 3, må  

 fortolkes indskrænkende, således at et tab efter afskrivningslovens § 21, der  

 ikke kan fradrages på grund af bestemmelsen i afskrivningslovens § 21, stk.  

 5,  

 ikke skal nedsætte anskaffelsessummen ved opgørelsen i  

 ejendomsavancebeskatningsloven. Ligningsrådet  

 har endvidere i bindende forhåndsbesked, refereret i TfS 2003, nr. 254,  

 udtalt,  

 at § 5, stk. 4, indfører det princip, at der ved opgørelsen af  

 anskaffelsessummen skal tages højde for, at der allerede kan være givet  

 fradrag for værdiforringelsen af ejendommen i form af afskrivninger.
Rådet  

 har  

 herved klart udtrykt, at bestemmelsens nr. 3 er en sikkerhed for, at  

 skatteyder  

 ikke kan opnå fradrag to gange for samme tab.
Med andre ord skal  

 anskaffelsessummen for ejendommen kun reduceres i den situation, hvor  

 skatteyderen har opnået fradrag for tabet i form af afskrivninger.
Som  

 et øvrigt moment i fortolkningen af ejendomsavancebeskatningslovens § 5, stk.  

 4, nr. 3, kan henvises til de almindelige skatteretlige regler om  

 kapitalgevinstbeskatning.
Ifølge disse skal avancen opgøres som forskellen  

 mellem anskaffelsessummen og afståelsessummen.
Denne hovedregel eller  

 grundsætning er modificeret med ejendomsavancebeskatningslovens § 5, stk. 4,  

 nr. 3, idet avancen efter denne situation bliver opgjort til et beløb, der  

 umiddelbart er højere, end den ville blive efter de almindelige regler om  

 avanceopgørelse.
Hvis skatteyderen imidlertid allerede er givet fradrag for  

 det  

 beløb, hvormed avancen bliver for høj, bliver resultatet dog i  

 overensstemmelse med de almindelige regler om kapitalgevinstbeskatning.
Hvis  

 anskaffelsessummen herudover reduceres med et tab, som ikke er  

 fradragsberettiget  

 efter afskrivningslovens § 21, stk. 5, beskatter man imidlertid tillige en  

 gevinst, som skatteyderen ikke har haft.
Dette strider mod de almindelige  

 regler.
Bestemmelsen  

 i afskrivningslovens § 21, stk. 5, om nægtelse af fradrag for tab, som lides  

 ved handel mellem interesseforbundne parter, blev indsat, fordi det i denne  

 situation er vanskeligt at afgøre, om der reelt er lidt et tab.
Det vil  

 derfor  

 være inkonsekvent, at skattemyndighederne nægter fradrag for tabet under  

 henvisning til afskrivningslovens § 21, stk. 5, men samtidig siger, at tabet  

 er  

 sikkert nok til, at det skal reducere anskaffelsessummen i henhold til  

 ejendomsavancebeskatningslovens § 5, stk. 4, nr. 3.
 Et  

 tab, som ikke er fradragsberettiget efter afskrivningslovens § 21, stk. 5,  

 bør  

 derfor heller ikke reducere anskaffelsessummen efter  

 ejendomsavancebeskatningslovens § 5, stk. 4, nr. 3.
 Det  

 gøres derfor gældende, at A ikke skal reducere sin anskaffelsessum med tab på  

 installationer på 38.352 kr., idet han ikke har opnået fradrag for dette tab  

 i  

 henhold til afskrivningslovens § 21, stk. 5.
Told- og Skattestyrelsens  

 indstilling Told-  

 og Skattestyrelsen har indstillet afgørelsen stadfæstet.
 Styrelsen  

 har til støtte herfor henvist til, at nedsættelsesreglen i  

 ejendomsavancebeskatningslovens § 5, stk. 4, nr. 3, efter formuleringen af  

 denne skal fortolkes således, at anskaffelsessummen skal nedsættes med alle  

 tab, og ikke kun tab, der har kunnet fradrages, jf. afskrivningslovens § 21,  

 stk. 5. Der er herved henvist til, at det af forarbejderne til bestemmelsen  

 og  

 til bestemmelsen i afskrivningslovens § 21 fremgår, at disse regler skal ses  

 i  

 en sammenhæng, til at det af afskrivningslovens § 21, stk. 5, fremgår, at  

 adgangen til at foretage fradrag for tab er afskåret for personer med  

 bestemmende  

 indflydelse, og til at den indirekte fradragsmulighed derfor også må anses  

 for  

 afskåret.
Landsskatterettens  

 bemærkninger og begrundelse De  

 anskaffelsessummer, der skal lægges til grund for opgørelsen af klagerens  

 skattepligtige avancer ved salget af udlejningsejendommene, skal i henhold  

 til  

 ejendomsavancebeskatningslovens § 5, stk. 4, nr. 3, nedsættes med tab  

 efter  

 afskrivningslovens § 21.
Der er ikke i bestemmelsen indeholdt  

 forudsætninger  

 om, at nedsættelse alene skal foretages for så vidt angår tab, der er eller  

 kunne være fradraget ved indkomstopgørelsen i henhold til afskrivningslovens  

 §  

 21. Ordlyden af ejendomsavancebeskatningslovens § 5, stk. 4, nr. 3, taler  

 således umiddelbart for, at de anskaffelsessummer, der skal lægges til grund  

 for opgørelsen af klagerens skattepligtige avancer, skal nedsættes med alle  

 tab, der kan opgøres i henhold til afskrivningslovens § 21.
 En  

 afgørelse om, at nedsættelse i henhold til bestemmelsen alene skal foretages  

 for så vidt angår tab, der er eller kunne være fradraget ved  

 indkomstopgørelsen  

 i henhold til afskrivningslovens § 21, forudsætter herefter, at forarbejderne  

 til bestemmelsen m.v. giver tilstrækkelige holdepunkter for at antage, at  

 dette  

 på trods af ordlyden har været lovgivers hensigt.
Det  

 af advokaten fremførte og fremlagte giver ikke tilstrækkeligt grundlag for at  

 antage, at dette har været tilfældet.
Forarbejderne til  

 ejendomsavancebeskatningslovens § 5, stk. 4, nr. 3, giver heller ikke  

 tilstrækkeligt grundlag herfor, da der i forarbejderne dels er henvist til,  

 at  

 forslaget skal ses i sammenhæng med de ændringer, der samtidig er foreslået  

 vedrørende afskrivningslovens § 21, dels direkte er henvist til forarbejderne  

 til denne bestemmelse, og da det af forarbejderne til stk. 4 i denne   

 der i  

 det hele svarer til stk. 5 i den nugældende § 21 i afskrivningsloven   

 fremgår,  

 at lovgiver har haft til hensigt at hindre tabsfradrag i tilfælde, hvor  

 overdragelse af aktiver er sket mellem parter, hvor sælger kontrollerer  

 køber,  

 og hvor den af parterne aftalte overdragelsessum medfører, at sælger  

 konstaterer et tab.
 Retten  

 er således under henvisning til ordlyden af bestemmelserne i  

 ejendomsavancebeskatningslovens § 5, stk. 4, nr. 3, til sammenhængen mellem  

 denne bestemmelse og bestemmelsen i afskrivningslovens § 21 samt til de  

 formål,  

 der i henhold til forarbejderne har ligget bag de foretagne ændringer af  

 bestemmelserne, enig med de stedlige skattemyndigheder i, at de  

 anskaffelsessummer, der skal lægges til grund for opgørelsen af klagerens  

 skattepligtige avancer ved salget af udlejningsejendommene, skal nedsættes  

 med  

 alle tab, der kan opgøres i henhold til afskrivningslovens § 21.
 Det  

 er ubestridt, at der i henhold til afskrivningslovens § 21 bl.a. kan opgøres  

 tab på installationer på i alt 38.352 kr., og der er ikke i øvrigt rejst  

 indsigelse mod de stedlige skattemyndigheders talmæssige opgørelse.
 Den  

 påklagede afgørelse stadfæstes derfor, hvilket er tiltrådt af Told- og  

 Skattestyrelsen.
