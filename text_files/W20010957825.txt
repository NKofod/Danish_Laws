Pressenævnet lagde til grund, at klager ved artiklens  

 offentliggørelse ikke var optaget på leverandørlisten med  

 mulighed for at levere tilskudsberettiget læhegn.
Nævnet fandt  

 på den baggrund, at bladet havde været berettiget til at afvise  

 at bringe et genmæle, idet artiklens oplysninger om klagers annoncering  

 fremtrådte som utvivlsomt rigtige.
Nævnet fandt, at det ikke  

 kunne føre til et andet resultat, at klager på tidspunktet for  

 offentliggørelsen havde en klar forventning om, at man ville opfylde  

 kriterierne for optagelse på leverandørlisten.
Kendelse fra Pressenævnet i sag nr.  

 21/2001 Nørreholm Planteskole har ved advokatfirmaet  Smith  

  Knudsen klaget over, at Dansk Landbrug har afvist at bringe et  

 genmæle.
Af en artikel med overskriften "Reklamerer med  

 tilskud der ikke findes" fremgik af en underrubrik, at "Nørholm Planteskole reklamerer med tilskud  

 til læhegn som ikke findes." I artiklen hed det:
 "På trods af, at tilskuddene til  

 læplantning er betydeligt beskåret og på trods af, at  

 bekendtgørelsen for de nye regler endnu ikke er færdig,  

 fortsætter Nørholm Planteskole med at reklamerer med, at staten  

 udbetaler 50 procents tilskud til læhegn.
Og det gør planteskolen mod bedre vidende.
For  

 Landsforeningen De Danske Plantningsforeninger har nemlig sendt breve ud til  

 samtlige planteskoler, hvor man orienterer om, at der endnu ingen  

 bekendtgørelse er for de kommende tilskud.
 Brevet blev sendt den 10. januar, oplyser  Helge  Knudsen,  

 der er inspektør i De Danske Plantningsforeninger.
- Det irriterer os voldsomt, at Nørholm Planteskole  

 bliver ved med at skrive i deres annoncer, at man kan opnå 50 procents  

 statstilskud til læplantning.
Får man en ordrebekræftelse  

 fra planteskolen hænger man på den   også selvom  

 tilskuddene senere bliver mindre end de 50 procent   eller måske helt  

 forsvinder, fortsætter  Helge  Knudsen.
 Og en del af de læplantninger, der tidligere var  

 berettiget til tilskud, vil næppe fremover kunne opnå tilskud,  

 vurderer  Helge  Knudsen.
 Derfor risikerer man altså at hænge på  

 hele regningen, hvis man aftaler at få plantet nu   også selvom  

 man får plantet efter at bekendtgørelsen vedrørende de  

 nye regler er færdig.
Tilskuddet til læplantninger forsvandt helt i  

 forbindelse med sidste års finanslov.
Inden andenbehandlingen af  

 finansloven lykkedes det dog at få et beløb med på  

 finansloven der er halvt så stort som tilskuddet sidste år.
Det er fordelingen af dette beløb, der er uklarhed  

 om.
Inden beløbet kan fordeles, skal der nemlig udarbejdes  

 bekendtgørelser til den nye lov.
 - Vores råd til folk, der har ønske om at  

 plante læhegn er, at de kan søge for eksempel dispensationer nu,  

 men i øvrigt helst vente med at plante til næste år,  

 når vi er sikre på, at reglerne er klar, siger  Helge  

  Knudsen.
Af den nye lov fremgår, at tilskuddet højest  

 kan udgøre 50 procent.
Det vil formentlig betyde, at mange hegn, der  

 tidligere kunne støttes med 50 procents tilskud fremover kun får  

 30 procents tilskud.
Og at en lang række læhegn slet ikke kan  

 få tilskud i fremtiden, vurderer  Helge  Knudsen." Klageren anmodede ved brev af 10. april 2001 bladet om at  

 bringe følgende genmæle:
"I en artikel den 19. marts 2001 med overskriften  

 "Reklamerer med tilskud der ikke findes" omtaler Dansk Landbrug, at  

 Nørreholm Planteskole reklamerer med tilskud til læhegn som ikke  

 findes.
Over for denne oplysning meddeles det, at Nørreholm  

 Planteskole v/ Kirsten  Nygaard  Struve reklamerer med tilskud til  

 læhegn, der findes, samt at andre planteskoler reklamerer med tilskud  

 til læhegn.
Kirsten  Nygaard  Struve, Nørreholm  

 Planteskole." Ved brev af 18. maj 2001 meddelte bladet klager, at man  

 ikke ville bringe det pågældende genmæle.
Klageren har anført, at der ved 2. behandling af  

 Finansloven blev hensat et beløb til tilskud, og har i den forbindelse  

 henvist til brev af 10. januar 2001 fra Landsforeningen De Danske  

 Planteforeninger.
Af brevet fremgår desuden, at den maksimale  

 tilskudsprocent er 50. Det fremgår således, at klager reklamerer  

 med tilskud, der findes.
Overskriften på klagers annonce er  

 "Tilskud 50% til læhegn", og længere nede i annoncen er  

 anført, at "På ovenstående mærket med v  

gives der op til 50% i statstilskud til læhegn ". Det  

 fremgår heraf, at klagers annonce ikke indeholder faktuelle forkerte  

 oplysninger.
Det er således ikke vildledning af kunderne, at klager  

 reklamerer med "Tilskud 50% til læhegn", idet den maksimale  

 tilskudsprocent er nedsat fra 70% til 50%, og idet klager til enhver tid vil  

 opfylde de objektive kriterier, der er en betingelse for at blive optaget  

 på leverandørlisten.
Klageren har med hensyn til det i brevet af 10. januar  

 2001 vedrørende optagelse på leverandørlisten  

 anført, at det alene er bestemt af fastsatte normer, om en planteskole  

 bliver optaget på leverandørlisten.
Det er med andre ord  

 objektive og ikke subjektive kriterier, der afgør, om en planteskole  

 bliver optaget på leverandørlisten.
Klager vil til enhver tid  

 opfylde disse objektive kriterier/fastsatte normer, der kræves for at  

 blive optaget på leverandørlisten.
Såfremt disse fastsatte  

 normer skulle blive ændret, vil klager foretage de ændringer, der  

 kræves for at blive optaget på leverandørlisten.
Klager er  

 derfor klar over, at man bliver optaget på leverandørlisten, og  

 at der derfor bliver ydet et tilskud til beplantning leveret af klager.
Klageren har i den forbindelse anført, at hun ved  

 brev af 24. november 2000 anmodede De Danske Plantningsforeninger om  

 udsættelse med beplantning af tilskudsberettiget læhegn til 2001,  

 hvilket blev accepteret.
Som dokumentation herfor har hun henvist til  

 skrivelse af 27. november 2000 til  Johannes  Tang  Nielsen fra De Danske  

 Plantningsforeninger, hvori det anføres, at "Tilsagnet er udsat  

 til foråret 2001 ifølge telefax fra Nørreholm  

 Planteskole". Det kan hermed konstateres, at De Danske  

 Plantningsforeninger selv agerer ud fra, at klager bliver optaget på  

 leverandørlisten for 2001, idet man accepterer udsættelse af  

 tilskudsberettiget læplantninger til foråret 2001 med klager som  

 planteleverandør.
 Klageren har videre anført, at når hun  

 tidligere har været optaget på leverandørlisten, kan hun  

 selvfølgelig fortsætte med at reklamere med tilskud ud fra den  

 forudsætning, at hun også i år 2001 bliver optaget på  

 leverandørlisten, jf. at også De Danske Plantningsforeninger  

 selv agerer ud fra den forudsætning.
Klageren har desuden henvist til  

 landdistriktsstøtteloven, hvorefter ministeren for fødevarer,  

 landbrug og fiskeri i medfør af § 2, stk. 1, litra 4 c, kan yde  

 tilskud i forbindelse med plantning af læhegn.
Det fremgår  

 endvidere af Karnovs elektroniske lovkommentar til bestemmelsen, at  

 "Tilskuddet til læplantning kan ydes både til nyanlæg  

 og til udskiftning.
Det er hensigten fortsat at yde tilskud til såvel  

 kollektive plantningsprojekter som til individuel plantning".
Klageren har endelig anført, at andre planteskoler  

 har reklameret på samme måde.
Artiklen lader det imidlertid  

 fremstå, som om klager er den eneste planteskole, der reklamerer med  

 tilskud til læhegn.
Artiklen stiller klager i et uberettiget  

 dårligt lys.
De urigtige oplysninger, over for hvilke klager  

 ønsker bragt genmæle, betyder stor økonomisk skade for  

 enhver virksomhed.
Det er i øvrigt irrelevant, at klager efter bladets  

 omtale har ændret sine annoncer. Ændringerne er alene foretaget  

 for at undgå yderligere negative artikler fra bladet om klagers  

 annoncer.
 Bladet har anført, at man har afvist at bringe  

 genmælet, idet artiklen ikke indeholder fejlagtige oplysninger.
Bladet har videre anført, at klager ved brev af 10.  

 januar 2001 fra Landsforeningen De Danske Plantningsforeninger blev  

 orienteret om, at tilskuddet til læplantning var ændret, idet det  

 maksimale tilskud fremover var nedsat fra 70% til 50%, og at der ikke  

 eksisterede nogen bekendtgørelse, der redegjorde for, hvordan  

 ordningen i fremtiden skulle administreres.
De Danske Plantningsforeninger  

 skrev således, at "Først når Ministeren underskriver  

 bekendtgørelsen, og den er sat i kraft kan vi give svar på  

 planteskolernes ansøgninger om at blive optaget på  

 leverandørlisten". På dette tidspunktet - og altså  

 også den 19. marts 2001 - var klager ikke klar over, om man var blevet  

 optaget på leverandørlisten og derfor altså heller ikke  

 klar over, om der ville blive ydet tilskud til beplantning leveret af hende.  

 Alligevel annoncerede planteskolen med "Tilskud 50 % til  

 læhegn".
 Bladet har i den forbindelse anført, at det var  

 vildledning af kunderne, der kunne bestille planter hos planteskolen i den  

 tro, at der var tilskud til planter, uden at der var sikkerhed for, at  

 planteskolen blev optaget på leverandørlisten.
Bladet har endelig anført, at det ikke var  

 forpligtet til at omtale andre planteskoler, der reklamerede på samme  

 måde, idet man havde vurderet, at man ikke flere gange vil omtale det  

 samme problem.
Klager havde i øvrigt efter bladets omtale ændret  

 ordlyden i sine annoncer.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Kirsten Dyregaard.
 Pressenævnet udtaler:
 Det fremgår af medieansvarslovens § 36, stk. 1, at  

 anmodning om genmæle over for oplysninger af faktisk karakter, som er  

 egnet til at påføre nogen økonomisk eller anden skade af  

 betydning, og som er blevet bragt i et medie, skal tages til følge,  

 medmindre oplysningernes rigtighed er utvivlsom.
 Pressenævnet lægger til grund, at klager ved  

 artiklens offentliggørelse den 19. marts 2001 ikke var optaget  

 på leverandørlisten med mulighed for at levere  

 tilskudsberettiget læhegn.
Nævnet finder på den baggrund, at bladet har  

 været berettiget til at afvise at bringe et genmæle, idet  

 artiklens oplysninger om klagers annoncering fremtræder som utvivlsomt  

 rigtige.
Nævnet finder, at det ikke kan føre til et andet  

 resultat, at klager på tidspunktet for offentliggørelsen havde  

 en klar forventning om, at man ville opfylde kriterierne for optagelse  

 på leverandørlisten.
 Afsagt den 21. november 2001.
