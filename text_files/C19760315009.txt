 Under dags dato har man tilskrevet Sømændenes Arbejdsløshedskasse og Dansk  

 Maskinbesætnings Arbejdsløshedskasse således:
 »Ved skrivelse af 26/11 1976 har kassen anmodet om direktoratets  

 stillingtagen, dels til nogle spørgsmål i forbindelse med direktoratets  

 skrivelse af 31/8 1976 om udbetaling af dagpenge ved udbetalingsstederne i  

 udlandet, dels til spørgsmål der kan opstå i forbindelse med begæring om  

 optagelse i eller overflytning til Sømændenes Arbejdsløshedskasse.
 For så vidt angår spørgsmålet om udbetaling af dagpenge ved  

 udbetalingsstederne i udlandet har kassen under henvisning til drøftelserne  

 mellem arbejdsministeren og repræsentanter for kassen den 5/11 1976 ønsket  

 oplyst, om der - i tilfælde af, at kravet om tilmelding til folkeregistret  

 som betingelse for udbetaling af dagpenge opretholdes - vil kunne ydes hjælp  

 til flytning til de af kassens medlemmer, der f.eks. er gift, har børn og er  

 bosat i Japan, og om der i sådanne tilfælde vil kunne ydes hjælp til  

 etablering m.v.
 I henseende til spørgsmålet om retten til optagelse har kassen peget på  

 følgende kombinationer, der kan forekomme i praksis:
 1) Danske statsborgere med:
bopæl i EF bopæl i andet nordisk land bopæl i Grønland bopæl på Færøerne bopæl i andet land end ovennævnte.
 2) Nordiske statsborgere med:
bopæl i EF bopæl i andet nordisk land bopæl i eget land bopæl i Grønland bopæl på Færøerne bopæl i andet land end ovennævnte.
 3) Grønlændere med:
bopæl i EF bopæl i andet nordisk land bopæl i Grønland bopæl på Færøerne bopæl i andet land end ovennævnte.
 4) EF-borgere med bopæl i:
eget land andet EF-land Grønland Færøerne andet nordisk land andet land end ovennævnte.
 5) Færing med bopæl i:
EF andet nordisk land Grønland Færøerne andet land end ovennævnte.
 6) Sømand med anden nationalitet end de førnævnte med bopæl i:
EF andet nordisk land Grønland Færøerne eget land andet land end ovennævnte.
7) Sømand med anden nationalitet end de førnævnte, men med opholds- arbejdstilladelse i:
andet EF-land andet nordisk land.
 8) Sømand fra et land, der har associeringsordning med:
Danmark andet EF-land andet nordisk land.
 I denne anledning skal man vedrørende spørgsmålet om udbetaling af  

 dagpenge ved udbetalingsstederne i udlandet henvise til drøftelserne på mødet  

 mellem arbejdsministeren og repræsentanter for kassens hovedledelse den 21/12  

 1976, samt til direktoratets skrivelse af dags dato i tilslutning til nævnte  

 drøftelse.
 For så vidt angår spørgsmålet om retten til optagelse i kassen bemærkes,  

 at det - som også påpeget af arbejdsministeren på forannævnte møde - er en  

 betingelse for optagelse i en arbejdsløshedskasse, at pågældende  

 optagelsessøgende har bopæl her i riget, bortset fra Færøerne og Grønland,  

 jfr. arbejdsløshedslovens § 41, stk. 1. Eneste undtagelse herfra gælder for  

 personer, der er omfattet af de gældende fællesmarkedsbestemmelser, jfr.  

 EF-forordning 1408/71, hvor det - i artikel 13 - er fastslået, at en  

 arbejdstager, der er beskæftiget ombord på et skib som fører et medlemslands  

 flag, er omfattet af denne stats lovgivning.
Det følger af det anførte, at personer, der er omfattet af de gældende  

 fællesskabsregler (forordning 1408/71) - det vil hovedsagelig sige personer,  

 er der statsborgere og hjemmehørende i et af fællesmarkedslandene - kan  

 optages i kassen ved udmønstring med dansk skib, og at andre personer ikke  

 kan optages, medmindre de pågældende har bopæl i Danmark.
Bedømmelsen af, om  

 der foreligger bopæl i Danmark, kan ikke på forhånd endeligt fastslås  

 generelt, men må principielt bero på de konkrete omstændigheder i hvert  

 enkelt tilfælde.
Et medlem kan dog normalt anses for at have bopæl i Danmark,  

 når han er tilmeldt folkeregistret her og tillige er fuldt skattepligtig til  

 den danske stat efter afsnit I i lov om opkrævning af indkomst- og formueskat  

 for personer m.v.(kildeskatteloven).
 Følgelig vil ingen af de i forannævnte oversigt anførte personer kunne  

 optages i kassen, bortset fra visse af de under punkt 1, 3, 4 og 5 nævnte  

 personer, nemlig sådanne der har bopæl i et af fællesmarkedslandene.
Det skal bemærkes, at det om EF-borgere anførte alene gælder retten til  

 optagelse i kassen.
Efter det i direktoratets skrivelse af dags dato  

 vedrørende udbetaling af dagpenge ved udbetalingsstederne i udlandet anførte,  

 kan dagpenge ikke udbetales til EF-borgere, der ikke har bopæl i Danmark, og  

 som følge heraf ikke er omfattet af sømandsskattelovens kapitel II.
 For så vidt kassen endelig har anmodet om direktoratets stillingtagen til,  

 om overflytning mellem de nordiske arbejdsløshedsforsikringer skal ske efter  

 samme retningslinier som for nyindmeldelser, skal men bekræfte, at  

 anvendelsen af reglerne i den nordiske overenskomst om godskrivning af  

 kvalifikationsperioder m.v. forudsætter, at pågældende ved optagelsen i  

 kassen opfylder de almindelige optagelsesbetingelser, herunder betingelsen  

 om, at den pågældende har bopæl i Danmark.
For en ordens skyld skal man tilføje, at man betragter kassens skrivelse  

 af 19/11 1976 som besvaret hermed.« Hvilket herved meddeles.
 P.D.V.
 E.B.
