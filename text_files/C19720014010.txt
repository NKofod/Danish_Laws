 Hoslagt fremsendes særtryk (* 1) af landbrugsministeriets bekendtgørelse  

 nr. 183 af 26. maj 1972 om bekæmpelse af ildsot.
 Ved bekendtgørelsen, der er udstedt i overensstemmelse med en fra  

 plantesundhedsrådet modtaget indstilling, ophæves landbrugsministeriets  

 bekendtgørelse nr. 253 af 8. juni 1971 om bekæmpelse af ildsot.
Som det er bekendt, er der i eftersommeren 1971 fundet betydelige  

 forekomster af ildsot i den vestlige del af Sønderjylland, hovedsagelig i de  

 mange hække og læbælter inden for området.
Der er samtidig konstateret  

 betydelige nye forekomster af sygdommen på Lolland-Falster og forskellige  

 omliggende øer.
Et begrænset angreb er endvidere konstateret på Sjælland.
I  

 forsommeren 1972 er sygdommen påny konstateret.
 Især med tilkomsten af et betydeligt angrebsområde i Sønderjylland, er det  

 opfattelsen, at forudsætningerne for den hidtidige meget intensive bekæmpelse  

 af sygdommen er væsentligt ændrede.
 Det er på denne baggrund fundet rigtigt at gennemføre ændrede  

 bestemmelser, der giver mulighed for at tilrettelægge den fortsatte  

 bekæmpelse efter et noget friere skøn, hvor hovedvægten lægges på mere  

 langsigtede foranstaltninger.
 Idet der i øvrigt henvises til de enkelte bestemmelser, skal anføres  

 følgende om den nye bekendtgørelse:
 Der er herved åbnet mulighed for at gennemføre mere indgribende  

 foranstaltninger, herunder især rydning, hvor der er en særlig risiko for  

 videre udbredelse af smitten. f.eks. til nærliggende planteskoler eller  

 frugtplantager.
 I øvrigt forudsættes normalt alene påbudt klipning, beskæring eller lign.  

 og i områder hvor særlige erhvervsinteresser ikke gør sig gældende, må det  

 påregnes, at direkte foranstaltninger ikke vil blive påbudt.
 Forudsætningen herfor vil typisk kunne være opfyldt i tilfælde, hvor det  

 findes nødvendigt at foretage rydning af hegn på landbrugsejendomme, medens  

 derimod rydning af angrebne hække om planteskoler eller rydning af frugttræer  

 i frugtplantager inden en rimelig frist i almindelighed må kunne pålægges  

 ejeren.
 Begrænsninger vedrørende plantning af tjørn og særlige bestemmelser for  

 planteskoledrift med værtsplanter vil dog fremtidig kunne fastsættes af  

 statens plantetilsyn i medfør af § 5, jfr. ovenfor pkt. 3.
 Det tilføjes, at den nærmere tilrettelæggelse af ildsotbekæmpelsen inden  

 for de rammer, der er givet ved bekendtgørelsen, vil ske i samråd med  

 plantesundhedsrådet og efter forhandling med de interesserede  

 erhvervsorganisationer.
 Det tilføjes endelig, at landbrugsministeriet har ladet en meddelelse om  

 de ændrede regler for bekæmpelse af ildsot indrykke i dagbladene i de  

 områder, hvor sygdommen indtil nu er konstateret.
 Landbrugsministeriet, den 27. juni 1972.
 P.M.V.
Vald.
Hornslet.
/P.
Skibsted.
