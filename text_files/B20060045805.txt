Bekendtgørelse om et  

 Børneråd I medfør af § 88 i lov om retssikkerhed  

 og administration på det sociale område, jf. lovbekendtgørelse nr. 847 af 8.  

 september 2005, fastsættes følgende:
Nedsættelse af et  

 Børneråd § 1.  

  

 Ministeren for familie- og forbrugeranliggender nedsætter et Børneråd, der  

 skal arbejde på at sikre børns rettigheder samt sætte fokus på og informere  

 om  

 børns forhold i samfundet.  

 Rådet skal kunne yde  

 rådgivning til myndigheder om spørgsmål, der vedrører børns vilkår.
Rådet  

 skal  

 inddrage børns synspunkter i arbejdet.
Rådet skal endvidere vurdere de  

 forhold,  

 børn i Danmark lever under, set i lyset af bestemmelserne og intentionerne i  

 FN's Konvention om Barnets Rettigheder.
§ 2.  

  

 Rådet er uafhængigt og tværfagligt sammensat.
Medlemmerne skal tilsammen  

 repræsentere en bred indsigt i spørgsmål om 1)  

 	  

 børns opvækst og udvikling, 2)  

 	  

 børns skoleliv, 3)  

 	  

 børns kultur- og fritidsliv, 4)  

 	  

 børns sundhed, 5)  

 	  

 børns retsstilling, og 6)  

 	  

 børn med særlige behov.
Stk. 2.  

  

 Rådet består af 1  

 formand og 6 medlemmer.
Ministeren for familie- og forbrugeranliggender  

 udpeger  

 formanden.
Medlemmer udpeges af ministeren for familie- og  

 forbrugeranliggender  

 blandt kandidater indstillet af organisationer med opgaver på børneområdet,  

 jf.  

 § 3.
 Stk. 3.  

  

 Formanden og  

 medlemmerne udpeges for en treårig periode med start 1. august.  

 Medlemmerne fungerer, indtil nyt medlem er udpeget.  

 Genbeskikkelse kan ske een gang.
Stk. 4.  

  

 Børnerådet vælger en  

 næstformand af sin midte.
Næstformanden er stedfortræder for formanden.
 Stk. 5.  

  

 Ved frafald blandt de  

 udpegede medlemmer udpeger ministeren for familie- og forbrugeranliggender et  

 nyt medlem blandt de sidst indstillede kandidater.
 Stk. 6.  

  

 Medlemmerne skal  

 følge de af ministeren for familie- og forbrugeranliggender fastsatte etiske  

 retningslinier for medlemmer af Børnerådet.
 § 3.  

  

 Organisationer, foreninger m.v., der arbejder med børns opvækstvilkår kan  

 indstille 2 kandidater til Børnerådet fordelt på 2 af de 6 kompetenceområder  

 anført i § 2, stk. 1.
 Stk. 2.  

  

 Indstillede  

 kandidater skal have indgående indsigt og faglig kompetence i et af de i § 2,  

 stk. 1 nævnte kompetenceområder.
 Stk. 3.  

  

 Ministeriet for  

 Familie- og Forbrugeranliggender afgør endeligt, hvilke organisationer,  

 foreninger  

 m.v. der kan indstille kandidater til rådet.
 § 4.  

  

 Til Børnerådet knyttes et fast sekretariat.
Børnerådets opgaver § 5.  

  

 Børnerådet afholder et årligt møde med de organisationer og foreninger,  

 der er indstillingsberettigede, samt med myndigheder m.fl. med opgaver på  

 børneområdet.
 Stk. 2.  

  

 Børnerådet udarbejder  

 hvert år en skriftlig beretning over rådets virksomhed, som formidles til den  

 i  

 stk. 1 nævnte personkreds.
§ 6.  

  

 Børnerådet fastsætter selv sin forretningsorden.
Ministeren for familie-  

 og forbrugeranliggender skal godkende forretningsordenen.
§ 7.  

  

 Det påhviler Børnerådet 1)  

 	  

 at vurdere og påpege forhold i samfundsudviklingen generelt, som  

 kan have en uhensigtsmæssig indvirkning på børns udviklingsmuligheder, 2)  

 	  

 at følge og synliggøre udviklingen i børns opvækstvilkår, herunder  

 påpege forhold i lovgivning og administrativ praksis, hvor børns behov og  

 rettigheder ikke i tilstrækkelig grad tilgodeses eller direkte tilsidesættes,  

 eller som er uhensigtsmæssige i forhold til sikring af gode opvækstvilkår, 3)  

 	  

 at formidle information om børn, at sætte aktuelle spørgsmål til  

 debat og at tale børnenes sag i den offentlige debat, og 4)  

 	  

 at arbejde for at give børn bedre muligheder for at deltage i  

 debatten og påvirke samfundsudviklingen.
 Stk. 2.  

  

 Børnerådet kan  

 endvidere tage generelle temaer op til behandling, og herunder anmode  

 offentlige  

 myndigheder om at redegøre for politiske beslutninger og administrativ  

 praksis  

 på områder, der ligger inden for temaerne.
 Stk. 3.  

  

 I forbindelse med  

 lovgivningsinitiativer og andre initiativer, der har betydning for børns  

 opvækstvilkår, vil Børnerådet blive hørt.
 Stk. 4.  

  

 Børnerådet kan ikke  

 tage konkrete klagesager op til behandling.
 § 8.  

  

 Børnerådet kan selv tage initiativ og fremsætte forslag til ændringer på  

 de områder, der er nævnt i § 7, stk. 1 og 2.
 § 9.  

  

 Folketinget, ministre og centrale myndigheder kan rådføre sig med  

 Børnerådet i alle spørgsmål af generel karakter, der har betydning for børns  

 vilkår i samfundet, bl.a. for at sikre at børns rettigheder, behov og  

 interesser tilgodeses i samfundets planlægning.
 § 10.  

  

 Rådet kan inddrage særlig sagkundskab i arbejdet.
 § 11.  

  

 Midler til rådets virksomhed bevilges på de årlige finanslove.
Ikrafttræden og  

 overgangsbestemmelser § 12.  

  

 Bekendtgørelsen træder i kraft den 1. juni 2006.
 Stk. 2.  

  

 Samtidig ophæves  

 bekendtgørelse nr. 2 af 5. januar 1998 om et Børneråd.
 Stk. 3.  

  

 For medlemmer, der  

 ved bekendtgørelsens ikrafttræden er beskikket frem til 30. juni 2006, tages  

 denne  

 periode med i betragtning ved eventuel beskikkelse pr. 1. august 2006.  

 Medlemmet kan således ikke udpeges til Børnerådet, hvis pågældende allerede  

 har  

 været medlem af rådet i to perioder.
 Stk. 4.  

  

 For medlemmer, der  

 ved bekendtgørelsens ikrafttræden er beskikket frem til 31. december 2008,  

 tages denne periode ikke med i betragtning ved eventuel beskikkelse pr. 1.  

 august 2006.
