Landsskatteretskendelse af 15. oktober 2002 vedr.  

 Koncernforhold  genbeskatning af underskud A A/S klager over Ligningsrådets afgørelse af 18. september 2001  

 (SKM 2001.443/TfS 2001.887) i henhold til skattestyrelseslovens kapital 2 A  

 om  

 bindende forhåndsbesked om skattespørgsmål mv.
Ved denne afgørelse har  

 Ligningsrådet fundet, at der skal ske genbeskatning af underskud som følge af  

 overdragelse af B GmbH fra A A/S til C A/S, jf. ligningslovens § 33 E, stk.  

 1.
 Spørgsmålet fra klageren til Ligningsrådet var følgende:
 Kan Ligningsrådet bekræfte, at der ikke sker genbeskatning af  

 underskud som følge af overdragelse af B GmbH fra A A/S til C A/S.
 Ligningsrådet har besvaret det stillede spørgsmål således:
 Nej.
Det fremgår af sagens oplysninger, at C A/S er moderselskab i en  

 koncern, hvis forretningsområde er udvikling, produktion og salg af avanceret  

 audioudstyr til en lang række forskellige kunder.
A A/S fungerer som  

 produktions- og salgsselskab.
Dettes tyske datterselskab, B GmbH, er et  

 udviklingsselskab.
Herud over har A A/S yderligere to datterselskaber i  

 henholdsvis Tyskland og USA samt en filial i Japan alle datterselskaber er  

 100  

 % ejede.
Alle selskaber, bortset fra et af de tyske datterselskaber, er  

 sambeskattet.
A A/S har været øverste moderselskab i sambeskatningen til og  

 med  

 regnskabsåret 1998/99 (indkomståret 1999). Den 27. oktober 1998 blev C A/S  

 stiftet ved en aktieombytning.
Selskabet fungerer som holdingselskab for  

 koncernen, og fra og med regnskabsåret 1999/2000 (indkomståret 2000) er C A/S  

 øverste moderselskab i sambeskatningen.
I tilfælde, hvor en sambeskattet koncern udvides med et nyt  

 moderselskab, som herefter er øverste enhed i sambeskatningen, anses den  

 tidligere sambeskatning efter fast praksis for fortsat at bestå som en  

 under-sambeskatning i den nye sambeskatning, jf.
Ligningsrådets afgørelser i  

 TfS 1993.294 og TfS 1998.333.
For at adskille udviklingsaktiviteten fra koncernens øvrige  

 aktiviteter påtænkes det at placere ejerskabet af B GmbH direkte under C A/S.  

 B  

 GmbH vil således herefter ikke længere være datterselskab til A A/S, men  

 derimod et søsterselskab.
B GmbH skal efter overdragelsen fortsat indgå i  

 sambeskatningen med C A/S.
 Hvis et udenlandsk selskab, som udtræder af sambeskatning efter  

 selskabsskattelovens § 31, i sambeskatningsperioden har haft underskud, som  

 er  

 fradraget i andre selskabers skattepligtige indkomst, genbeskattes  

 underskudsbeløbene hos moderselskabet i det indkomstår, hvor selskabet  

 udtræder  

 af sambeskatningen, jf. ligningslovens § 33E, stk. 1. Selskabet ønsker  

 således  

 bekræftet, at der ikke sker genbeskatning af underskud i B GmbH, selvom  

 selskabet udtræder af under-sambeskatningen, når selskabet og dets tidligere  

 moderselskab, A A/S forbliver omfattet af koncern-sambeskatningen.
Ligningsrådet har i sin begrundelse for den bindende  

 forhåndsbesked bl.a. henvist til cirkulære nr. 82 af 29. maj 1997 om  

 international beskatning, punkt 6.5.1, hvorefter underskuddene i B GmbH skal  

 opdeles i to grupper.
En gruppe med underskud fra de indkomstår, hvor A A/S  

 var  

 øverste enhed i sambeskatningen, dvs. til og med indkomståret 1999, og en  

 anden  

 gruppe med underskud fra de indkomstår hvor C A/S er øverste enhed i  

 sambeskatningen, dvs. fra og med indkomståret 2000. Skattesubjektet i  

 relation  

 til genbeskatning af underskuddene er ifølge cirkulæret henholdsvis A A/S og  

 C  

 A/S.
Cirkulæret giver imidlertid ikke entydig svar på, om overdragelsen af B  

 GmbH til C A/S faktisk udløser genbeskatning af underskuddene hos A A/S,  

 eller  

 om genbeskatning først udløses, når B GmbH efterfølgende opnår overskud eller  

 endeligt udtræder af sambeskatningen med C A/S.
Efter ligningslovens § 33 E, stk. 1, er det en betingelse for  

 genbeskatning af underskud, at B GmbH udtræder af sambeskatning efter  

 selskabsskattelovens § 31.
Ligningsrådet har hertil på den ene side  

 anført, at  

 der rent administrativt kun er tale om én sambeskatning efter  

 selskabsskatteloven § 31, og denne sambeskatning udtræder B GmbH ikke af.
På  

 den anden side er det anført, at Ligningsrådets praksis med at tillade  

 under-sambeskatning indebærer, at disse under-sambeskatninger i det hele  

 betragtes som en selvstændig sambeskatningsenhed, underlagt  

 selskabsskattelovens § 31 samt det til enhver tid gældende  

 sambeskatningscirkulære.
På denne baggrund anses en under-sambeskatning også  

 i  

 relation til ligningslovens § 33 E for sidestillet med en sambeskatning efter  

 selskabsskatteloven § 31.
 Overdragelsen af B GmbH til C A/S indebærer, at B GmbH forlader  

 den sambeskatningsenhed, som oprindeligt blev etableret i medfør af  

 selskabsskattelovens § 31, og som fortsat anses for at eksistere som en  

 selvstændig sambeskatningsenhed under den udvidede sambeskatning med det nye  

 moderselskab.
Ligningsrådet finder herefter, at B GmbH ved overdragelse til C  

 A/S skal anses for udtrådt af sambeskatningen med A A/S.
A A/S skal derfor  

 genbeskattes af udnyttede underskud hidrørende fra indkomståret 1999 og  

 tidligere, i det omfang disse underskud ikke modsvares af senere overskud,  

 jf.  

 ligningsloven § 33 E, stk. 1. Der skal derimod ikke ske genbeskatning af  

 udnyttede underskud hidrørende fra indkomståret 2000 og senere, da  

 skattesubjektet  

 her er C A/S, og B GmbH er ikke udtrådt at sambeskatningen med dette selskab.
 Selskabets repræsentant har overfor Landsskatteretten nedlagt  

 påstand om ændring af den afgivne bindende forhåndsbesked, således at der  

 ikke  

 skal ske genbeskatning af underskud som følge af overdragelse af B GmbH fra A  

 A/S til C A/S.
Repræsentant har til støtte herfor bl.a. anført, at der ikke er  

 den fornødne hjemmel i ligningslovens § 33 E, stk. 1, til at genbeskatte det  

 pågældende underskud.
B GmbH er efter overdragelsen fra A A/S til C A/S  

 fortsat  

 omfattet af den frivillige sambeskatning.
A A/S og B GmbH er dog ikke længere  

 moder- og datterselskab, men søsterselskaber.
B GmbH er således ikke i  

 henhold  

 til selskabsskatteloven § 31 udtrådt af den eksisterende sambeskatningskreds,  

 hvilket ifølge ligningslovens § 33 E, stk. 1, er et krav for at genbeskatte  

 underskud.
I en lignende sag, jf.
TfS 1995.388 LR blev et dansk  

 moderselskab og et udenlandsk datterselskab, i forbindelse med en  

 omstrukturering og udvidelse af den eksisterende sambeskatningskreds,  

 søsterselskaber.
De to selskaber kunne efter omstruktureringen fortsat  

 anvende  

 hinandens underskud fra tiden før omstruktureringen, og der skete ikke  

 genbeskatning af underskud i det udenlandske selskab, jf.
Ligningsrådets  

 besvarelse  

 på spørgsmål 3 og 4. Repræsentanten har anført, at det heraf fremgår, at det  

 forhold, at det danske moderselskab og det udenlandske datterselskab som  

 følge  

 af omstruktureringen blev søsterselskaber, var uden betydning  

 sambeskatningsmæssigt.
Ligningsrådets bindende forhåndsbesked i nærværende  

 sag  

 er således klart i modstrid med forhåndsbeskeden i TfS 1995.388.
 Repræsentanten har videre anført, at selv om B GmbH, i relation  

 til anvendelsen af fremtidige underskud, i modstrid med TfS 1995.338, anses  

 for  

 at udtræde af en under-sambeskatning ved overdragelse fra A A/S  

 til C A/S,  

 kan dette næppe begrunde genbeskatning efter ligningslovens § 33 E, stk. 1.
Ifølge vilkår 2.4 i sambeskatningscirkulæret kan underskud fra  

 før udvidelsen af sambeskatningen med C A/S alene anvendes til modregning i  

 overskud hidrørende fra de selskaber, der før udvidelsen var omfattet af den  

 frivillige sambeskatning.
I relation til vilkår 2.4 i  

 sambeskatningscirkulæret  

 opdeles den frivillig sambeskatning således i en eller flere sambeskatninger.  

 Sambeskatningscirkulærets vilkår 2.4 omhandler alene modregning af underskud  

 indenfor sambeskatningen, og kan således ikke udstrækkes til at omfatte  

 genbeskatning af underskud efter ligningsloven § 33 E, stk. 1. Dette  

 understøttes endvidere af, at underskud efter vilkår 2.4 i  

 sambeskatningscirkulæret og ligningslovens § 33 E, stk. 1 fordeles efter  

 forskellige principper.
Efter sambeskatningscirkulærets vilkår 2.4 fordeles årets  

 underskud forholdsmæssigt på de overskudsgivende selskaber i sambeskatningen.  

 Et eventuelt restunderskud fordeles forholdsmæssigt mellem de  

 underskudsgivende  

 selskaber.
Ved opgørelsen af genbeskatningssaldoen, fordeles årets  

 nettounderskud for selskaber i samme land ifølge ligningslovens § 33 E, stk.  

 1,  

 forholdsmæssigt på de af sambeskatningen omfattede underskudsgivende  

 selskaber  

 i samme land.
 Den andel af et selskabs underskud, der er anvendt til  

 modregning i overskud hidrørende fra andre af sambeskatningen omfattede  

 selskaber, kan således være forskellig efter om andelen opgøres i henholdt  

 til  

 vilkår 2.4 i sambeskatningscirkulæret eller i henhold til ligningsloven § 33  

 E,  

 stk. 1. Det har således ikke været lovgivers hensigt, at principperne i  

 vilkår  

 2.4 i sambeskatningscirkulæret skal finde anvendelse i relation til reglerne  

 om  

 genbeskatning af underskud i ligningsloven § 33 E.
Repræsentanten har videre anført, at der ikke i  

    

  

 lovforarbejderne til ligningslovens § 33 E er  

 holdepunkter for at antage, at princippet om under-sambeskatninger skal gælde  

 i  

 relation til genbeskatning af underskud efter reglerne i ligningsloven § 33  

 E.  

 Derimod fremgår det af lovforarbejderne til lovforslag nr. 118/1995, hvorved  

 ligningslovens § 33 E, stk. 1, blev ændret således, at opgørelsen af  

 indkomsten  

 skal ske samlet for sambeskattede selskaber i samme land, at årsagen til  

 denne  

 opgørelsesmetode er, at metoden herved er i overensstemmelse med  

 bestemmelserne  

 omkring beregning af lempelse for dobbeltbeskatning, hvor opgørelsen sker  

 samlet for alle sambeskattede selskaber i samme land.
Der er herefter ikke  

 grundlag for en udvidet fortolkning af ligningslovens § 33 E, idet en  

 udvidende  

 fortolkning kræver klar støtte i lovens forarbejder.
 For så vidt angår Ligningsrådets henvisning til punkt 6.5.1 i  

 cirkulære nr. 82 af 29. maj 1997, har repræsentanten anført, at punktet er  

 udvidet i forhold til punkt 6.3.1 i det tidligere cirkulære nr. 183 af 11.  

 december 1995. En udvidelse der hverken har støtte i selve bestemmelsen eller  

 forarbejderne hertil, og som ikke giver myndighederne den fornødne hjemmel  

 til  

 at foretage genbeskatning i det konkrete tilfælde.
Ifølge ordlyden af ligningslovens § 33 E, stk. 1, skal  

 genbeskatning ske hos moderselskabet.
Hvad der forstås ved  

 moderselskabet er  

 ikke nærmere defineret i bestemmelsen.
Det er derfor uklart, om genbeskatning  

 skal ske hos det pågældende selskabs moderselskab, eller hos det ultimative  

 moderselskab i sambeskatningen.
Det er derimod klart, at det er en  

 forudsætning  

 for genbeskatning, at B GmbH udtræder af en sambeskatning efter  

 selskabsskattelovens  

 § 31, og dette sker ikke.
B GmbH er ikke udtrådt af en sambeskatning, men  

 fortsætter i en eksisterende sambeskatning.
At der ikke med hjemmel i ligningslovens § 33 E kan ske  

 genbeskatning på et senere tidspunkt, eventuelt ved at det oprindelige  

 moderselskab udtræder af den eksisterende sambeskatning, kan på ingen måde  

 understøtte, at der skal ske genbeskatning af underskuddene som følge af  

 koncerninterne omstruktureringer.
Genbeskatning ved udtræden af en  

 under-sambeskatning må kræve utvivlsom lovhjemmel.
Det er ikke  

 skattemyndighedernes eller Landsskatterettens opgave at afhjælpe en lapsus  

 fra  

 lovgivers side i ligningslovens § 33 E.
Genbeskatning af underskud ved  

 koncerninterne omstruktureringer, som i denne sag, vil kræve ændring af  

 ligningslovens § 33 E fra lovgivers side.
Administrative vanskeligheder med at holde styr på to  

 genbeskatningssaldi kan på ingen måde udvide hjemlen til genbeskatning i  

 ligningslovens § 33 E.
Rent administrativt formår såvel selskaberne som de  

 lignende myndigheder allerede i dag at holde styr på to saldi, dels en  

 genbeskatningssaldo og dels en opgørelse over fordelt underskud efter vilkår  

 2.4 i sambeskatningscirkulæret.
I Skatteministeriets cirkulære nr. 183 af 11. december 1995  

 fremgår det af punkt 6.3.1, at genbeskatning skal ske hos det danske  

 koncernmoderselskab.
Tilsvarende fremgår af punkt 6.5.1 i cirkulære nr. 82 af  

 29. maj 1997, som trådte i stedet for cirkulære nr. 183 af 11. december 1995.  

 I  

 forarbejderne til bestemmelsen er der ingen fortolkningsbidrag vedrørende  

 hvilket moderselskab der er skattesubjekt med hensyn til genbeskatning af  

 underskud.
Dette gælder både i relation til forarbejderne til ligningsloven §  

 33 E gældende for indkomstår påbegyndt efter den 6. december 1995 og i  

 relation  

 til forarbejderne ved bestemmelsen indførelse i 1992.
Da det ikke fremgår af ordlyden af ligningslovens § 33 E, stk.  

 1, at genbeskatning kan ske hos datterselskabets moderselskab (i den konkrete  

 situation A A/S) frem for hos det ultimative moderselskab i sambeskatningen  

 (her  

 C A/S), må en sådan udvidende fortolkning af bestemmelsen af  

 retssikkerhedsmæssige grunde kræve klar støtte i lovens forarbejder.
Lovens  

 forarbejder er imidlertid tavse omkring denne problemstilling, hvilket efter  

 repræsentantens opfattelse underbygger det forhold, at der i den konkret  

 situation ikke er tilstrækkelig hjemmel til genbeskatning af underskud ved  

 overdragelse af B GmbH fra A A/S til C A/S.
Afslutningsvis har repræsentanten henvist til TfS 1997.640 LSR,  

 hvoraf det fremgår, at der ved fortolkning af ligningslovens § 33 D omkring  

 genbeskatning af underskud fra et fast driftssted skal lægges stor vægt på  

 ordlyden af bestemmelsen.
Af TfS 1999.328, skatteministerens svar til  

 Folketingets skatteudvalg og TfS 1998.137, Skatteministeriets undersøgelse af  

 tabte højesteretssager, fremgår det endvidere, at der set i lyset af disse  

 sager er et skærpet legalitetskrav til skattemyndighederne.
Af TfS 1998.137  

 fremgår det således, at Den væsentligste konklusion er, at Højesteret  

 syndes  

 at have indskærpet kravet om klar hjemmel til beskatning i lovgivningen.  

 Synspunktet er formentlig, at er der tvivl om hjemmelsgrundlaget, er dette  

 ubetinget myndighedernes problem.
Heri ligger ikke blot, at der ikke kan  

 fortolkes i skærpende retning, ud over hvad lovens tekst  og eventuelt  

 klare  

 lovmotiver  berettiger til; men tillige, at usikkerhed om rækkevidden  

 af en  

 hjemmel trækker i retning af en udvidende fortolkning, hvor dette er til  

 gunst  

 for skatteyderen. Told- og Skattestyrelsen har over for Landsskatteretten indstillet  

 afgørelsen stadfæstet, og har bl.a. anført, at Ligningsrådet afgørelse i TfS  

 1995.388 er truffet den 8. februar 1995. Ligningslovens § 33 E omfattede på  

 dette tidspunkt kun sambeskattede datterselskaber beliggende i lande, hvormed  

 Danmark havde en dobbeltbeskatningsoverenskomst, der anvendte  

 eksemptionsmetoden til lempelse af dobbeltbeskatning, jf. ligningslovens § 33  

 E, som affattet ved § 3, stk. 3, i lov nr. 219 af 1. april 1992 (L 20  

 1991/92).  

 Det i afgørelsen omhandlede engelske datterselskab var således ikke omfattet  

 af  

 ligningslovens § 33 E på tidspunktet for afgørelsen.
Sambeskattede selskaber  

 beliggende i creditlande blev omfattet af ligningslovens § 33 E, da  

 bestemmelsen først ved lov nr. 312 af 17. maj 1995 (L 35 1994/95) og derefter  

 igen ved lov nr. 487 af 12. juni 1996 (L 118 1995/96) blev omskrevet og givet  

 nyt indhold og formål.
Ligningsrådet kan derfor ikke med afgørelsen i TfS  

 1995.388 siges at have taget stilling til, om den i sagen omhandlede  

 aktieoverdragelse vil udløse genbeskatning af underskud efter de nugældende  

 regler.
 Landsskatterettens  

 bemærkninger:
 Det følger af ligningslovens § 33 E, stk. 1, 1. pkt., at hvis et  

 udenlandsk selskab, som udtræder af sambeskatning efter selskabsskattelovens  

 §  

 31, i sambeskatningsperioden har haft underskud, som er fradraget i andre  

 selskabers skattepligtige indkomst, og som ikke modsvares af senere års  

 overskud, forhøjes moderselskabets skattepligtige indkomst med et tilsvarende  

 beløb i det indkomstår, hvor selskabet udtræder af sambeskatningen.
 Landsskatteretten finder, at bestemmelse omfatter udtræden af en  

 under-sambeskatning, på trods af, at det udtrædende selskab forbliver i den  

 overordnede koncern-sambeskatning.
 Retten har herved henset til bestemmelsens ordlyd og formålet  

 med bestemmelsen sammenholdt med opdelingen af underskuddene i B GmbH mellem  

 det tidligere øverste led i sambeskatningen, og det nye øverste led i  

 sambeskatningen, jf. cirkulære nr. 82 af 29. maj 1997, punkt 6.5.1.
Ligningsrådets bindende forhåndsbesked stadfæstes derfor.
Det af  

 repræsentanten anførte findes ikke at kunne føre til et andet resultat.
