 Landsskatteretskendelse vedr. lempelse af indkomst ved  

 tjeneste uden for Danmark for den danske stat.
 Klagen vedrører indkomståret 2000 og  

 drejer sig om klagerens skattepligt til Danmark af løn oppebåret fra  

 Udenrigsministeriet  

 vedrørende ansættelse ved OSCE Missionen i Kosovo i indkomståret 2000, samt  

 spørgsmålet om lempelse efter ligningslovens § 33 A, stk. 1.
Landsskatterettens afgørelse Indkomståret 2000 Skatteankenævnet har anset klageren for  

 skattepligtig til Danmark af løn oppebåret fra Udenrigsministeriet vedrørende  

 udstationering til OSCE Missionen i Kosovo, jf. kildeskattelovens § 1, stk.  

 1,  

 nr. 4, og har endvidere ikke anset klageren for berettiget til lempelse efter  

 ligningslovens § 33 A, stk. 1.
 Skatteankenævnets afgørelse vedrørende  

 klagerens skattepligt stadfæstes, og klageren anses for berettiget til  

 lempelse  

 efter bestemmelsen i ligningslovens § 33 A, stk. 1, for så vidt angår den  

 løn,  

 han har oppebåret i indkomståret 2000 ved ansættelse ved OSCE Missionen i  

 Kosovo for perioden fra den 23. juli til den 31. december 2000.
Den talmæssige opgørelse overlades til  

 ligningsmyndigheden, jf.
Landsskatterettens forretningsordens § 17, stk. 2.
Sagens oplysninger Klageren er dansk statsborger.
I 1968  

 opgav han sin fulde skattepligt til Danmark i forbindelse med fraflytning til  

 udlandet.
I 1973 erhvervede klageren en ejendom i  

 Danmaek.
Ifølge folkeregistret har ejendommen ikke været beboet i ejertiden  

 indtil den 15. juli 1998. På dette tidspunkt flyttede B ind sammen med sin  

 datter.  

 Ejendommen har ikke været udlejet.
Klageren har selv brugt ejendommen som  

 feriebolig.
 Klagerens repræsentant har overfor  

 skatteankenævnet oplyst, at klageren hovedsageligt opholder sig i England og  

 på  

 Cypern i sine ferier, og at han alene opholder sig i Danmark i 6-8 uger  

 årligt.
 Klageren har lejet en lejlighed på  

 Cypern på 2-årige lejekontrakter indgået henholdsvis den 1. januar 1997, 23.  

 december 1998 og 1. januar 2001. Klageren ejer endvidere et sommerhus på  

 Cypern.
Klageren har pr. 3. maj 2001 fået  

 udstedt en immigrationstilladelse på Cypern, hvilket berettiger ham til at  

 søge  

 om cypriotisk statsborgerskab.
Tilladelsen afløser en tidligere midlertidig  

 opholdstilladelse, som er blevet udstedt i forbindelse med klagerens  

 permanente  

 flytning til Cypern.
Udstedelsen af en immigrationstilladelse forudsætter, at  

 klageren har opholdt sig i gennemsnitligt 3 måneder årligt i en 3-års periode  

 på en midlertidig opholdstilladelse.
 Den 14. september 2001 har klageren fået  

 udstedt et cypriotisk Alien Registration Certificate, der er en opholds- og  

 arbejdstilladelse, som kun kan opnås på basis af mindst 4 års ophold på  

 Cypern.
 Klageren er ikke gift og har ingen børn,  

 hvorfor han ikke har nogen familiemæssige relationer til Danmark.
Ved kendelse af 8. april 2002 har  

 Landsskatteretten fundet, at klageren i indkomståret 1996 er skattepligtig  

 til  

 Danmark efter bestemmelsen i kildeskattelovens § 1, stk. 1, nr. 4, af honorar  

 oppebåret fra DANIDA, idet han er dansk statsborger udsendt af den danske  

 stat  

 til tjeneste udenfor riget.
Skattepligten består alene i den periode,  

 klageren  

 er udsendt af den danske stat, jf. kildeskattelovens § 6, idet klageren ikke  

 for så vidt angår indkomståret 1996 kan anses at have taget ophold i Danmark  

 i  

 den i kildeskattelovens § 7, stk. 1, angivne forstand.
Klageren har siden udført  

 bistandsarbejde forskellige steder i verden for en række forskellige  

 organisationer  

 og stater.
I perioder fra september 1996 til januar 2001 har klageren udført  

 arbejde for det danske udenrigsministerium.
 I indkomståret 2000 har klageren været  

 ansat i Udenrigsministeriet i 40 dage i perioden fra den 21. februar til den  

 31. marts 2000 som langtidsobservatør i Rusland i Udenrigsministeriets  

 Internationale Humanitære Beredskab og 162 dage i perioden fra den 23. juli  

 2000 til den 23. januar 2001 som Elections Officer ved OSCE Missionen.
 Ansættelsesaftalen vedrørende klagerens  

 ansættelse som Elections Officer ved OSCE Missionen er indgået den 20. juli  

 2000. Af ansættelseskontrakten fremgår bl.a. følgende:
 Ansættelsen finder sted på følgende til  

 opgaven aftalte vilkår:
 Skattepligtigt honorar pr. måned:
DKK 31.000,00 Skattepligtigt ulempetillæg pr. måned:
DKK 11.000,00 Udgifter til flyrejse t/r Wien afholdes  

 af Udenrigsministeriet.
Transport af overvægtsbagage med max. 70 kg hver vej  

 afholdes af Udenrigsministeriet.
Der udbetales ikke ydelser, der er  

 skattefri efter statsskattelovens § 5 d (rejse- og befordringsgodtgørelse)  

 eller Ligningslovens § 7 r (udetillæg m.v.)  Skatteankenævnets  

 afgørelse Klageren anses for fuld skattepligtig i  

 202 dage, svarende til hans ansættelser i Udenrigsministeriet, jf.  

 kildeskattelovens § 1, stk. 1, nr. 4, hvorved hans skattepligtige indkomst  

 opgøres til 410.910 kr.
Klageren er ikke berettiget til lempelse efter  

 ligningslovens § 33 A for den indkomst, han har oppebåret i de 202 dage.
Det af klageren oppebårne honorar er  

 skattepligtigt, jf. statsskattelovens § 4, idet der ikke med hjemmel i  

 tekstanmærkning nr. 51 til finansloven kan indrømmes skattefritagelse.
I  

 stedet  

 kan der indrømmes lempelse med hjemmel i ligningslovens § 33 A, såfremt det  

 dokumenteres, at betingelserne for at opnå lempelsen er opfyldt.
Klagerens påstand og argumenter Repræsentanten har nedlagt påstand om  

 eksemptionslempelse efter bestemmelsen i ligningslovens § 33 A, stk. 1, for  

 det  

 af klageren oppebårne honorar i forbindelse med ansættelsen som Elections  

 Officer ved OSCE Missionen i perioden 23. juli 2000 til 23. januar 2001.
 Det fremgår af ansættelseskontrakten  

 vedrørende denne periode, at der ikke udbetales ydelser, der er skattefri  

 efter  

 statsskattelovens § 5 D eller ligningslovens § 7 r.
 Da opholdet har en varighed på mere end  

 6 måneder og da der ikke er blevet ydet skattefrie godtgørelser under  

 opholdet,  

 er klageren berettiget til lempelse efter ligningslovens § 33 A, stk. 1, jf.  

 stk. 2.
Told- og Skattestyrelsens  

 bemærkninger Told- og Skattestyrelsen har overfor  

 Landsskatteretten indstillet den påklagede ansættelse ændret for så vidt  

 angår  

 indkomståret 2000, således at klageren anses at være berettiget til lempelse  

 efter ligningslovens § 33 A, stk. 1, for så vidt angår den løn, han har  

 oppebåret i indkomståret 2000 vedrørende ansættelse ved OSCE Missionen i  

 perioden fra den 23. juli 2000 til den 23. januar 2001.
Landsskatterettens bemærkninger og  

 begrundelse Det lægges ved afgørelsen til grund som  

 ubestridt, at klageren i indkomståret 2000 ikke er skattepligtig til Danmark  

 efter bestemmelserne i kildeskattelovens § 1, stk. 1, nr. 1 og 2.
 Det fremgår af bestemmelsen i  

 kildeskattelovens § 1, stk. 1, nr. 4, at fuld skattepligt til Danmark  

 påhviler  

 danske statsborgere, som ikke er skattepligtige efter § 1, stk. 1, nr. 1  

 eller  

 nr. 2, og som er udsendt til tjeneste uden for riget af den danske stat.
 De af klageren i indkomståret 2000  

 oppebårne honorarer fra Udenrigsministeriet vedrørende ansættelsen ved OSCE  

 Missionen for perioden fra den 23. juli til den 23. januar 2001 er  

 skattepligtige til Danmark efter bestemmelsen i kildeskattelovens § 1, stk.  

 1,  

 nr. 4, idet klageren i denne periode af den danske stat har været udsendt til  

 tjeneste uden for riget.
 Det fremgår af bestemmelsen i  

 ligningslovens § 33 A stk. 1, at hvis en person, der er skattepligtig efter  

 bestemmelsen i kildeskattelovens § 1, under ophold uden for riget i mindst 6  

 måneder uden andre afbrydelser af opholdet end ferie eller lignende af en  

 sammenlagt varighed på højst 42 dage, har erhvervet lønindkomst ved  

 personligt  

 arbejde i tjenesteforhold, nedsættes den samlede indkomstskat med det beløb,  

 der forholdsmæssigt falder på den udenlandske lønindkomst.
 Det lægges ved afgørelsen til grund som  

 ubestridt, at klageren har opholdt sig udenfor riget i perioden fra 23. juli  

 2000 til 23. januar 2001 uden andre afbrydelser end ferie eller lignende af  

 en  

 sammenlagt varighed på højst 42 dage her i riget.
 Det lægges herefter til grund ved  

 afgørelsen som ubestridt, at klageren har opfyldt de tidsmæssige betingelser  

 i  

 bestemmelsen i § 33 A, stk. 1, i perioden fra 23. juli 2000 til 23. januar  

 2001.
 Klageren har optjent den omhandlede løn  

 ved tjeneste uden for riget for den danske stat.
 Det fremgår af bestemmelsen i  

 ligningslovens § 33 A, stk. 2, at bestemmelsen om lempelse efter § 33 A, stk.  

 1, ikke finder anvendelse for lønindkomst ved tjeneste uden for riget for den  

 danske stat, såfremt erhververen af lønindkomsten modtager ydelser efter  

 ligningslovens  

 § 7, litra r, eller § 9 A.
 På baggrund af ordlyden af  

 ansættelseskontrakten lægges det ved afgørelsen til grund, at klageren ikke  

 har  

 oppebåret ydelser omfattet af ligningslovens §§ 7, litra r, og 9 A, samt at  

 lønnen ikke er fastsat i henhold til en kollektiv aftale.
 Eftersom betingelserne i ligningslovens  

 § 33 A herefter må anses at være opfyldt, er klageren berettiget til lempelse  

 efter ligningslovens § 33 A, stk. 1, for så vidt angår den løn, han har  

 oppebåret i indkomståret 2000 vedrørende ansættelse ved OSCE Missionen i  

 perioden  

 fra den 23. juli 2000 til den 23. januar 2001.
Det overlades til ligningsmyndigheden at  

 foretage den talmæssige opgørelse af klagerens skattepligtige indkomst efter  

 bestemmelsen i ligningslovens § 33 A, stk. 1, jf.
Landsskatterettens  

 forretningsordens  

 § 17, stk. 2.
