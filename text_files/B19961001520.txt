(Meddelelser A) I medfør af § 2, stk. 5, § 4, § 5, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, og efter  

 bemyndigelse i bekendtgørelse nr. 694 af 17. august 1995 fastsættes:
Anvendelsesområde § 1.  Forskriften finder anvendelse for arbejde om  

 bord i skibe med kodenummererede produkter.
 Stk. 2.  Forskriften finder ikke anvendelse for arbejde,  

 der er omfattet af arbejdsmiljøloven.
 § 2.  Forskriften omfatter arbejde med produkter, der  

 er opregnet i bilag 1, og for hvilke der skal fastsættes et kodenummer i  

 henhold til Arbejdstilsynets bekendtgørelse om fastsættelse af kodenumre.  

 Endvidere omfattes produkter, der anvendes til klargøring og afslutning i  

 forbindelse med disse arbejder.
 Stk. 2.  Forskriften omfatter endvidere arbejde med  

 stoffer og materialer, der er omfattet af Arbejdstilsynets bekendtgørelse om  

 epoxyharpikser og isocyanater m.v.
Definitioner § 3.  Ved et kodenummer for et produkt forstås en kode  

 bestående af to tal forbundet med en bindestreg.
Stk. 2.  Tallet før bindestregen angiver de sikkerheds-  

 foranstaltninger, der mindst skal træffes mod indånding af dampe fra  

 produktets indhold af flygtige bestanddele, herunder organiske  

 opløsningsmidler.
Tallet efter bindestregen angiver de  

 sikkerhedsforanstaltninger, der mindst skal træffes mod kontakt med produktet  

 på hud, i øjne og i luftveje eller mod indtagelse.
Arbejdets udførelse § 4.  Arbejde med produkter, som er omfattet af denne  

 tekniske forskrift, skal planlægges, tilrettelægges og udføres i  

 overensstemmelse med reglerne i denne tekniske forskrift og iøvrigt i  

 overensstemmelse med bestemmelserne i teknisk forskrift om arbejdets  

 udførelse om bord i skibe.
 Stk. 2.  For stoffer og materialer der er omfattet af §  

 2, stk. 2, skal arbejdet endvidere tilrettelægges og udføres således, at  

 hudkontakt undgås.
Kodenumre § 5 .  Skibsføreren skal sikre, at et produkt, jf. §  

 2, inden det tage s i brug er forsynet med et kodenummer.
 Stk. 2.  Et produkts kodenummer skal anføres tydeligt på  

 emballagen eller på anden måde oplyses skriftligt. Årstallet for  

 ikrafttrædelse for den af Arbejdstilsynet gældende bekendtgørelse efter  

 hvilken kodenummeret er fastsat, skal angives sammen med kodenummeret.
 Stk. 3.  Kodenummeret skal oplyses i den  

 arbejdspladsbrugsanvisning, der skal udarbejdes efter bekendtgørelse om  

 stoffer og materialer der anvendes om bord i skibe.
 Stk. 4.  For stoffer og materialer der er omfattet af §  

 2, stk. 2, gælder endvidere, at leverandør- og arbejdspladsbrugsanvisningen  

 skal indeholde oplysninger om, hvorvidt stoffet og materialet indeholder  

 epoxyharpikser, monomere epoxyforbindelser, reaktive opløsningsmidler eller  

 isocyanater samt om stoffets eller materialets udhærdningstid.
 § 6.  Skibsføreren skal sikre sig, at der for et  

 produkt, hvor der foreskrives blanding af flere komponenter eller tilsætning  

 af fortyndingsmiddel, er fastsat et kodenummer både for produkterne alene og  

 for den brugsklare blanding.
 Stk. 2.  For et produkt, hvor der foreskrives brug ved  

 en bestemt temperatur, skal der fastsættes et kodenummer både for produktet  

 ved rumtemperatur og for produktet ved den foreskrevne temperatur.
 § 7.  Emballagen eller meddelelsen om kodenummeret  

 skal tillige indeholde oplysning om, at åndedrætsværnet skal være  

 luftforsynet, hvis et produkt indeholder lavtkogende væsker (stoffer med  

 kogepunkt mindre end 65 grader C samt en række andre stoffer der absorberer  

 dårligt på kulfiltre), og hvis der ved arbejdet med produktet skal anvendes  

 åndedrætsværn som beskyttelse mod indåndingsfaren.
Brug § 8.  Et produkt, herunder den brugsklare blanding, må  

 ikke anvendes, uden at kodenummeret for produktet er oplyst.
Oplysningen  

 herom skal være tilgængelig for arbejdstagerne.
 Stk. 2.  Såfremt de nødvendige oplysninger for  

 fastsættelse af kodenummer ikke kan fremskaffes, vil kravene til omgang med  

 produktet svare til de højeste kodenumre.
 Stk. 3.  For stoffer og materialer der er omfattet af §  

 2, stk. 2, gælder endvidere, at påføring ikke må foretages ved sprøjtning  

 (aerosol/forstøvning), men kun manuelt ved hjælp af spartel, pensel,  

 malerrulle, fugepistol eller lignende.
 § 9.  Personer, med eksem, konstateret epoxyallergi,  

 astma, kroniske lungelidelser, konstateret hud-eller luftvejsallergi eller  

 kraftig håndsved (hyperhidrosis manuum) må ikke arbejde med stoffer og  

 materialer, der er omfattet af § 2, stk. 2.
 § 10.  Arbejdstagere der arbejder med stoffer og  

 materialer, der er omfattet af denne forskrift, skal inden arbejdets  

 udførelse gennemgå en af Søfartsstyrelsen godkendt undervisning.
 Stk. 2.  Skibsføreren, eller den der træder i hans sted,  

 skal påse, at den i stk. 1 nævnte undervisning finder sted.
 § 11.  Ved arbejdsprocesser må ikke anvendes  

 produkter, der i brugsklar stand har højere tal i kodenummeret end det, der  

 er angivet i skema 2.1. i bilag 2.
 Stk. 2.  Bestemmelserne i stk. 1 kan fraviges, når der i  

 medfør af anden lovgivning stilles særlige krav til overfladens egenskaber  

 eller til det færdige arbejde.
§ 12.  Et produkt må ikke anvendes, hvis det til den  

 påtænkte anvendelse kan erstattes af et ufarligt, mindre farligt eller mindre  

 generende produkt.
Der skal derfor normalt anvendes et produkt med lavest  

 muligt kodenummer i brugsklar stand.
 Stk. 2.  Når brugen af et erstatningsprodukt vil medføre  

 ikke uvæsentlige forskelle i tekniske egenskaber eller udgifter, skal der  

 foretages en samlet afvejning af de tekniske og økonomiske konsekvenser  

 overfor de sikkerheds-, sundheds- og miljømæssige hensyn.
 Stk. 3.  Skibets sikkerhedsorganisation skal inddrages i  

 vurderingen af, om erstatning kan foretages.
 Stk. 4.  Hvis erstatning ikke kan foretages efter stk.  

 1, eller brugen af produktet ikke kan undlades, fordi en samlet afvejning  

 efter stk. 2 viser, at brugen af et erstatningsprodukt vil medføre urimelige  

 merudgifter for rederen/arbejdsgiveren skal dette på forlangende dokumenteres  

 over for Søfartsstyrelsen.
Beskyttelsesforanstaltninger § 13.  Ved arbejde med produkterne, herunder  

 klargøring og afslutning af arbejdet, skal der træffes foranstaltninger, der  

 sikrer, at personer der arbejder med produkterne, beskyttes mest muligt mod  

 udsættelse for de anvendte produkter.
Primært skal dette ske ved tekniske  

 foranstaltninger, jf. forebyggelsesprincipperne i teknisk forskrift om  

 arbejdets udførelse.
 Stk. 2.  Ved arbejde med produkterne skal der endvidere  

 træffes foranstaltninger til beskyttelse af det omgivende miljø.
 Stk. 3.  Hvor de i stk. 1 nævnte tekniske  

 foranstaltninger ikke med rimelighed kan gennemføres eller hvor forholdene  

 iøvrigt ikke sikrer mod risiko for unødig påvirkning, skal de i bilagene 2-4  

 nævnte sikkerhedsforanstaltninger som minimum træffes.
 § 14.  Ved arbejde på varme flader med en temperatur  

 over 35 grader C , fastlægges sikkerhedsforanstaltningerne ud fra  

 kodenummeret, idet tallet før bindestregen forhøjes til nærmeste højere tal.  

 Derudover skal der altid mindst benyttes åndedrætsværn i form af helmaske.
 § 15.  Efter afslutningen af det enkelte arbejde med  

 produkterne og indtil de påførte produkter er tørrede eller udhærdede i en  

 sådan grad, at faren for sundhedsfarlige påvirkninger er ophørt, skal  

 sikkerhedsforanstaltningerne efter § 12 fortsat følges.
 § 16.  Hvor det er nødvendigt, at flere beskæftigede  

 samtidig udfører arbejde med produkterne så nær hinanden, at der er fare for  

 sundhedsfarlig påvirkning ud over den, der kan henføres til eget arbejde,  

 skal der træffes tilstrækkelige sikkerhedsforanstaltninger til imødegåelse af  

 sundhedsfaren.
 Stk. 2.  Andre end de, der udfører arbejdet med  

 produkterne eller nødvendigt arbejde i forbindelse hermed, må ikke opholde  

 sig så nær arbejdet, at de kan blive udsat for sundhedsfarlig påvirkning.
 Stk. 3.  For stoffer og materialer der er omfattet af §  

 2 stk. 2, skal der endvidere opsættes advarselstavle, jf teknisk forskrift om  

 sikkerhedsskiltning m.v. om bord i skibe.
§ 17.  Arbejde med åndedrætsværn må for den enkelte  

 arbejdstagere ikke overstige enten 6 timer på en arbejdsdag, når der anvendes  

 luftforsynet åndedrætsværn, eller 3 timer på en arbejdsdag, når der anvendes  

 filtrerende åndedrætsværn.
I særligt belastende situationer som følge af  

 arbejdets art, temperaturforhold eller lignende, skal tiden nedsættes.  

 Arbejde med åndedrætsværn må ikke foregå uafbrudt.
Stk.2.  Skønnes det ved arbejdets tilrettelæggelse, at  

 arbejdstagerens beskæftigelse med filtrerende åndedrætsværn vil vare over det  

 i stk. 1 fastsatte tidsrum, skal der anvendes luftforsynet åndedrætsværn  

 allerede fra arbejdets begyndelse.
Hvis arbejdet er så fysisk anstrengende,  

 at vejrtrækningen gennem en filtermaske bliver vanskelig på grund af  

 modstanden, skal der anvendes luftforsynet åndedrætsværn.
 § 18.  Hvor der arbejdes med stoffer og materialer,  

 skal der være tilstrækkeligt relevant førstehjælpsudstyr, herunder  

 øjenskylleflaske.
Opbevaring og hygiejne § 19.  Stoffet og materialet skal opbevares  

 forsvarligt.
 Stk. 2.  For stoffer og materialer, der er omfattet af §  

 2, stk. 2, gælder endvidere, at spild, rester, tom emballage, kasseret  

 arbejdstøj og brugte engangshåndklæder skal lægges i særlige  

 affaldsbeholdere, der skal være tydeligt mærket med indholdet.
 § 20.  Ved arbejde med kodenummerede produkter skal  

 personlige værnemidler opbevares i ventilerede skabe, rum eller andre områder  

 på skibet uden for besætningens opholdsrum.
Stk. 2.  Personer, der arbejder med stoffer og  

 materialer, der er omfattet af § 2, stk. 2, skal have særskilte  

 omklædningsrum.
Almindelig beklædning og arbejdstøj skal opbevares adskilt,  

 og der skal endvidere være adgang til bruserum med varmt og koldt vand.
Stk. 3.  Der skal være adgang til håndvaske med varmt og  

 koldt vand.
Ved arbejde med stoffer og materialer der er omfattet af § 2,  

 stk. 2, må vandhanerne ikke være håndbetjente.
 Stk. 4.  I forbindelse med vaskefaciliteterne skal der  

 være egnet rensemiddel, mild sæbe, bløde engangshåndklæder og egnede  

 hudcremer til påsmøring efter vask, samt affaldsbeholder.
Andre bestemmelser § 21.  For stoffer og materialer, der er omfattet af §  

 2, stk. 2, gælder endvidere, at arbejdstagerne skal gennemføre en omhyggelig  

 personlig hygiejne.
Stk. 2.  Såfremt hænderne eller andre dele af kroppen  

 har været i kontakt med stofferne eller materialerne, skal de straks rengøres  

 med egnet rensemiddel.
Derefter skal de vaskes grundigt med sæbe og vand og  

 indsmøres med egnede hudcremer.
 Stk. 3.  Indtagelse af mad og drikke med videre samt  

 rygning på arbejdsstedet må ikke finde sted.
 Stk. 4.  Arbejdstøj, som anvendes ved arbejdet med  

 stofferne og materialerne, må ikke bæres under indtagelse af måltider.
 Stk. 5.  Skibsføreren eller den der træder i hans sted  

 skal sørge for, at der føres effektiv tilsyn med, at reglerne i stk. 1-4,  

 overholdes af arbejdstagerne.
 § 22.  Et eksemplar af denne tekniske forskrift skal  

 findes om bord.
Straffebestemmelser § 23.  Overtrædelse af §§ 4 - 22 straffes med bøde,  

 hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 24.  Forskriften træder i kraft den 1. januar 1997.
 Stk 2.  Samtidig ophæves teknisk forskrift nr. 30 af 22.  

 december 1988 om skibsmalearbejde udført af skibets besætning m.fl.
 Stk. 3.  Forskriften gælder ikke for skibe hjemmehørende  

 på Færøerne og i Grønland.
Søfartsstyrelsen, den 26. august 1996 E.
Vestergaard /Anne Ries Bilag 1 Kodenummerpligtige produkter, jf. § 2 Bilag 2 Arbejde indendørs 2.l Bilagets område Arbejde med produkter indendørs på skibe og på "almindelige"  

 installationer i disse områder, som fx rør, installationslemme og skabe.
2.2 Forbudsskema I skema 2.1 angives det højest tilladte tal før bindestregen for malevarer  

 i brugsklar blanding for visse malearbejder.
2.3 Definitioner 2.3.1 Lette overdækninger (udført af presenninger eller andet  

 teltduglignende materiale) Overdækninger, der muliggør en vis luftcirkulation gennem åbninger og  

 utætheder.
2.3.2 Arbejdsrum med installeret mekanisk ventilation Arbejdsrum, som kan accepteres til arbejde på store emner, og som er  

 udstyret med tilstrækkelig mekanisk ventilation.
2.4 Sikkerhedsforanstaltninger 2.4.1 Ventilation Der skal etableres mekanisk ventilation, som angivet i skema 2.2 2.4.2 Personlige værnemidler De personlige værnemidler, der skal anvendes ved det enkelte arbejde,  

 findes ved hjælp af skema 2.3. Værnemidler, der er anført for såvel tallet  

 før som efter bindestregen i kodenummeret, skal medtages eller sammensættes  

 efter principper i bilag 4.
 Noterne findes ligeledes i bilag 4.
Skema 2.l Højeste tilladte tal før bindestregen i kodenummeret for malevarer i  

brugsklar blanding til malearbejde indendørs Skema 2.3 Personlige værnemidler og særligt arbejdstøj Arbejde med produkter i forbindelse med maling, malevarelignende  

 overfladebelægning, limning, klæbning og fugning indendørs Skema 2.3 (fortsat) Personlige værnemidler og særligt arbejdstøj Arbejde med produkter i forbindelse med maling, malevarelignende  

 overfladebelægning, limning, klæbning og fugning indendørs Bilag 3 Arbejde udendørs 3.1 Bilagets område Arbejde med produkter udendørs på skibe, herunder fx arbejde på:
 dæk, skot, antenner og master, fast installerede maskiner m.v.
 Udendørs arbejde skal så vidt muligt foregå med effektiv naturlig  

 ventilation eller under lette overdækninger med installeret mekanisk  

 ventilation.
3.2 Sikkerhedsforanstaltninger 3.2.1 Personlige værnemidler Det er angivet i skema 3.1, hvilke personlige værnemidler, der skal  

 anvendes ved det enkelte arbejde.
 Værnemidler, der er anført for såvel tallet før som efter bindestregen i  

 kodenummeret, skal medtages eller sammensættes efter principper i bilag 4.
 Noterne findes ligeledes i bilag 4.
Skema 3.1 Personlige værnemidler og særligt arbejdstøj ved udendørs  arbejde Bilag 4 4.1 Noter til skema 2.3 og 3.1 for personlige værnemidler 4.2 VALG MELLEM NOTER Hvis der anføres ingen værnemidler eller ens værnemiddel til samme formål  

 med forskellige noter, skal skærpende noter (4, 5, 6, 7, 8, 9, og 10) altid  

 medtages.
Lempende noter (0, 1, 2, 3, 11, 12, og 13) skal falde bort.
4.3 VALG MELLEM PERSONLIGE VÆRNEMIDLER Hvis sammensætningen medfører, at der skal vælges mellem to forskellige  

 personlige værnemidler med samme formål, skal det endelige værnemiddel vælges  

 således:
- luftforsynet halvmaske, - kombinationsfiltermaske, - gasfiltermaske, - støvfiltermaske, - øjenværn og - ansigtsskærm.
- kombinationsfiltermaske, - gasfiltermaske og - støvfiltermaske.
- gasfiltermaske, - støvfiltermaske.
 Bortvælges et værnemiddel efter ovenstående falder de noter bort, der er  

 knyttet til det bortvalgte værnemiddel.
Bemærkninger til teknisk forskrift A nr. 5 af 26. august 1996 om  

arbejdet med kodenummerede produkter om bord i skibe 1. Anvendelsesområde Forskriften omfatter kodenummerpligtige produkter herunder malevarer, lime  

 og udfyldningsmidler.
Fortyndere, affedtningsmidler og lign., der anvendes i  

 forbindelse med malearbejde og limarbejde m.v. er også omfattet.
 Som noget nyt er der medtaget særlige regler for arbejdet med  

 epoxyharpikser og isocyanater.
Denne forskrift erstatter sammen med teknisk forskrift A nr. 3 af 26.  

 august 1996 om anvendelse af personlige værnemidler om bord i skibe samt  

 teknisk forskrift A nr. 6 af 26. august 1996 om åndemiddelluft om bord i  

 skibe den tekniske forskrift nr. 30 af 22. december 1988 om skibsmalearbejde  

 udført af skibets besætning m.fl.
Forskriften træder i kraft den 1. januar  

 1997.
2. Baggrund Formålet med at tildele produkterne kodenumre er at give rederne og  

 besætningerne de bedste muligheder for, at anvende de mindst farlige  

 malinger, lime, affedtningsmidler m.v.
 Med hensyn til epoxy- og isocyanatholdige produkter, der anvendes om bord  

 i skibe, er det Søfartsstyrelsens vurdering, at alle disse findes indenfor  

 produkttyperne malevarer, lime og udfyldningsmidler.
3. Kodenummersystemet Selve kodenummersystemet er ikke ændret i den nye forskrift.
Tallet før  

 bindestregen angiver de foranstaltninger, der mindst skal træffes mod  

 indånding af dampe fra produktet.
Tallet efter bindestregen angiver de  

 foranstaltninger, der mindst skal træffes mod kontakt med produktet på hud, i  

 øjne og i luftveje.
Sammen med kodenummeret skal der angives et årstal, der svarer til  

 årstallet på den bekendtgørelse fra Arbejdstilsynet, hvorefter kodenummeret  

 er fastsat.
Det vil for nuværende sige, at årstallet "1993" skal  

 stå i forbindelse med kodenummeret, for at produktet er mærket korrekt.
 Der er ikke mere krav om, at kodenummeret skal være anført på emballagen.  

 Kodenummeret skal meddeles skriftligt og skal også fremgå af  

 arbejdspladsbrugsanvisningen, som skal findes for hvert enkelt produkt.
Hvis produktet indeholder lavtkogende væsker (stoffer med kogepunkt mindre  

 end 65 grader C samt en række andre stoffer der absorberes dårligt af  

 kulfiltre) skal åndedrætsværnet være luftforsynet, hvis der er krav om  

 åndedrætsværn.
Eksempler på lavtkogende stoffer er acetone, methylchlorid,  

 hexaner og methanol.
Eksempler på andre stoffer, der absoberes dårligt af  

 kulfiltre kan nævnes butanon, cyclohexan, n-hexan, 1-propanol, 2-propanol og  

 ethanol.
Hvis det ikke er muligt at fremskaffe kodenummer for et produkt, som det  

 er nødvendigt at anvende, skal foranstaltningerne for produktet svare til det  

 højeste kodenummer (5-6) Produkter indeholdende epoxyharpikser og isocyanater må ikke påføres ved  

 sprøjtning.
4. Undervisning Den 2 dages epoxy-uddannelse, som kræves ved arbejde med epoxy i land, vil  

 for søfartsområdet blive erstattet af en generel undervisning om håndtering  

 af farlige stoffer og materialer.
Denne undervisning skal foregå på selve  

 skibet med undervisningsmateriale omfattende videofilm og en vejledning.
 Den arbejdsleder, der er udpeget til sikkerhedsorganisationen og dermed  

 har gennemgået § 16-uddannelsen, skal forestå undervisningen om bord.
5. Forbudsskema I forskriftens bilag 2 skema 2.1 er der nu indført et  

 "forbudsskema", dvs. at der ikke må anvendes produkter med højere  

 kodetal end de i bilaget angivne.
Dette medfører bl.a., at der fremover skal  

 males med vandbaserede malinger på skotter og dæk indendørs i apteringen, på  

 vogndæk og i maskinrum.
6. Arbejdets udførelse Der skal ved klargøring til selve arbejdet og ved afslutningen af arbejdet  

 træffes foranstaltninger svarende til de almindelige forebyggelsesprincipper.  

 Det vil sige, at der skal være god ventilation indendørs i form af  

 lokaludsugning/rumudsugning og indblæsning af erstatningsluft eller rigelig  

 naturlig ventilation ved udendørs arbejde.
Det skal ved det enkelte arbejde  

 vurderes om ventilationen er tilstrækkelig til at undgå unødig påvirkning.  

 Hvis ventilationen ikke er tilstrækkelig, skal der anvendes de personlige  

 værnemidler, der er anført i bilagene.
 På de skibe hvor arbejdstagerne maler store flader (mere end 4 m3) skal  

 der være og i mange tilfælde anvendes luftforsynet åndedrætsværn.
I forskriftens bilag 2 skema 2.2 findes krav til etablering af ventilation  

 ved arbejde indendørs.
Mekanisk ventilation indendørs kan medføre en  

 betydelig formindskelse af luftforureningen og skal som minimum være så  

 effektiv, at brand- og eksplosionsfare hindres.
Koncentrationen af de  

 brandfarlige dampe skal ligge væsentligt under den nedre eksplosionsgrænse.
 Andre end de, der er udfører malearbejde og lign., må ikke opholde sig så  

 nær, at de kan blive udsat.
 Brug af åndedrætsværn er begrænset til maksimalt 6 timer pr. arbejdsdag  

 for luftforsynet åndedrætsværn og maksimalt 3 timer for filtrerende  

 åndedrætsværn.
