Cirkulære om løn- og  

 ansættelsesvilkår for sognemedhjælpere Kap. 1. Indledning Som en del af overenskomstresultatet i foråret 1999  

 blev Foreningen af sognemedhjælpere i Danmark anerkendt som  

 forhandlingsberettiget organisation for sognemedhjælpere.
Det blev i  

 den forbindelse besluttet, at Kirkeministeriet skulle udarbejde generelle  

 bestemmelser om løn- og ansættelsesvilkår efter  

 forhandling med foreningen.
Parterne var enige om at tage udgangspunkt i CO  

 II-fællesoverenskomstens bestemmelser om generelle  

 ansættelsesvilkår.
 Som et resultat af forhandlingerne med Foreningen af  

 Sognemedhjælpere i Danmark har ministeriet fastsat følgende  

 regler om løn- og ansættelsesvilkår for stillinger som  

 sognemedhjælper.
 Ansættelse finder sted på  

 cirkulærebestemte vilkår.
 Cirkulæret medfører ingen ændring i  

 allerede eksisterende ansættelsesforhold som sognemedhjælper.
 I øvrigt henvises der til reglerne i  

 Kirkeministeriets cirkulære af 20. december 1997 om løn- og  

 ansættelsesvilkår for kirke- og  

 kirkegårdsfunktionærer.
 Kap. 2. Cirkulærets  

 anvendelsesområde.
 § 1. Cirkulæret finder anvendelse ved  

 ansættelse i stillinger som sognemedhjælper i folkekirken med en  

 beskæftigelse på mindst 15 timer om ugen.
 Kap. 3. Oprettelse og ændring af stillinger,  

 løn, tillæg mv.
 Oprettelse og ændring af stillinger.
 § 2. Oprettelse af nye stillinger som  

 sognemedhjælper og ændring af allerede oprettede stillinger som  

 sognemedhjælper foretages af menighedsrådet efter forhandling med  

 Foreningen af Sognemedhjælpere i Danmark.
 Løn.
 § 3. Sognemedhjælpere, der har  

 folkeskoleeksamen, studentereksamen, HF-eksamen, højere  

 handelseksamen (HH) eller lignende ikke-videregående uddannelse,  

 aflønnes efter lønramme 5-6 for tjenestemænd.
 Stk. 2. Sognemedhjælpere, der har en kort  

 videregående uddannelse, aflønnes efter lønramme 9-13 for  

 tjenestemænd.
 Stk. 3. Sognemedhjælpere, der har en mellemlang  

 videregående uddannelse, aflønnes efter lønramme 14-17-20  

 for tjenestemænd.
 Stk. 4. Sognemedhjælpere, der har en lang  

 videregående uddannelse, aflønnes efter lønramme  

 16-21-29-31 for tjenestemænd.
 Lønindplacering og lønanciennitet.
 § 4. Lønindplacering foretages af  

 stiftsøvrigheden.
 Stk. 2. Lønnen inklusive tillæg udbetales  

 månedsvis bagud.
 § 5. Lønanciennitet for  

 sognemedhjælpere fastsættes efter bestemmelserne i  

 Kirkeministeriets cirkulære af 19. juni 1996 om lønanciennitet  

 m.v. for tjenestemands- og tjenestemandslignende ansatte kirke- og  

 kirkegårdsfunktionærer.
 Stk. 2. Sognemedhjælpere henføres til  

 aflønning på det nærmest højere løntrin  

 inden for lønrammen efter opnået 2 års  

 lønanciennitet.
 Rådighedstillæg.
 § 6. Sognemedhjælpere er berettiget til  

 rådighedstillæg for forskudt arbejdstid og tjeneste på  

 helligdage og lørdag-søndag.
 § 7.  Rådighedstillæg tillægges  

 en sognemedhjælperstilling af menighedsrådet efter forhandling  

 med Foreningen af Sognemedhjælpere i Danmark.  

 Rådighedstillæg udbetales fra den 1. marts 2000 og indtil videre  

 med følgende årlige grundbeløb:
 Stillingens indplacering:
 Grundbeløb pr. 1. oktober 1997:
lønramme 5-6 13.700 kr.
lønramme 9-13 15.000 kr.
lønramme 14-17-20 18.800 kr.
lønramme 16-21-29-31 22.000 kr.
 Kvalifikations- og funktionstillæg.
 § 8. Sognemedhjælpere kan på  

 grundlag af faglige, personlige og/eller sociale kvalifikationer  

 tillægges et kvalifikationstillæg.
 Stk. 2. Sognemedhjælpere kan på grundlag af  

 varetagelse af særlige, ekstraordinære arbejdsopgaver  

 tillægges en funktionstillæg.
 Stk. 3. Kvalifikations- og/eller funktionstillæg  

 tillægges en sognemedhjælper af menighedsrådet efter  

 forhandling med Foreningen af Sognemedhjælpere i Danmark.
 Kap. 4. Ansættelse.
 Ansættelse.
 § 9. Ansættelse foretages af  

 menighedsrådet i det sogn, hvor sognemedhjælperen skal arbejde.  

 Skal sognemedhjælperen arbejde i mere end ét sogn, foretages  

 ansættelsen i fællesskab af menighedsrådene inden for  

 ansættelsesområdet.
 Stk. 2. Ansættelse finder sted på  

 cirkulærebestemte vilkår.
 § 10. Menighedsrådet skal underrette  

 sognemedhjælperen om vilkårene for ansættelsesforholdet i  

 overensstemmelse med reglerne i Kirkeministeriets vejledning af 24. februar  

 1994 om arbejdsgiverens pligt til at underrette arbejdstageren om  

 vilkårene for ansættelsesforholdet.
 Prøvetid.
 § 11. Der kan ved første  

 ansættelse i folkekirken aftales prøvetid.
 Stk. 2. Aftales en prøvetid på over 3  

 måneder, gælder almindeligt opsigelsesvarsel.
 Opslag og ansøgningsfrist.
 § 12. Ledige stillinger besættes efter  

 opslag i overensstemmelse med Kirkeministeriets cirkulære af  30. juni  

 1983 om fremgangsmåden ved ansættelse i stillinger som kirke- og  

 kirkegårdsfunktionær  med tjenestemandsvilkår eller  

 tjenestemandslignende vilkår.
Stk. 2. Opslag skal bekendtgøres på en  

  sådan måde, at det kommer til kundskab for den størst  

 mulige kreds af eventuelle ansøgere til stillingen.
Opslag bør  

 optages i uge- eller dagspressen og i fagblade.
Stk. 3. Opslaget skal indeholde angivelse af  

 stillingsbetegnelse, tjenestested, stillingens indplacering, antal ugentlige  

 arbejdstimer, hvis stillingen ikke er en fuldtidsstilling samt angivelse af  

 særlige kvalifikations- og uddannelseskrav, som stilles til  

 ansøgerne.
Endvidere skal opslaget indeholde oplysning om  

 ansøgningsfristen og om, hvortil ansøgninger skal sendes, og  

 hvor stillingens regulativ kan rekvireres.
 § 13. Ansøgningsfristen skal normalt  

 være mindst 21 dage.
 Kap. 5. Øvrige  

 ansættelsesvilkår.
 Befordringsgodtgørelse mv.
 § 14. Der ydes time- og dagpenge samt  

 befordringsgodtgørelse på tjenesterejser efter de for statens  

 tjenestemænd gældende regler.
 Telefongodtgørelse.
 § 15. Menighedsrådet kan bevilge  

 sognemedhjælpere telefongodtgørelse efter reglerne i  

 Finansministeriets cirkulære af 10. juli 1995 om  

 telefongodtgørelse og tjenestetelefoner.
 Jubilæumsgratiale.
 § 16. Sognemedhjælpere er berettiget til  

 jubilæumsgratiale efter reglerne i Kirkeministeriets cirkulære af  

 9. februar 1990 om jubilæumsgratiale til personale i folkekirkens  

 tjeneste.
 Regulativ.
§ 17. Sognemedhjælperes tjenestepligter  

 fastsættes i et regulativ, jf.
Kirkeministeriets cirkulære af 15.  

 september 1981 om udfærdigelse af regulativ for de ved kirker og  

 kirkegårde ansatte.
 Arbejdstid.
§ 18. Der er ikke for sognemedhjælpere  

 fastsat nogen højeste tjenestetid, og der vil derfor ikke kunne ydes  

 betaling for overarbejde.
Tjenesten bør tilrettelægges  

 således, at den holdes inden for normal ugentlig arbejdstid (p.t. 37  

 timer pr. uge.) Stk. 2. Hvis sognemedhjælpere er ansat på  

 deltid, må tjenesten tilrettelægges inden for denne.
 Ferie.
 § 19. Der ydes ferie efter reglerne i aftale af  

 2. september 1997 mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og  

 Overenskomstansattes Centralorganisation om ferie.
 Stk. 2. Sognemedhjælpere har ret til ferie med  

 løn samt en særlig feriegodtgørelse på 1½%.
 Stk. 3. Sognemedhjælpere er omfattet af aftale af  

 20. september 1999 mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærerenes Centralorganisation og  

 Overenskomstansattes Centralorganisation om særlige feriefridage, jf.  

 dog § 46.
 Fridage og friweekends.
 § 20. Sognemedhjælpere, der i regulativet  

 er forpligtet til at udføre tjeneste lørdag-søndag, er  

 berettiget til en fast ugentlig fridag, som fastsættes i stillingens  

 regulativ samt for fuldtidsansatte 6 fri-weekends årligt.
 Stk. 2. Såfremt sognemedhjælperen er ansat  

 på deltid, udgør det ham/hende tilkommende antal  

 friweekends:
 Fra og med 26 timer om ugen op til 37 timer om ugen:
5 friweekends Fra og med 18,5 timer om ugen op til 26 timer om  

 ugen:
4 friweekends Fra og med 15 timer om ugen op til 18,5 timer om  

 ugen:
3 friweekends Stk. 3. Hvis en fridag undtagelsesvis må inddrages,  

 erstattes den snarest med en anden fridag.
Såfremt en mistet fridag  

 ikke er erstattet med en anden fridag inden udløbet af den  

 følgende kalendermåned, ydes godtgørelse for den på  

 fridagen præsterede tjeneste efter reglerne om godtgørelse for  

 mistede fridage til statens tjenestemænd, dog mindst for 6 timers  

 tjeneste.
Stk. 4. Hvis en friweekend undtagelsesvis må  

 inddrages, erstattes den snarest med en anden friweekend.
Såfremt en  

 mistet friweekend ikke er erstattet med anden friweekend inden udgangen af  

 kalenderåret, ydes godtgørelse for den på fridagene  

 præsterede tjeneste efter reglerne om godtgørelse for mistede  

 fridage til statens tjenestemænd, dog mindst for 6 timers tjeneste for  

 hver fridag.
 Graviditet, barsel og adoption.
 § 21. Sognemedhjælpere er omfattet af  

 reglerne i aftale af 11. juni 1999 mellem Finansministeriet og  

 centralorganisationerne om barsel, adoption og omsorgsdage.
 Stk. 2. Sognemedhjælpere er berettiget til at  

 oppebære løn under graviditet, omsorgsdage, barsel og adoption  

 på linie med de til enhver tid gældende regler for  

 tjenestemænd.
 Sygdom.
 § 22. Der ydes den ansatte fuld løn  

 under sygdom, herunder fravær på grund af tilskadekomst i  

 tjenesten.
 § 23. Når en sognemedhjælper har  

 været syg i længere tid, skal menighedsrådet tage skridt  

 til at undersøge, om sognemedhjælperen kan forventes at  

 genoptage sit arbejde.
Tjenestefrihed § 24. Menighedsrådet kan bevilge en  

 sognemedhjælper tjenestefrihed uden løn, når det ikke  

 strider mod menighedsrådets interesser.
 Stk. 2. Det er menighedsrådets ansvar, at der er en  

 stilling ledig til den pågældende ved tjenestefrihedens  

 ophør.
 § 25. Menighedsrådet kan give en  

 sognemedhjælper hel eller delvis tjenestefrihed med løn til  

 pasning af et sygt barn, når:
- Det er barnets første sygedag, - hensynet til barnets forhold gør dette  

 nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Fraværet noteres på den liste, der  

 føres om de ansattes sygefravær.
 Stk. 2. Tjenestefrihed med løn kan i øvrigt  

 bevilges af menighedsrådet efter de herom gældende regler.
 Medarbejdermøder.
 § 26. Sognemedhjælpere har ret til at  

 deltage i medarbejdermøder i overensstemmelse med reglerne i  

 Kirkeministeriets bekendtgørelse nr. 1021 af 13. december 1994 om  

 medarbejdermøder i folkekirken og om valg af  

 medarbejderrepræsentant i menighedsrådene.
 Stk. 2. Den tid, der medgår til deltagelse i  

 medarbejdermødet, medregnes som arbejdstid.
 Efteruddannelse.
 § 27.  Sognemedhjælpere er pligtige til  

 at efteruddanne sig.
 Stk. 2. Udgifterne ved beordret efteruddannelse betales af  

 kirkens kasse.
 Stk. 3. Til sognemedhjælperes deltagelse i faglige  

 kurser, kan der ydes tilskud af menighedsrådet efter gældende  

 regler.
 Kontor m.v.
 § 28.  Menighedsrådet kan stille  

 kontorlokale til rådighed for sognemedhjælperen.
 Tilsyn med arbejdet og tjenstlige forskrifter.
 § 29. Menighedsrådet fører tilsyn  

 med sognemedhjælperens arbejde, idet sognemedhjælperen tillige i  

 sin undervisningsmæssige og forkyndelsesmæssige virksomhed og ved  

 udøvelsen af sjælesorg er undergivet tilsyn af en af biskoppen  

 udpeget præst.
 Tillidsmandsordning.
 § 30. Tillidsmænd for  

 sognemedhjælpere vælges og fungerer efter samme regler, som  

 gælder for kordegnes og organisters tillidsmænd, jf.  

 Kirkeministeriets cirkulærer af 1. april 1995 om en tillidsmandsordning  

 for tjenestemands- og tjenestemandslignende ansatte kordegne og organister i  

 folkekirken.
 6. Afsked.
 § 31. Reglerne i Kirkeministeriets cirkulære af  

 28. december 1979 om opsigelsesvarsler m.m. for kirke- og  

 kirkegårdsfunktionærer, der er ansat på  

 tjenestemandslignende vilkår, finder tilsvarende anvendelse på  

 sognemedhjælpere med de fravigelser, der følger af reglerne  

 nedenfor i dette cirkulære.
Stk. 2. Afsked meddeles af menighedsrådet i det  

 sogn, hvor sognemedhjælperen er ansat.
Er sognemedhjælperen ansat  

 i mere end ét sogn, foretages afskedigelsen i fællesskab af  

 menighedsrådene inden for ansættelsesområdet.
 Uansøgt afsked.
 Afskedsgrunde.
§ 32. Alder.
Menighedsrådet skal  

 meddele sognemedhjælperen afsked med det ifølge § 33  

 gældende varsel til fratræden ved udløbet af den  

 måned, hvori sognemedhjælperen fylder 70 år.
Stk. 2. Sygdom.
Afsked af en sognemedhjælper  

 skal finde sted, såfremt han varigt eller for længere tid  

 på grund af sygdom eller svagelighed bliver ude af stand til at  

 varetage sin stilling.
Stk. 3. Disciplinær afsked.
Såfremt  

 sognemedhjælperen gør sig skyldig i tjenesteforseelse kan der  

 være grundlag for afsked.
Stk. 4. Diskretionær afsked.  Afsked af en  

 sognemedhjælper kan finde sted efter et skøn fra  

 menighedsrådets side.
Menighedsrådet kan dog kun inddrage lovlige  

 og saglige hensyn i beslutningsgrundlaget.
En diskretionær afsked kan  

 være begrundet i sognemedhjælperens forhold eller i generelle  

 forhold ved kirken.
Der kan typisk ske diskretionær afsked, hvis  

 sognemedhjælperen findes uegnet til at bestride stillingen, eller hvis  

 der består samarbejdsvanskeligheder.
Opmærksomheden henledes  

 på Kirkeministeriets vejledning af 21. maj 1999 om de  

 forhandlingsregler, der gælder for tjenestemænd m.fl. ved  

 folkekirkens kirker og kirkegårde.
 Varsel.
 § 33.  Opsigelsesvarslet fra  

 menighedsrådets side er følgende:
a) Såfremt fratrædelse skal ske i de  

 første 6 måneder efter ansættelse i den  

 pågældende stilling: 1 måneds varsel til den 1. i en  

 måned.
b) Såfremt fratrædelse skal ske efter 6  

 måneders ansættelse i den pågældende stilling: 3  

 måneders varsel til den 1. i en måned.
c) Opsigelsesvarslet forhøjes med 1 måned for  

 hvert 3. ansættelsesår i den pågældende stilling, dog  

 højst til 6 måneder Stk. 2. Er der aftalt prøvetid, er  

 opsigelsesvarslet fra menighedsrådet i denne periode 14 dage, se dog §  

 11, stk. 2.
 Fratrædelsesgodtgørelse.
 § 34. En sognemedhjælper, der afskediges  

 uansøgt, er berettiget til en fratrædelsesgodtgørelse  

 på 1, 2 eller 3 måneders løn, såfremt den  

 pågældende har været beskæftiget i den  

 pågældende stilling uafbrudt de seneste henholdsvis 12, 15 og 18  

 år.
 Stk. 2. Såfremt sognemedhjælperen ved  

 fratrædelsen vil være berettiget til understøttelse eller  

 folkepension, skal fratrædelsesgodtgørelse ikke ydes.
 Stk. 3. Bestemmelsen i stk. 1 finder tilsvarende  

 anvendelse i tilfælde af uberettiget bortvisning.
 Høring.
 § 35. Forinden opsigelse afgives af  

 menighedsrådet, skal der   med undtagelse af det i § 32, stk. 1  

 nævnte tilfælde   gives sognemedhjælperen og CO II  

 lejlighed til at udtale sig inden for en af menighedsrådet fastsat  

 frist på mindst 3 uger.
 Forhandling.
 § 36.  Såfremt sognemedhjælperen  

 har været uafbrudt beskæftiget i den pågældende  

 stilling i mere end 8 måneder, og Foreningen af Sognemedhjælpere  

 i Danmark skønner, at afskedigelsen ikke kan anses for rimeligt  

 begrundet i sognemedhjælperens forhold, kan Foreningen af  

 Sognemedhjælpere i Danmark inden for en frist af 1 måned efter  

 opsigelsen kræve sagen forhandlet med menighedsrådet.
 Stk. 2. Opnås der ikke ved forannævnte  

 forhandling enighed mellem Foreningen af Sognemedhjælpere i Danmark og  

 menighedsrådet, kan CO II inden for en frist på 1 måned  

 efter forhandlingen begære sagen forhandlet mellem Kirkeministeriet og  

 CO II.
 Ansøgt afsked.
 Afskedsgrunde.
 § 37. Ansøgning om afsked skal  

 imødekommes og opsigelse anerkendes, for så vidt lovligt varsel  

 er givet.
 Varsel.
§ 38. En sognemedhjælper kan bringe  

 ansættelsesforholdet til ophør ved opsigelse med 1 måneds  

 varsel til fratræden den 1. i en måned.
Er der aftalt  

 prøvetid, er opsigelsesvarslet i denne periode 14 dage, se dog § 11,  

 stk. 2.
Generelt om afskedigelsens (opsigelsens) form § 39.  Opsigelse skal afgives skriftligt og  

 for så vidt opsigelsen afgives af menighedsrådet   indeholde en  

 saglig begrundelse for opsigelsen, der udtømmende angiver de forhold,  

 der har ført til opsigelse.
Såfremt opsigelsen er begrundet i  

 almindelige samarbejdsvanskeligheder, angives eksempler på disse.
 Kap. 7. Pension, gruppelivsordning og  

 efterindtægt.
 Pensionsbidrag af løn.
 § 40.  Der indbetales pensionsbidrag til  

 PFA-Pension efter reglerne i Kirkeministeriets cirkulæreskrivelse af  

 24. juni 1991 om pensionsordning for tjenestemandslignende ansatte i  

 folkekirken under Statstjenestemændenes Centralorganisation II (CO  

 II).
 Pensionsbidrag af tillæg.
§ 40. Det i § 7 nævnte tillæg er  

 pensionsgivende efter samme regler, som gælder for organister og  

 kordegne, jf.
Kirkeministeriets cirkulæreskrivelse af 5. december 1997  

 om pensionsbidrag af visse faste tillæg til organister og kordegne.
Stk. 2. Hvis de i § 8 nævnte tillæg er varige,  

 er de pensionsgivende efter samme regler, som gælder for organister og  

 kordegne, jf.
Kirkeministeriets cirkulæreskrivelser af 5. december 1997  

 om pensionsbidrag af visse faste tillæg til organister og kordegne.
 Gruppeliv.
 § 42.  Sognemedhjælpere er omfattet af  

 Kirkeministeriets cirkulære af 15. januar 1999 om gruppelivsordning for  

 visse kirke- og kirkegårdsfunktionærer, og menighedsrådet  

 indbetaler bidrag til Forenede Gruppeliv.
 Efterindtægt.
§ 43.  Efterlader en sognemedhjælper sig  

 ved sin død en ægtefælle, er denne berettiget til  

 efterindtægt efter funktionærlovens regler.
Retten til  

 efterindtægt bortfalder ved skilsmisse.
 Stk. 2. Afgår en efterindtægtsberettiget  

 ægtefælle ved døden i efterindtægtsperioden,  

 tilkommer efterindindtægt, som ikke er udbetalt ved dødsfaldet,  

 sognemedhjælperens eventuelle børn under 18 år.
 Stk. 3. Efterlader en sognemedhjælper sig ikke  

 ægtefælle, men børn under 18 år, er disse  

 berettigede til efterindtægt.
Stk. 4. Retten til efterindtægt omfatter et tidsrum  

 af 1, 2 eller 3 måneder efter dødsfaldet, når  

 sognemedhjælperen har haft ansættelse i den  

 pågældende stilling i henholdsvis 1, 2 eller 3 år.  

 Efterindtægten er lønnen på tidspunktet for  

 dødsfaldet.
Lønnen i den måned, i hvilken  

 dødsfaldet sker, medregnes ikke i efterindtægten.
 Kap. 8. Ikrafttrædelses- og  

 overgangsbestemmelser.
 § 44. Cirkulæret træder i kraft den 1.  

 marts 2000.
 § 45.  Sognemedhjælpere, der er ansat efter  

 gammel ordning, kan vælge at overgå til ny ordning efter dette  

 cirkulære første gang pr. 1. juni 2000 og herefter pr. 1. januar  

 hvert år.
 Stk. 2. Meddelelse til Kirkeministeriet om overgang til ny  

 ordning efter dette cirkulære er bindende, og sognemedhjælperen  

 kan ikke vende tilbage til gammel ordning.
 § 46. Ved førstegangsansættelse som  

 sognemedhjælper efter dette cirkulære, optjenes særlige  

 feriefridage fra ansættelsestidspunktet dog tidligst fra 1. marts  

 2000.
Stk. 2. Ved umiddelbar overgang til ansættelse som  

 sognemedhjælper efter dette cirkulære fra et tidligere  

 ansættelsesforhold som er omfattet af aftale af 20. september 1999 om  

 særlige feriefridage * overføres optjente,  

 tilgodehavende feriefritimer til optjeningen i det nye  

 ansættelsesforhold.
Ved umiddelbar overgang forstås, at der ikke  

 tidsmæssigt må være en mellemliggende periode mellem de to  

 ansættelser.
I modsat fald er der tale om fratræden, hvor der  

 udbetales kontant godtgørelse.
