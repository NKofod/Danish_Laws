Resumé A klagede i november 1986 gennem Embedslægeinstitutionen over den  

 behandling, hans hustru fik på et sygehus i forbindelse med en indlæggelse  

 samme efterår.
Klagen var specielt rettet mod en navngiven overlæge.
Under Sundhedsstyrelsens behandling af klagesagen overgik  

 kompetencen til Sundhedsvæsenets Patientklagenævn.
Også klager, som ikke var  

 færdigbehandlet i Sundhedsstyrelsen skulle behandles af patientklagenævnet,  

 der dog måtte afvente en udtalelse fra styrelsen.
Fra embedslægeinstitutionen modtog A's klage, til Sundhedsstyrelsen  

 afgav sin udtalelse, forløb der mere end 2 1/4 år.
Den pågældende overlæges  

 eventuelle strafansvar efter lægelovens § 18, var herefter forældet.
Ved ombudsmandens vurdering af, om der var grundlag for at  

 kritisere Sundhedsstyrelsens sagsbehandling, lagde han især vægt på, at sagen  

 ved en fejl henlå uekspederet i styrelsen i mere end 7 måneder, og at  

 styrelsen  

 efter at have foretaget et udsigtsløst og unødvendigt oplysningsskridt  

 tilsyneladende lod sagen henligge uekspederet i yderligere 4 måneder.
Dette  

 burde efter ombudsmandens opfattelse have ført til, at Sundhedsstyrelsen  

 havde  

 gjort sig særlig umage for at fremskynde sagens afsluttende behandling.
 Ombudsmanden fandt det på den baggrund stærkt kritisabelt, at  

 Sundhedsstyrelsen brugte yderligere 10 måneder til afgivelsen af udtalelsen  

 over for patientklagenævnet, hvorefter nævnet på grund af forældelsesfristen  

 var afskåret fra at tage stilling til eventuel tiltalerejsning efter  

 lægelovens § 18. (J. nr. 1989-1675-43).
 Sundhedsstyrelsens sagsbehandlingstid (2 1/4 år) i en  

 klagesag.
 A klagede over Sundhedsstyrelsens  

 sagsbehandlingstid i en klagesag, A rejste i 1986.
A indgav den 16. november  

 1986 en klage til Embedslægeinstitutionen for Sønderjylland over den  

 behandling, hans hustru fik på Sygehus S i forbindelse med en indlæggelse i  

 oktober/november 1986 på Kirurgisk afdeling.
Klagen var specielt rettet mod  

 en  

 navngiven overlæge.
Sundhedsstyrelsen afgav den  

 7. marts 1989 en udtalelse til Sundhedsvæsenets Patientklagenævn.
Den 28.  

 september 1989 meddelte patientklagenævnet, at den pågældende overlæge havde  

 udvist manglende omhu, jf. lægelovens § 6. Nævnet konstaterede samtidig, med  

 beklagelse,  

 at et eventuelt ansvar efter lægelovens § 18 var forældet.
 A stillede sig i klagen til  

 mig uforstående overfor, at sagsbehandlingstiden i Sundhedsstyrelsen kunne  

 trække så længe ud, at et eventuelt strafansvar efter lægelovens § 18 kunne  

 nå at blive forældet.
 Om sagens forløb var følgende  

 oplyst:
 A supplerede sin klage af 16.  

 november 1986 med endnu en skrivelse til embedslægen.
 Embedslægeinstitutionen  

 bekræftede modtagelsen af begge skrivelser den 18. november 1986 og oplyste,  

 at  

 sagen skulle forelægges Sundhedsstyrelsen til endelig afgørelse, og at der  

 kunne hengå op til 4-6 måneder, før sagen kunne forventes afsluttet.
 Samme dag anmodede  

 embedslægeinstitutionen den pågældende overlæge om en redegørelse for sagen.  

 Det fremgik, at overlægen skulle flytte til Norge pr. 1. december 1986.
 Embedslægeinstitutionen  

 rykkede overlægen for svar den 26. november 1986 samtidig med, at sygehusets  

 inspektør  

 blev inddraget i sagen.
 Overlægen afgav sin  

 redegørelse den 8. december 1986.
 Den 16. december 1986  

 anmodede embedslægeinstitutionen Sønderborg Sygehus (A's hustru blev  

 efterfølgende indlagt på kirurgisk afdeling, Sønderborg Sygehus) om en  

 udtalelse samt om sygehusets journaler m.v.
 Sønderborg Sygehus afgav sin  

 redegørelse den 6. januar 1987.
Den 12. januar 1987 blev  

 sagen af embedslægeinstitutionen fremsendt til Sundhedsstyrelsen.
Forinden  

 havde embedslægeinstutionen indhentet sygehusjournaler fra sygehus S.
Den  

 21. januar 1987 fremsendte embedslægeinstitutionen et udskrivningsbrev til  

 styrelsen.
 Den 13. marts 1987 anmodede  

 Sundhedsstyrelsen embedslægeinstitutionen om at fremsende røntgenbilleder fra  

 sygehus S.
Samme dag anerkendte  

 Sundhedsstyrelsen sagens modtagelse over for A.
Om sagsbehandlingstiden  

 oplyste styrelsen:
 "...
Det er desværre ikke muligt  

 at oplyse, hvornår sundhedsstyrelsens afgørelse foreligger.
Helt enkle sager  

 går naturligvis hurtigst, men selv for disse vil behandlingstiden oftest være  

 mindst 3 måneder.
Hvis sagen er mere omfattende kan der gå mellem 6 og 12  

 måneder, i nogle tilfælde mere end 1 år.
..." Den 16. marts 1987 anmodede A  

 om aktindsigt i sagens dokumenter, således at A fik lejlighed til at udtale  

 sig om disse.
 Den 23. marts 1987 sendte  

 embedslægeinstitutionen de ønskede røntgenbilleder fra sygehus S.
 Ved skrivelse af 24. marts  

 1987 meddelte Sundhedsstyrelsen A, at sagens akter var fremsendt til  

 embedslægeinstitutionen med henblik på indhentelse af yderligere oplysninger.  

 Sundhedsstyrelsen ville vende tilbage til spørgsmålet om aktindsigt, når  

 akterne var returneret. (Det var disse akter og røntgenbilleder, som  

 embedslægen dagen forinden havde returneret til Sundhedsstyrelsen).
 Den 6. november 1987 fik A  

 aktindsigt i de lægelige oplysninger og lejlighed til at udtale sig til  

 sagen.  

 Sundhedsstyrelsen beklagede over for A meget den sene besvarelse.
 Ved skrivelse af 25. november  

 1987 fremsatte A bemærkninger til sagen.
 A's skrivelse blev den 29.  

 januar 1988 sendt til embedslægen, idet styrelsen anmodede om den pågældende  

 overlæges kommentarer hertil.
 Den 1. februar 1988 meddelte  

 embedslægeinstitutionen, at overlægen for mere end et år siden var flyttet  

 til  

 Nordnorge, og at adressen var ubekendt.
 Den 30. maj 1988 blev sagen  

 returneret til embedslægeinstitutionen med henblik på indhentelse af en  

 lægelig udtalelse fra en underordnet læge fra sygehus S.
 A blev orienteret herom ved  

 en skrivelse af samme dag, idet styrelsen anførte:
 "I fortsættelse af  

 tidligere korrespondance vedrørende Deres klage over .... (Sygehus S), hvor  

 Sundhedsstyrelsen har modtaget Deres brev af 25. november 1987 med  

 kommentarer  

 til aktindsigten, skal det oplyses, at Sundhedsstyrelsen har fundet det  

 nødvendigt at indhente en yderligere udtalelse fra ... (Sygehus S). Når denne  

 foreligger vil De få aktindsigt.
Det bemærkes, at  

 Sundhedsstyrelsen på det foreliggende ikke finder anledning til at indhente  

 yderligere oplysninger fra overlæge ... (navn)... ." Den 28. juni 1988 blev sagen  

 tilbagesendt til Sundhedsstyrelsen med den ønskede udtalelse fra den  

 underordnede læge. (Den pågældende læge arbejdede ikke længere på sygehus S).
 Sundhedsstyrelsen rykkede  

 telefonisk for en manglende journal fra sygehus S den 8. august 1988.  

 Journalen blev fremsendt den 17. august 1988.
 A blev den 31. august 1988  

 gjort bekendt med det seneste materiale, og det fremgik af skrivelsen, at A  

 var "velkommen til at fremkomme med ... (sine) kommentarer hertil".
 Den 7. marts 1989 afgav  

 Sundhedsstyrelsen sin udtalelse i sagen.
 Den 6. september 1989 traf  

 Sundhedsvæsenets Patientklagenævn afgørelse i sagen, idet nævnet anførte:
 "Patientklagenævnet  

 finder, at Deres hustru (B) fra og med 31. oktober 1986 havde galde i  

 bughulen,  

 og Patientklagenævnet finder derfor, at overlæge ... (navn) ... har udvist  

 manglende omhu, jfr. lægelovens § 6 ved, på trods af Deres hustrus kliniske  

 tilstand sammenholdt med resultatet af kontrastundersøgelsen og  

 ultralydsundersøgelsen, at have undladt at foretage videre behandling,  

 hvilket  

 Patientklagenævnet har beklaget overfor overlæge ... (navn)... .
 Det er med beklagelse, at  

 Patientklagenævnet må konstatere, at et evt. ansvar efter lægelovens § 18 må  

 anses for forældet.
 Patientklagenævnet har  

 meddelt overlæge ... (navn)... ovenstående.
..." Afgørelsen blev meddelt ved  

 skrivelse af 28. september 1989.
 Om sagens behandling i  

 Sundhedsstyrelsen har styrelsen i sin udtalelse af 7. marts 1990 til mig  

 oplyst følgende:
 "...
Til brug ved vurdering af den  

 sagsbehandlingstid der er medgået til Sundhedsstyrelsens sagsbehandling, skal  

 Sundhedsstyrelsen fremhæve følgende forhold: Sundhedsstyrelsen modtog ved  

 brev  

 af 12. januar 1987 fra Embedslægeinstitutionen for Sønderjyllands Amt, (A's)  

 brev af 16. november 1986 samt sagens akter, og modtog efterfølgende med brev  

 af 21.januar 1987 fra Embedslægeinstitutionen supplerende akter.
Efter en  

 vurdering  

 af det fremsendte materiale blev sagen tilbagesendt til  

 Embedslægeinstitutionen,  

 med henblik på at indhente yderligere oplysninger.
 (A) blev samtidig ved brev af  

 13. marts 1987 underrettet om den daværende og fremtidige  

 sagsbehandlingsrutine.
 Ved brev af 16. marts 1987 anmodede  

 (A) om aktindsigt, hvilket Sundhedsstyrelsen besvarede ved brev af 24. marts  

 1987, hvor man meddelte at sagens akter var fremsendt til  

 Embedslægeinstitutionen med henblik på indhentelse af yderligere oplysninger,  

 men når akterne blev returneret ville man vende tilbage til spørgsmålet om  

 aktindsigt.
 Samme dag den 24. marts 1987  

 modtog Sundhedsstyrelsen sagens akter retur fra Embedslægeinstitutionen for  

 Sønderjyllands  

 Amt, men p.g.a. en ekspeditionsfejl blev der først ved brev af 6. november  

 1987  

 fremsendt kopi af sagens akter til (A). Sundhedsstyrelsen skal beklage den  

 sene fremsendelse og skal i den anledning oplyse, at man er overgået til en  

 ny  

 procedure, således at der i størst muligt omfang skulle være sikret mod  

 lignende fejl.
 (A) kommenterer ved brev af  

 25. november 1987 de fremsendte akter og brevet blev den 29. januar 1988  

 sendt til Embedslægeinstitutionen for Sønderjyllands Amt, med henblik på at  

 anmode overlæge ... (navn) ... om at komme med eventuelle kommentarer til  

 brevet.
Efter at have modtaget  

 oplysninger om at overlæge ... (navn) ... var flyttet til Nordnorge, blev  

 sagen  

 forelagt for Sundhedsstyrelsens sagkyndige rådgivere.
Efterfølgende blev det  

 besluttet, ved internt møde i maj 1988 i Sundhedsstyrelsen at der i sagen  

 ikke  

 kunne være grundlag for at anmode om tiltalerejsning, jf.
Lægelovens § 18.
Det skal tilføjes at såfremt  

 Sundhedsstyrelsen havde skønnet, at der evt. kunne være grundlag for at  

 anmode  

 om tiltalerejsning, jf.
Lægelovens § 18, ville man - i lighed med sædvanlig  

 procedure, i alvorlige sager, have opprioriteret sagens behandling, således  

 at  

 man kunne have afgivet sin udtalelse i sagen til Patientklagenævnet i så god  

 tid, at Patientklagenævnet havde rimelig tid til at træffe afgørelse i sagen,  

 herunder evt. at afgive indstilling til anklagemyndigheden.
 Styrelsen fandt imidlertid -  

 forinden udarbejdelse af udtalelse til PKN, behov for at indhente yderligere  

 oplysninger  

 i form af en udtalelse fra en læge, hvis initialer, ifølge journalen var SR,  

 med henblik på vurdering af denne læges mere underordnede ansvar i sagen.  

 Sagen blev tilbagesendt til Embedslægeinstitutionen den 30. maj 1987, hvilket  

 blev meddelt (A) i brev af samme dato.
 Ved modtagelsen af  

 Embedslægeinstitutionens tilbagesendelse af sagen blev man opmærksom på, at  

 journalen fra Sygehus S manglede, hvorfor man rykkede for denne telefonisk  

 den 8. august 1988.
Ved brev af 31. august 1988  

 blev kopi af de senest indhentede oplysninger sendt til (A) og man afventede  

 eventuelle kommentarer fra denne.
Da der imidlertid i oktober 1988 ikke var  

 modtaget kommentarer fra (A) til det fremsendte materiale, blev sagen  

 behandlet  

 på det foreliggende.
Da Sundhedsstyrelsen fandt at  

 sagen var tilstrækkelig belyst blev den fremsendt til Sundhedsstyrelsens  

 sagkyndige  

 rådgivere, der herefter voterede på sagen.
Herefter udfærdigede Styrelsen  

 udtalelse i sagen, men grundet sagens karakter ønskede man påny at høre  

 Sundhedsstyrelsens sagkyndige rådgivere.
Sundhedsstyrelsen fremsendte  

 herefter sin udtalelse i sagen ved brev af 7. marts 1989 til Sundhedsvæsenets  

 Patientklagenævn.
Sundhedsstyrelsen har  

 efterfølgende modtaget brev af 17. april 1989 fra (A), hvori han forespørger  

 til sagen.
Sundhedsstyrelsen har besvaret dette brev af 18. maj 1989, hvor  

 man  

 oplyser, at Sundhedsstyrelsen har afgivet udtalelse i sagen ved brev af 7.  

 marts 1989 til Sundhedsvæsenets Patientklagenævn.
 Sundhedsstyrelsen har  

 modtaget Sundhedsvæsenets Patientklagenævn's afgørelse truffet i møde af 6.  

 september 1989, hvor nævnet har truffet afgørelse i overensstemmelse med  

 Sundhedsstyrelsens udtalelse, dog har Patientklagenævnet tilføjet at man med  

 beklagelse har måttet konstatere, at et eventuelt ansvar efter Lægelovens §  

 18  

 må anses for forældet.
Idet sagens akter vedlægges  

 skal Sundhedsstyrelsen anføre, at man ikke har yderligere bemærkninger til  

 sagen." I en skrivelse til A udtalte  

 jeg følgende:
 "Lægers ansvar ved  

 udøvelse af lægegerning er bl.a. reguleret i lægelovens § 6, stk. 1, hvoraf  

 det fremgår, at en læge under udøvelsen af sin gerning er forpligtet til at  

 udvise omhu og samvittighedsfuldhed m.v.
Overtrædelse af denne  

 bestemmelse er ikke sanktioneret gennem fastsættelse af særlig  

 straffebestemmelse.
I tilfælde af overtrædelse kan Sundhedsstyrelsen (eller  

 Sundhedsvæsenets Patientklagenævn) udtale sin misbilligelse.
 Imidlertid kan en læge, der  

 gør sig skyldig i "grovere eller gentagen forsømmelse eller skødesløshed  

 i udøvelsen af sit kald", efter lægelovens § 18, stk. 1, straffes med  

 bøde eller hæfte.
 Overtrædelse af denne  

 bestemmelse påtales af statsadvokaten.
 Efter § 92 i straffeloven,  

 straffes en lovovertrædelse ikke, når der er indtrådt forældelse.  

 Forældelsesfristen for overtrædelse af lægelovens § 18, stk. 1, er (jf.  

 straffelovens § 93 og 94) 2 år, der regnes fra den dag, da den strafbare  

 virksomhed ophørte.
 Såfremt der i den konkrete  

 sag fra den pågældende overlæges side havde været en overtrædelse af  

 lægelovens § 18, stk. 1, i forbindelse med Deres hustrus hospitalsindlæggelse  

 i oktober/november 1986 ville forholdet - strafferetligt - have været  

 forældet  

 på samme tidspunkt i 1988.
 Sundhedsvæsenets  

 Patientklagenævn fandt ved sin afgørelse den 6. november 1989, at den  

 pågældende overlæge havde tilsidesat lægelovens § 6 ved at udvise manglende  

 omhu.
 Som jeg forstår udtalelsen,  

 har nævnet ikke yderligere - allerede på grund af den strafferetlige  

 forældelse  

 - taget stilling til, om overlægens handlemåde i forbindelse med Deres  

 hustrus  

 indlæggelse, har været af en så grov karakter, at nævnet ville have anmodet  

 anklagemyndigheden om tiltalerejsning for overtrædelse af lægelovens § 18,  

 stk. 1.
 På det tidspunkt (november  

 1986) hvor De over for Embedslægeinstitutionen for Sønderjyllands Amt  

 klagede over den pågældende overlæges behandling af Deres hustru, blev klager  

 over lægers faglige virksomhed afgjort i Sundhedsstyrelsen.
 Dette var baggrunden for, at  

 embedslægeinstitutionen videresendte klagen til Sundhedsstyrelsen.
Under Sundhedsstyrelsens  

 behandling af sagen overgik kompetencen til at behandle klager over den  

 faglige  

 virksomhed, der udøves af personer inden for sundhedsvæsenet fra  

 Sundhedsstyrelsen til Sundhedsvæsenets Patientklagenævn.
Se lov nr. 397 af  

 10.  

 juni 1987 om Sundhedsvæsenets Centralstyrelse.
 Efter centralstyrelseslovens  

 § 27 begyndte Sundhedsvæsenets Patientklagenævn sin virksomhed den 1. januar  

 1988. Det fremgik dog af stk. 3, at klager, der var indgivet til  

 Sundhedsstyrelsen før den 1. januar 1988, og som ikke var færdigbehandlet, nu  

 skulle behandles af patientklagenævnet.
 Forinden patientklagenævnet  

 træffer afgørelse i sagerne, skal nævnet, jf. centralstyrelseslovens § 19,  

 stk. 1, indhente en udtalelse fra Sundhedsstyrelsen.
 Fra embedslægeinstitutionen  

 modtog Deres klage, og indtil Sundhedsstyrelsen afgav sin udtalelse den 7.  

 marts 1989 til patientklagenævnet, forløb der mere end 2 1/4 år.
 Den lange sagsbehandlingstid  

 - der navnlig set fra en klagers synspunkt må virke helt uacceptabel -  

 skyldtes  

 forskellige, sammenvirkende forhold.
 På grund af en erkendt (og  

 over for Dem beklaget) fejl fra Sundhedsstyrelsens side lå sagen uekspederet  

 i  

 over 7 måneder i 1987.
Deres kommentarer i skrivelse  

 af 25. november 1987 blev ca. 2 måneder senere fremsendt til  

 embedslægeinstitutionen med henblik på at få den pågældende overlæges  

 kommentarer.  

 Denne ekspedition blev foretaget, uagtet at det allerede fremgik af sagens  

 akter, at overlægen var flyttet til Norge den 1. december 1986. Den 30. maj  

 1988 fik De meddelelse om, at det ikke var nødvendigt at indhente yderligere  

 oplysninger fra overlægen, men at der nu skulle indhentes en erklæring fra en  

 underordnet læge.
Der var da forløbet mere end ½ år, siden De havde fremsat  

 Deres kommentarer til sagen.
 Fra sagen efter  

 Sundhedsstyrelsens vurdering var klar til at blive færdigbehandlet (oktober  

 1988), og til udtalelsen forelå (7. marts 1989), forløb der endnu 5 måneder.  

 I dette tidsrum må det antages, at den pågældende overlæges eventuelle  

 strafansvar efter lægelovens § 18 blev forældet.
 Jeg er enig med  

 Sundhedsvæsenets Patientklagenævn i, at det er beklageligt, at den pågældende  

 overlæges eventuelle ansvar efter lægelovens § 18 blev forældet under  

 Sundhedsstyrelsens behandling af sagen.
Ved min vurdering af, om der  

 er grundlag for at kritisere Sundhedsstyrelsens sagsbehandling, har jeg især  

 lagt vægt på, - at sagen  

 ved en fejl henlå uekspederet i Sundhedsstyrelsen i mere end 7 måneder i  

 1987 - at  

 Sundhedsstyrelsen efter i januar 1988 at have foretaget et udsigtsløst og  

 unødvendigt oplysningsskridt tilsyneladende lod sagen ligge uekspederet  

 indtil maj 1988.
 Fejlekspeditionerne og den tid, som hidtil var  

 medgået til Sundhedsstyrelsens sagsbehandling burde efter min opfattelse have  

 ført til, at styrelsen - da sagen blev taget frem igen i maj 1988 - havde  

 gjort sig særlig umage for at fremskynde sagens afsluttende behandling i  

 Sundhedsstyrelsen.
 Sundhedsstyrelsen har i sin  

 udtalelse af 7. marts 1990 til mig anført, at baggrunden for, at sagen ikke  

 blev fremskyndet var, at det på et "internt møde i maj 1988, i  

 Sundhedsstyrelsen (blev besluttet), at der i sagen ikke kunne være grundlag  

 for at anmode om tiltalerejsning, jf. lægelovens § 18". Jeg bemærker  

 hertil, at det var patientklagenævnet, som på dette tidspunkt var  

 afgørelsesmyndighed  

 i klagesagen, og at Sundhedsstyrelsens opgave alene var at afgive en  

 udtalelse til brug for nævnet.
 Det er på den baggrund efter  

 min opfattelse stærkt kritisabelt, at Sundhedsstyrelsen brugte yderligere ca.  

 10 måneder (fra maj 1988 til marts 1989) til afgivelse af udtalelsen over for  

 patientklagenævnet og med den konsekvens, at nævnet på grund af  

 forældelsesfristen  

 var afskåret fra at tage stilling til spørgsmålet om eventuel tiltalerejsning  

 efter lægelovens § 18.
