Vejledning fra Miljøstyrelsen Nr. 5 1990 Affaldsstoffer til jordbrugsformål Miljøministeriet Miljøstyrelsen Indholdsfortegnelse Baggrund og formål 1. Bekendtgørelsens område mv.
2. Anvendelse af affaldsprodukter, som er optaget på bilag 1 3. Kontrolkrav og produktkrav 4. Afhændelse 5. Brugers opbevaring af affaldsprodukter 6. Brugers anvendelse af affaldsprodukter 7. Særlige bestemmelser om tungmetaller i jord 8. Anvendelse af affaldsprodukter, som ikke er optaget på bilag 1 9. Tilsyn og håndhævelse 10. Beslutning og klage 11. Straf 12. Ikrafttræden og overgangsbestemmelser Bilag til vejledningen Stikordsregister Registreringsblad Baggrund og formål Genanvendelse af affald I årene 1985 - 1990 skete der en udvikling  

 inden for affalds- og genanvendelsesområdet, således at genanvendelsen og de  

 renere teknologier blev opprioriteret med henblik på at mindske mængderne af  

 affald, der blev deponeret eller forbrændt.
Der blev udarbejdet genanvendelseshandlingsplaner for 1986 - 1989 og 1990  

 - 1992, og affaldsafgiften blev indført i 1987 og forhøjdet i 1989 fra 40 til  

 130 kr. pr. ton affald.
Denne udvikling medførte, at nye affaldstyper i øget  

 omfang ønskedes anvendt i jordbruget.
 Den jordbrugsmæssige anvendelse af forskellige slamtyper, kompost,  

 processpildevand og husdyrgødning skulle imidlertid følge forskellige  

 regelsæt, hvilket vanskeliggjorde en ensartet regulering af arealbelastningen  

 fra de forskellige typer organisk materiale, som anvendes som gødning i  

 jordbruget.
 De dagældende regelsæt var følgende:
Tidligere regulering x Lov nr. 68 af 24. januar 1989 om miljøbeskyttelse, § 11.
 x Bekendtgørelse nr. 574 af 14. november 1984 om anvendelse af slam i  

 landbruget.
 x Bekendtgørelse nr. 139 af 15. april 1980 om afledning af spildevand til  

 jorden.
 x Bekendtgørelse nr. 224 af 5. april 1989 om ferskvandsdambrug.
De forskellige regelsæt gjorde det vanskeligt for landmanden at anvende  

 flere forskellige typer organisk materiale på samme areal.
Anvendelse af slam  

 og husdyrgødning på samme areal samme år var direkte ulovligt i henhold til  

 husdyrgødningsbekendtgørelsens § 25, stk. 2.
NPO-handlingsplanen og vandmiljøhandlingsplanen  

  Husdyrgødningsbekendtgørelsens § 25, stk. 2, blev indsat med det formål at  

 undgå overgødskning ved tilførsel af slam til arealer, der samtidig modtog  

 fuld ration af husdyrgødning.
Dette bundede i, at slambekendtgørelsen  

 manglede begrænsninger af de kvælstof- og fosformængder, som måtte tilføres  

 et areal med spildevandsslam.
På baggrund af, at folketinget havde vedtaget  

 NPO-handlingsplanen 31. maj 1985 og vandmiljøplanen 30. april 1987, var denne  

 mangel i slambekendtgørelsen klart utilfredsstillende.
Regulering af brugers forhold Som et vigtigt lovgivningsmæssigt  

 synspunkt blev det påpeget, at de dagældende regelsæt ikke muliggjorde  

 regulering af brugers forhold i de tilfælde, hvor der meddeltes  

 udspredningstilladelse til en affaldsproducent.
Denne mangel blev mere  

 åbenlys, da det blev almindeligt, at affaldsproducenter ønskede mulighed for  

 fri distribution af et affaldsprodukt fra en affaldsproducent til mange  

 brugere, som ikke var kendte på det tidspunkt, hvor tilladelsen meddeltes.
EF's slamdirektiv Det skal også nævnes, at der fra EF kom nye  

 initiativer om anvendelse af slam i landbruget.
Danmark skulle i 1989  

 implementerre EF-rådets direktiv (86/278/EØF) af 12. juni 1986 om  

 »Beskyttelse af miljøet, navnlig jorden, i forbindelse med anvendelse i  

 landbruget af slam fra rensningsanlæg«.
 Formål Formålet med bekendtgørelsen er at indføre den nødvendige  

 administrative og miljømæssige tilpasning som følge af de ovenfor nævnte  

 uhensigtsmæssigheder i den hidtidige lovgivning og som følge af EF's  

 slamdirektiv.
 Det hygiejniske mål søges i praksis opnået ved indførelse af  

 smittebegrænsende foranstaltninger for indsamling, transport, sortering og  

 lagring af affald og kontrol med de smitstofproducerende behandlingers  

 effektivitet.
Justering af grænseværdier Det forventes, at der i de kommende år  

 gennem produktlovgivning og indførelse af renere teknologi sker en generel  

 begrænsning af spildevands- og affaldsmængder og i indholdet af  

 miljøskadelige stoffer i det spildevand og affald, som ønskes anvendt til  

 jordbrugsformål.
Miljøstyrelsen vil i fremtiden justere bekendtgørelsens  

 grænseværdier i takt med denne udvikling.
 Bilag til vejledningen For overskuelighedens skyld er der i form  

 af et bilag til denne vejledning udarbejdet en oversigt over de krav, der  

 stilles, henholdsvis til affaldsbehandler og bruger, samt over den  

 administrative opgavefordeling i henhold til bekendtgørelsens regler.
 1. Bekendtgørelsens område mv.
1.1 Omfang af anvendelse af slam, spildevand og kompost mv. til  

 jordbrugsformål. § 1 Erstatning for anden gødning I henhold til § 5 fastsætter  

 bekendtgørelsen, i hvilket omfang affaldsprodukter kan anvendes til  

 jordbrugsformål, såldes at hensynet til miljøbeskyttelsen ikke tilsidesættes.
Et affaldsprodukt, som anvendes til jordbrugsformål, bør anvendees som  

 erstatning for et normalt anvendt gødningsprodukt, eller eventuelt et  

 jordforbedringsmiddel.
Anvendelse af affaldsprodukter på arealer, der normalt  

 ikke tilføres gødning eller jordforbedringsmiddel, vil være i modstrid med  

 bekendtgørelsens hensigt.
Anvendelse af affaldstyper uden egentlig  

 jordbrugsmæssig værdi kan tillades, jf. vejledningens bemærkninger til §  

 19-tilladelser, side 20.
 Vurderingen af, om et affaldsprodukt er egnet til jordbrugsformål, skal  

 ses i sammenhæng med doseringskravene i kapitel 6, § 14. Et affaldsprodukt  

 skal kunne udvise jordbrugsmæssig værdi uden at overskride doseringskravene.  

 I tvivlstilfælde kan affaldsbehandler vælge at få spørgsmålet afklaret ved  

 dyrkningsforsøg.
Gødningsloven Bekendtgørelsen indeholder dog ikke en detaljeret  

 regulering af affaldsprodukternes dyrkningsmæssige værdi, eller eventuelle  

 dyrkningsmæssige problemer ved anvendelsen.
Sådanne spørgsmål henhører under  

 »Lov om handel med gødning og grundforbedringsmidler mv.«, som  

 administreres af Landbrugsministeriet.
Vedrørende koordinering af  

 gødningsloven og miljøbeskyttelsesloven henvises til denne vejlednings  

 kapitel 4.
Dosering Opmærksomheden henledes på, at f.eks. doseringskravene i  

 § 14, stk. 4, betyder, at et tørt produkt maksimalt må doseres i en  

 lagtykkelse på ca. 1 - 2 cm hvert 10. år.
Overdækning, opfyldning, opbygning  

 af støjvolde og deponering kan således ikke ske med hjemmel i  

 bekendtgørelsen.
Sådanne arbejder kræver fortsat tilladelse i henhold til  

 miljøbeskyttelseslovens § 11, eller § 35.
1.2 Affaldstyper. § 2, stk. 1 § 2,  stk. 1, indeholder en bred beskrivelse af,  

 hvilke affaldstyper der er omfattet af bekendtgørelsen.
Da det er umuligt på forhånd at definere, hvilke affaldsprodukter der er,  

 eller vil blive egnede til jordbrugsformål, er definitionsområdet bredt  

 beskrevet.
En nærmere afgrænsning findes i bekendtgørelsens bilag 1 og vil  

 desuden finde sted i forbindelse med amtskommunernes sagsbehandling efter  

 bestemmelserne i kapitel 8.
 Det er først og fremmest hensigten med bekendtgørelsen, at affald fra  

 foder- og levnedsmiddelindustri, samt fra kommunal slambehandling og  

 renovation, skal kunne anvendes til jordbrugsformål.
 Væsker og stoffer, som ikke indebærer en risiko for grundvandsforurening,  

 kan som hidtil anvendes uden tilladelse i henhold til miljøbeskyttelseslovens  

 § 11, stk. 1. Sådanne materialer er ikke omfattet af bekendtgørelsen,  

 medmindre de blandes med affald, som er omfattet af bekendtgørelsen.
 Materiale fra vandløb og søer Som eksempel kan nævnes, at oprenset  

 materiale fra vedligeholdelse af vandløb og søer i henhold til vandløbslovens  

 bestemmelser kan henlægges langs bredderne.
 Hvis materiale fra søer og vandløb ophobes i så store mængder, at  

 henlæggelse langs bredderne vurderes som uhensigtsdmæssig, kan amtsrådet  

 tillade, at materialet udbringes på landbrugsjord efter bekendtgørelsens  

 regler.
Halmaske Aske fra halm- og flisfyr på ejendomsniveau bør ikke  

 reguleres.
Ved ejendomsniveau forstås, at den producerede askemængde kan  

 udspredes på ejendommens egne arealer.
Anderledes forholder det sig med aske  

 fra halm- og flisfyrede varmeværker, hvor der produceres betydelige  

 askemængder, hvorfor en konkret tilladelse er nødvendig.
Komposteret husholdningsaffald Komposteret husholdningsaffald er  

 omfattet af bekendtgørelsen.
Undtaget er dog kompost, fremstillet ved  

 hjemmekompostering fra enkelte eller få husstande.
Det er afgørende i den  

 forbindelse, at komposten kan anvendes på egne arealer.
Okkerslam Okkerslam kan udlægges i henhold til okkerlovens  

 bestemmelser.
For slam fra okkerrensningsanlæg er det nødvendigt med en  

 konkret tilladelse fra Miljøstyrelsen.
Opgravet havbundsmateriale Derimod må opgravet havbundsmateriale  

 ikke udspredes på landbrugsjord.
Dette skal bortskaffes i henhold til  

 bekendtgørelse nr. 975 af 19. december 1986 om dumpning af opgravet  

 havbundsmateriale (klapning).
Spildevandsslam og processpildevand Den jordbrugsmæssige  

 anvendelse af spildevandsslam og processpildevand, der fremkommer uden for et  

 kloakopland, reguleres af bekendtgørelsen.
Betegnelserne »affald«  

 og »affaldsprodukter« dækker således også over slam og  

 processpildevand, selv om dette ikke er normal terminologi.
Begrundelsen  

 herfor er et ønske om ensretning af bestemmelserne, samt den ofte upræcise  

 afgrænsning mellem kategorierne spildevand, slam og affald.
 Sanitært spildevand Sanitært spildevand må som hidtil ikke  

 udsprøjtes på jord.
 Perkolat fra lossepladser Perkolat fra losseplader er ikke  

 omfattet af bekendtgørelsen på grund af sit indhold af miljøskadelige  

 stoffer.
 Olie- og kemikalieforurenet jord Bortskaffelse af olie- og  

 kemikalieforurenet jord reguleres af »Lov om miljøbeskyttelse« og  

 »Lov om olie- og kemikalieaffald« med tilhørende bekendtgørelser og  

 er således ikke omfattet af »Bekendtgørelse om anvendelse af slam,  

 spildevand og kompost mv. til jordbrugsformål«.
 Slagger og flyveaske Genanvendelse af slagger og flyveaske fra  

 forbrænding af affald og kul reguleres i henhold til bekendtgørelse nr. 568  

 af 6. december 1983 om »Anvendelse af slagger og flyveaske«.  

 Flyveaske kan på grund af sit indhold af miljøskadelige stoffer ikke anvendes  

 til jordbrugsformnål.
Afsvovlingsprodukter Også afsvovlingsprodukter fra kraftværker har  

 normalt at højt indhold af miljøskadelige stoffer.
Det kan dog ikke  

 udelukkes, at der udvikles metoder til fremstilling af miljømæssigt  

 acceptable gødninger ud fra afsvovlingsprodukter.
 Have- og parkaffald Ifølge § 2, stk. 2, er have- og parkaffald  

 samt husdyrgødning og ensilage mv. ikke omfattet af bekendtgørelsen.
 Have- og parkaffald omfatter ud over grenaffald fra beskæring og fældning  

 eventuelt stammer og rødder, andet planteaffald som løv, ukrudt,  

 nedfaldsfrugt, staude- og grøntsagstoppe, græs- og blomsterafklip mv.
Rent have- og parkaffald kan anvendes til jordbrugsformål - oftest efter  

 kompostering - uden at bekendtgørelsens bestemmelser skal overholdes.  

 Ligeledes vil en normal og forsvarlig jordbrugmsæssig anvendelse af have- og  

 parkaffald heller ikke kræve en § 11-tilladelse.
Ved forsvarlig anvendelse  

 forstås, at forholdet ikke giver anledning til grundvandsforurening.
Andre former for indsamlede planterester, f.eks. fra gartnerier, kan i  

 denne forbindelse sidestilles med have- og parkaffald.
Derimod vil enhver  

 form for plantemateriale, som er fremkommet ved en industriel forarbejdning,  

 være omfattet af bekendtgørelsen.
 Husdyrgødningsbekendtgørelsen Anvendelse af husdyrgødning og  

 ensilage mv. reguleres af bekendtgørelse nr. 568 af 22. december 1988  

 (husdyrgødningsbekendtgørelsen). Også mælkerumsvand, samt vand fra rengøring  

 af produkter og lignende fra almindelig landbrugsdrift, reguleres af  

 husdyrgødningsbekendtgørelsen og er derfor ikke omfattet af  

 »Bekendtgørelse om anvendelse af slam, spildevand og kompost mv. til  

 jordbrugsformål«.
Blandede produkter Hvis produkter, som ikke er omfattet af  

 bekendtgørelsen, jf. § 2, stk. 2, sammenblandes med affald, som er omfattet  

 af bekendtgørelsen, vil det blandede produkt være omfattet af  

 bekendtgørelsen.
Opmærksomheden henledes på, at affaldsprodukter, der  

 fremkommer ved sammenblanding af affald og husdyrgødning, indtager en  

 særstilling.
Dette fremgår af § 7, stk. 1, 2. pkt., § 13, stk. 5, og § 14,  

 stk. 3.
1.3 Veterinære bestemmelser. § 3 Ved bekendtgørelsens ikrafttræden er der ingen af de indeholdte  

 bestemmelser, som strider mod Landbrugsministeriets og Veterinærdirektoratets  

 bestemmelser om forebyggelse og bekæmpelse af husdyrsygdomme.
Under normale  

 forhold vil anvendelse af affaldsprodukter, der er optaget på bilag 1, derfor  

 kunne ske uden yderligere begrænsninger end dem, der direkte fremgår af  

 bekendtgørelsen.
Der kan forventes indført almene regler for beskyttelse af husdyr og  

 husdyrenes miljø mod smitstoffer, der indføres i foderstoffer ved  

 gødningshåndtering mv.
Det må påregnes, at disse regler vil hindre  

 indsamling, sortering, lagring og behandling af »problematiske«  

 affaldstyper i nærheden af husdyrhold.
 § 3  vil være aktuel i særlige tilfælde som udbrud af  

 smitsomme sygdomme, der kan overføres til husdyr.
1.4 Definitioner. § 4 Affaldsbehandler Affaldsbehandler defineres som den, der  

 frembringer eller forarbejder affaldsprodukter.
 Ved forarbejdning forstås i denne sammenhæng enhver form for fysisk eller  

 kemisk behandling: Kompostering, afgasning, udrådning, tørring, blanding med  

 andre produkter mv.
Affaldsprodukter, som er omfattet af bilag 1, kan viderebehandles med  

 henblik på at gøre dem mere egnet til jordbrugsformål.
Som det fremgår af  

 bekendtgørelsens kapitler 3 og 4, er det efter viderebehandling det færdige  

 produkt, der skal analyseres og deklareres, dog med den undtagelse, der  

 gælder for blandingsprodukter med husdyrgødning.
 Viderebehandling kan ske ved:
 x Blanding med andre affaldsprodukter, omfattet af bilag 1.
 x Blanding med materialer, som lovligt kan anvendes til jordbrugsformål,  

 f.eks. husdyrgødning, handelsgødning, haveaffald, spagnum, grus.
 x Kompostering.
 x Afgasning i biogasanlæg.
 x Tørring, findeling, separering, eller anden mekanisk eller fysisk  

 behandling.
 x Termisk behandling.
 Hvis en landmand modtager et affaldsprodukt til eget brug, og det blandes  

 med husdyrgødning inden anvendelsen på ejendommen, bliver landmanden dog ikke  

 dermed affaldsbehandler.
 Affaldsbehandleren vil i de fleste tilfælde være en virksomhed, omfattet  

 af bestemmelserne i miljøbeskyttelseslovens kapitel 5.
 Ved import af et affaldsprodukt er den, der importerer produktet,  

 ansvarlig som affaldsbehandler.
Sidste led er ansvarlig affaldsbehandler Et affaldsprodukt kan  

 afhændes fra en affaldsforarbejdende virksomhed til en anden.
For eksempel  

 kan spildevandsslam fra et rensningsanlæg transporteres til et biogasanlæg  

 med henblik på videre behandling.
Eller affald fra flere forskellige  

 virksomheder kan transporteres til en virksomhed, hvor de forskellige  

 affaldsprodukter sammenblandes til et produkt.
I disse tilfælde må der ikke  

 herske tvivl om, at det er den, der i sidste led forarbejder (herunder  

 blander) affaldet, der har det ansvar, der gælder for affaldsbehandler, jf. §  

 4, stk. 2. Ansvaret følger altså med affaldet fra den ene  

 affaldsforarbejdende virksomhed til den anden.
Mellemforhandler Først i det tilfælde, hvor affaldsproduktet  

 overdrages til en, der alene skal pakke, opbevare, transportere eller  

 forhandle produktet, ophører denne viderebringelse af ansvaret.
Denne er  

 således ikke affaldsbehandler og kan defineres som mellemforhandler.
Dette  

 forudsætter, at der ikke under transport eller opbevaring sker sammenblanding  

 af affaldprodukter med andre affaldsprodukter eller materialer i øvrigt med  

 den virkning, at han dermed bliver affaldsbehandler.
 Mellemforhandlerens ansvar begrænser sig til at sikre, at deklarationen  

 stadig følger produktet, jf. § 10, samt til opfyldelse af meddelelsespligten,  

 jf. § 11.
 Ved afhændelse af produktet til en mellemforhandler må man som  

 affaldsbehandler være opmærksom på, at man stadig har ansvar for udarbejdelse  

 af deklaration, prøveudtagning og analyse samt indberetning.
Bruger Brugeren er den, der ejer eller har brugsret over det  

 areal, hvorpå affaldsproduktet anvendes.
I nogle tilfælde kan  

 affaldsbehandler og affaldsbruger være den samme, f.eks. hvis en  

 affaldsproducerende virksomhed forpagter arealer til udbringning af affaldet,  

 eller hvis en kommune anvender kompost fra kommunal indsamling på kommunale  

 parkarealer.
Jordbrugsformål Jordbrugsformål er bredt defineret som plante-  

 eller træproduktion i landbrug, skovbrug og gartneri, park- og  

 kirkegårdsdrift og lignenden.
Jordbrugsformål dækker ikke anvendelse af  

 affaldsprodukter til animalsk produktion, dvs. anvendelse som foder.
Privat havebrug Privat havebrug skal forstås i sin almindelige  

 betydning.
Med henblik på at undgå for mange tvivlsspørgsmål er begrebet dog  

 defineret under pkt. 4 som: »Ikke-erhvervsmæssig plante- og  

 træproduktion, som kun er til brug for en enkelt eller få husstande«.
2. Anvendelse af affaldsprodukter som er optaget på  

 bilag 1 Anvendelse uden tilladelse Den affaldsbehandler, som frembringer  

 et affaldsprodukt, omfattet af bilag 1, kan uden forudgående tilladelse  

 afhænde affaldsproduktet til jordbrugsformål, jf. § 5, stk. 1, med undtagelse  

 af anvendelse i skove, jf. stk. 2. Der gøres opmærksom på kommende,  

 veterinære regler om »problematiske affaldstyper« i nærheden af  

 husdyrhold, jf. side 9. I forbindelse med afhændelsen skal affaldsbehandler  

 overholde bestemmelserne i kapitlerne 3 og 4 om prøvetagning, deklaration,  

 indberetning mv.
 Anvendelse i skove, § 5 Hensynet til naturværdier og rekreative  

 værdier har medført, at man har indført denne særlige bestemmelse om  

 anvendelse af affaldsprodukter i skove.
 Formkrav til ansøgning En ansøgning om udbringning af et  

 affaldsprodukt i skov skal være bilagt et kort, der viser, hvor udbringningen  

 ønskes foretaget, samt eventuelle oplysninger, om arelaerne er indhegnet.  

 Endvidere bør ansøgningen indeholde deklaration af affaldsproduktet, jf. side  

 15, oplysning om eventuelle lugtgener, samt udbringningsmetode.
 Skovens flersidige funktioner Ved modtagelse af en ansøgning om  

 tilladelse til anvendelse af et affaldsprodukt i skov er det amtsrådets  

 primære opgave at tage stilling til, om det pågældende skovområde overhovedet  

 er egnet til at modtage affaldsprodukter.
 Ved denne afvejning bør amtet inddrage skovarealets gødskningsbehov,  

 graden af friluftsinteresser, særlige naturområder i skoven og  

 karakteristiske plantesamfund, samt vandindvindinginteresser.
 Gødskningsbehov Som hovedregel må affaldsprodukter kun anvendes på  

 arealer, som normalt tilføres gødning eller jordforbedringsmiddel.  

 Udbringning i skove bør derfor især ske på pyntegrøntarealer, kulturarealer  

 (helst 1 - 5 år gamle, hvor ukrudtsflora er etableret), herunder i  

 skovrejsningsområder, samt i nåleskovsbevoksninger på mager jord.
 Friluftsinteresser I bynære områder, områder med særlig store  

 friluftsmæssig anvendelse (udflugtsmål, camping- og rastepladser), bør  

 amtsrådet ikke meddele tilladelse. »Beretning 309. Skovenes  

 friluftsfunktion i Danmark, del II: Anvendelse af skovene regionalt betragtet  

 (Det forstlige Forsøgsvæsen, bind 37, 1980), appendix B«, kan eventuelt  

 give nogen støtte her.
Naturværdier I områder med særlige, naturhistoriske intersser  

 eller særlige naturværdier må der ikke gives tilladelse.
Det gælder  

 eventuelle fredninger, § 43-områder efter naturfredningsloven, moser, søer og  

 vandløb i skove.
 Særlige plantesamfund, herunder gammel løvskov, skal ligesledes friholdes  

 for affaldsudbringning.
 Vandindvinding I vandindvindingsområder bør amtsrådet være  

 tilbageholdende med tilladelse, eller reducere doserne.
 Fortidsminder I henhold til § 48 i bekendtgørelse nr. 530 af 10.  

 oktober 1984 af lov om naturfredning må der ikke spredes affaldsprodukter på  

 gravhøje.
 Dosering i skove Ifølge § 14, stk. 1, kan amtsrådet tillade en  

 eengangsdosering hvert 10. år på maksimalt 200 tons tørstof pr. ha,  

 indeholdende maksimalt 500 kg totalkvælstof og maksimalt 400 kg totalfosfor.
Doseringen fastsættes på grundlag af en konkret vurdering af  

 plantetilgængeligheden og sammensætningen af de tilførte næringsstoffer,  

 områdets rekreative værdi, grundvandsressourcer, vandløb og søer, hydrologi  

 og jordbundsforhold, områdets udstrækning mv.
På grund af lav biologisk  

 aktivitet samt et vedvarende plantedække vil omsætningshastigheden af  

 totalkvælstof i skovjord normalt, årligt svinge fra 10 - 25%.
 Lukning af skove Sker udspredning af spildevandsslam uden for  

 indhegnede kulturer, skal udspredningen afmærkeds over for offentligheden.  

 Afmærkningerne skal gennemføres ved skiltning, der forbyder plukning af bær,  

 svampe og lignende, jf. bilag 3. Afmærkninger kræver tilladelse fra de lokale  

 fredningsnævn.
Der bør i de konkrete sager overvejes, om også anvendelse af andre  

 affaldsprodukter end spildevandsslam skal give anledning til krav om  

 afmærkning i en periode efter udbringningen.
Ved udbringning i skove bør der  

 friholdes en zone på 10 m på hver side af vandløb og større grøfter, samt  

 befæstede veje og stier i skoven.
Privat havebrug Ved afhændelse til, eller anvendelse i, privat  

 havebrug er der visse af bekendtgørelsens bestemmelser, som ikke gælder.
Det  

 gælder således underretning af kommunalbestyrelsen, brugers opbevaring og  

 anvendelse, samt de særlige bestemmelser om tungmetaller i jord.
 Den administrative begrundelse for fritagelsen af privat havebrug fra  

 visse bestemmelser er, at det ville være forbundet med en uforholdsmæssig  

 stor indsats fra miljømyndighedernes side at føre tilsyn med overholdelsen.  

 En sådan indsats vil ikke stå mål med den miljømæssige gevinst.
Strengere produktkrav Samtidig er der på visse punkter indført  

 skærpede krav til kvaliteten af affaldsprodukter, der afhændes til private, i  

 forhold til produkter, der afhændes til erhvervsmæssigt formål.
De skærpede  

 produktkrav fremgår af bekendtgørelsens bilag 2 og 3 og omhandler  

 produkternes indhold af bly og arsen samt hygiejnisering.
Der henvises til  

 vejledningens bemærkninger til bilag 2 og 3 (kapitlerne 14 og 15).
 Det er desuden vigtigt, at affaldsprodukter (typisk kompost), som afhændes  

 til private, deklareres korrekt og med brugsanvisning (kapitel 4).
3. Kontrolkrav og produktkrav Prøvetagningshyppighed § 7, stk. 1 I et ensartet affaldsprodukt,  

 som afhændes løbende, skal der som udgangspunkt udtages prøver hver 6. måned.
 Kun i meget uensartede affaldstyper kan det være nødvendigt at udtage  

 prøver i hvert parti eller hver leverance, idet en prøve af eet parti i  

 sådanne tilfælde ikke vil være repræsentativ for et andet parti, jf. i øvrigt  

 bemærkningerne til bilag 2.
 Prøvetagningshyppigheden for plantenæringsstoffer kan eventuelt afgøres i  

 samarbejde med bruger, idet bruger vil være interesseret i en nøjagtig  

 bestemmelse af gødningsværdien.
Amtsrådet kan beslutte, at prøvetagningshyppigheden nedsættes eller øges i  

 forhold til de 2 årlige prøver, som er udgangspunktet.
Beslutningen tages på  

 grundlag af kendskab til særlige forhold i forbindelse med affaldsproduktets  

 tilblivelse, eller som en justering af det løbende analyseprogram.
Prøven skal udtages af det færdige produkt Prøven skal udtages af  

 det færdige produkt.
Hvis affaldsproduktet behandles ved kompostering,  

 afgasning, tørring mv., skal prøven således udtages i det færdigtbehandlede  

 produkt.
Hvis flere affaldsprodukter sammmenblandes, skal prøven udtages i den  

 færdige blanding, dog med undtagelse af de tilfælde, hvor affaldsproduktet  

 sammenblandes med husdyrgødning.
I disse tilfælde skal der tages prøver af  

 hvert affaldsprodukt før sammenblanding.
Repræsentativ prøve En repræsentativ prøve udtages ofte som en  

 blandingsprøve, f.eks. 10 liter, som er fremkommet ved sammenblanding af 10 -  

 12 stikprøver.
Stikprøverne kan udtages tilfældigt i bunken/tanken, eller på  

 tilfældige tidspunkter i en strøm.
Laboratoriet, som skal foretage analysen, kan komme med forslag til,  

 hvorledes prøven udtages.
Amtsrådet kan forlange, at laboratoriet udtager  

 prøven, f.eks. hvis analyseresultaterne er meget spredte, eller hvis der er  

 mistanke om, at prøverne ikke udtages repræsentativt.
 Færre analyseparametre, § 7, stk. 2 Amtsrådet kan beslutte, at  

 nogle parametre udelades, jf. bilag 2 og vejledningen hertil (kapitel 14).
Flere analyseparametre, § 7, stk. 3 Amtsrådet kan beslutte, at  

 flere parametere end de i bilag 2 anførte skal analyseres.
Beslutningen tages  

 på grundlag af kendskab til særlige forhold omkring affaldsproduktets  

 tilblivelse, som kan give anledning til særlig stor forekomst af visse  

 stoffer i affaldsproduktet.
For eksempel vil spildevand fra  

 kartoffelmelsindustri ofte indeholde meget kalium, og kompost, fremstillet af  

 kildesorteret husholdsningsaffald, indeholder chlorid.
Ligeledes kan der  

 kræves analyse for specifikke, miljøfremmende stoffer.
Veterinære analyser Der gennemføres mikrobiologisk og  

 parasitologisk kontrol med »problematisk« affald.
De forskellige  

 hygiejniseringsmetoders smitstofreducerende effekt kontrolleres med  

 temperatur- og tidsmålinger, samt ved indikatororganismer.  

 Prøveudtagningsteknik og -hyppighed fastsættes af den overvågende myndighed.
Løbende analyseprogram Ofte vil amtsrådets beslutninger om  

 øget/nedsat analysehyppighed og øget/nedsat antal måleparametre ske i en  

 løbende proces, idet der på grundlag af erfaringer fra hidtidige  

 analyseresultater foretages justeringer af kontrolprogrammet.
Hvis f.eks. et  

 affaldsprodukt konstant viser meget lave tungmetalværdier, kan amtsrådet i  

 første omgang tage beslutning om en nedsat prøvetagningshyppighed, i anden  

 omgang eventuelt totalt bortfald af tungmetalprøver.
 Omvendt kan amtsrådet, hvis et tungmetal viser jævnlige overskridelser,  

 eller en generelt uensartet fordeling af analyseresultater, beslutte, at  

 prøvetagningshyppigheden øges, og at flere tungmetaller inddrages i  

 analyseprogrammet.
 Der henvises endvidere til bilag 2 og vejledningen hertil (kapitel 14).
 Hygiejniske krav, § 8 Ved afhændelse af et affaldsprodukt til  

 anvendelse i private haver er det affaldsbehandlerens ansvar, at de  

 hygiejniske krav overholdes, jf. bilag 3.
4. Afhændelse I henhold til § 9, stk. 1, skal affaldsbehandleren udarbejde en  

 deklaration for hver affaldstype, der afhændes eller anvendes til  

 jordbrugsformål.
Identifikation af affaldsproduktet Affaldsbehandler skal gennem  

 deklarationen identificere affaldsproduktet.
Dette er nødvendigt over for  

 bruger, kommune og amtskommune.
Af hensyn til eventuelle mellemforhandlere og  

 transportører bør det fremgå af deklarationen, at denne skal følge  

 affaldsproduktet og svare til dette (§ 10).
 Hvis et ensartet affaldsprodukt afhændes løbende, kan kopi af samme  

 deklaration anvendes ved hver afhændelse af et parti.
Ved overdragelse af et affaldsprodukt fra en virksomhed til en anden, som  

 videreforarbejder affaldet, påhviler affaldsbehandlerens pligter den sidste  

 virksomhed, jf. § 4, stk. 2. Den sidste virksomhed skal fra den første  

 virksomhed skaffe sig de oplysninger, som er nødvendige for at deklarere  

 produktet korrekt.
Kan disse oplysninger ikke skaffes, bør affaldet ikke  

 modtages, da disse oplysninger skal indgå i deklarationen.
 Bruger skal ved hjælp af deklarationen have oplysninger om  

 affaldsproduktets indhold af plantenæringsstoffer og tørstofindhold, samt  

 eventuelle andre egenskaber, som er nødvendige, for at bruger kan overholde  

 opbevarings- og anvendelseskravene i kapitlerne 5 og 6. Hvis amtsrådet gennem  

 påbud eller vilkår over for affaldsbehandler har stillet skærpede krav til  

 opbevaring og anvendelse af det pågældende affaldsprodukt, skal disse  

 skærpede krav fremgå af deklarationen, da de er nødvendige oplysninger over  

 for bruger.
Brugerservice § 9 angiver som minimumskrav, hvad deklarationen  

 skal indeholde.
Derudover vil det være hensigtsmæssigt, at affaldsbehandler  

 som brugerservice anvender deklarationen til oplysninger om affaldsproduktets  

 jordbrugsmæssige egenskaber.
Det vil være en god brugerservice, hvis  

 deklarationen ud over analyser af totalfosfor og totalkvælstof også  

 indeholder analyser af citratopløseligt fosfor og ammoniumkvælstof samt  

 brugsanvisning.
Deklarationen kan til oplysning for bruger henvise til bekendtgørelsens  

 kapitel 5 og 6, eller gengive dele af disse kapitler.
Dette fritager ikke  

 bruger fra pligten til at kende og overholde bekendtgørelsen i sin helhed.
 Gødningstilsynet For affaldsprodukter, der sælges under  

 betegnelsen jordforbedringsmiddel, voksemedie eller gødning, kræves der  

 anmeldelse til Landbrugsministeriets Plantedirektorat, afdeling for foder og  

 gødning (Gødningstilsynet). Hvor reglerne i bekendtgørelsen om  

 »Anvendelse af slam, spildevand og kompost mv. til jordbrugsformål«  

 er overholdt, vil Gødningstilsynet i hvert enkelte tilfælde kunne dispensere  

 fra bestemmelserne i gødningsloven.
 Affaldsprodukter, der leveres til bruger uden meddelelse til  

 kommunalbestyrelsen, dvs. affaldsprodukter, der leveres i mængder under 10  

 tons tørstof pr. år, jf. § 11, stk. 2, eller affaldsprodukter, som afhændes  

 til brug i private haver, skal derimod overholde deklarationskravene i såvel  

 gødningsloven som i »Bekendtgørelse om anvendelse af slam, spildevand og  

 kompost mv. til jordbrugsformål«.
 Klare deklarationer For at undgå unødigt omfattende og ukare  

 deklarationer bør der ske en samling af de deklarationskrav, der gælder i  

 henhold til gødningsloven, og de deklarationskrav, der gælder i henhold til  

 »Bekendtgørelse om anvendelse af slam, spildevand og kompost m.v. til  

 jordbrugsoformål«.
Deklarationen bør primært indeholde oplysninger, som har betydning for  

 produktets brugerværdi.
Analyseresultatet bør først og fremmest angive  

 nyttige og ønskede stoffer, mens uønskede stoffer (tungmetaller) kan udelades  

 i deklarationen, når det blot oplyses, at bekendtgørelsens grænseværdier er  

 overholdt.
Dokumentation for dette i form af analyser af tungmetalindhold kan  

 vedlægges deklarationen som bilag efter ønske fra brugerne.
 Som eksempel på udformning af en deklaration, som dækker kravene i såvel  

 gødningsloven som i »Bekendtgørelse om anvendelse af slam, spildevand og  

 kompost mv. til jordbrugsformål«, anvendes kompost med spildevandsslam:
Organisk jordforbedringmiddel, kompost Eksempel Deklarationen kan suppleres med en faktuel brugsanvisning.
 Oplysninger til kommunalbestyrelsen Deklarationen skal sammen med  

 meddelelsen om levering til bruger (§ 11) gøre det muligt for  

 kommunlbestyrelsen at føre tilsyn med brugers overholdelse af kapitlerne 5 og  

 6.
 Oplysninger til amtsrådet Deklarationen skal indeholde de  

 oplysninger, der, sammen med analyseresultaterne, jf. § 7, stk. 5, gør det  

 muligt for amtsrådet at føre tilsyn med affaldsbehandlers overholdelse af  

 kapitlerne 2, 3 og 4, samt kapitel 8. Det skal således på grundlag af  

 deklarationen være muligt at afgøre, om affaldsproduktet er optaget på  

 bekendtgørelsens bilag 1, eller fremkommet ved blanding af affaldsprodukter  

 på bilag 1.
 Det skal være muligt at identificere affaldsproduktets enkelte bestanddele  

 og oprindelse, således at et eventuelt indhold af miljøskadelige stoffer  

 eller smittekim kan spores tilbage til udgangspunktet, hvis det i særlige  

 tilfælde bliver nødvendigt.
 Endelig skal deklarationen over for amtskommunen identificere  

 affaldsproduktet i forbindelse med den årlige indberetning (§ 12).
Fremsendelse til amtsrådet Kopi af deklarationen fremsendes til  

 amtsrådet så hurtigt som muligt og senest på det tidspunkt, hvor  

 affaldsproduktet videreafhændes til affaldsbehandler til mellemforhandler  

 eller bruger.
Ved løbende afhændelse af et ensartet affaldsprodukt, hvor  

 affaldsbehandler anvender kopi af den samme deklaration, er det ikke  

 nødvendigt at sende amtsrådet en kopi hver gang, et parti afhændes.
Det er  

 tilstrækkeligt at sende amtsrådet en kopi første gang, produktet afhændes, og  

 om muligt før afhændelse påbegyndes.
 Amtsrådet bør hurtigst muligt melde tilbage til affaldsbehandler, hvis der  

 ikke af deklarationen ses en tilstrækkelig klar opfyldelse f bekendtgørelsens  

 bestemmelser.
Meddelelsespligten, § 11 Ligesom § 10 gælder det for § 11, at den  

 ikke alene skal overholdes af affaldsbehandleren, men også af eventuelle  

 mellemforhandlere.
Meddelelsespligten påhviler den, der leverer et produkt  

 til brugeren.
Meddelelsen skal så vidt muligt ske før eller samtidig med leveringen til  

 bruger.
Uden særlig begrundelse bør der ikke gå mere end 1 måned mellem  

 levering og meddelelse.
Med det formål at undgå uforholdsmæssigt megen administration i de mindre  

 sager er der sat en minimumsgrænse for meddelelsespligten.
Grænsen er 10 tons  

 tørstof pr. år.
 Indberetningspligten, § 12 Indberetningspligten har til formål at  

 give amtsrådet et overblik over affaldsstrømmen.
Indberetningspligten har endvidere til formål at sikre Miljøstyrelsen et  

 grundlag for vurdering af den samlede arealbelastning som følge af anvendelse  

 af affaldsprodukter til jordbrugsformål.
Det forventes således, at amtsrådene  

 systematiserer og gemmer de skriftlige indberetninger til brug for videre  

 indberetning til Miljøstyrelsen, idet Miljøstyrelsen over for EF-kommissionen  

 er forpligtet til på et senere tidspunkt at give konkrete oplysniger om  

 anvendelsen af slam i landbruget.
Endelig skal indberetningspligten ses som en afløser af de oplysninger,  

 som amtsrådene tidligere som led i vandmiljøplanen har indrapportreret til  

 Miljøstyrelsen i medfør af bekendtgørelse nr. 784 af 10. december 1987 om  

 »Begrænsning af udledning af kvælstof og fosfor til vandløb, søer og  

 havet med spildevand fra industrielle virksomheder mv.«.
De pågældende  

 tal vil Miljøstyrelsen fremover indkalde med henvisning til § 12 i  

 bekendtgørelse om »Anvendelse af slam, spildevand og kompost mv. til  

 jordbrugsformål«.
Ønsker en affaldsbehandler, at affaldsproduktet skal anvendes i flere  

 amter, må der ansøges særskilt hos det berørte amtsråd.
For  

 indberetningspligten betyder det, at affaldsbehandlere hvert år skal  

 indberette til det eller de amter, hvor affaldsproduktet har været anvendt.
5. Brugers opbevaring af affaldsprodukter Hovedregel for opbevaring, § 13 Hovedreglen for opbevaring af  

 affaldsprodukter, som skal anvendes til jordbrugsformål, er som hidtil en  

 tilladelse i henhold til miljøbeskyttelseslovens kapitel 5, eller § 11.  

 Miljøbeskyttelseslovens kapitel 5 må ikke anvendes generelt som et middel til  

 lovliggørelse af mindre restriktive opbevaringsforhold, end beskrevet i § 13,  

 stk. 2 - 5.
 Undtagelsen for opbevaring Stk. 2 angiver som en undtagelse til  

 stk. 1 de tilfælde, hvor opbevaring af affaldsprodukter hos bruger kan ske  

 uden tilladelse efter miljøbeskyttelseslovens kapitel 5, eller § 11.
Det er en vigtig forudsætning i § 13, stk. 2, at opbevaring sker til eget  

 brug.
Hvis en virksomhed behandler et affaldsprodukt med henblik på  

 efterfølgende distribution til en eller flere brugere, er virksomheden  

 omfattet af bestemmelserne i miljøbeskyttelseslovens kapital 5. Eksempelvis  

 mellemdepoter til slam.
Opbevaring hos bruger bør ikke finde sted længere end  

 1 år.
Markstakke Affaldsprodukter, der ikke afgiver væske, kan opbevares  

 i markstakke.
Ved opbevaring i markstakke skal affaldet altid være  

 overdækket, så vand ikke kan trænge ind i stakken.
Overdækning kan ske med  

 halmmåtter eller presenning.
Som vejledende retningslinje for vurderingen af, om et affaldsprodukt er  

 væskeafgivende, skal nævnes, at materialer med mindre end 30% tørstof ofte er  

 saftgivende.
Det afhænger dog af materialets art, idet nogle materialer  

 holder bedre på væskeindholdet end andre materialer med samme tørstofprocent.
 I tvivlstilfælde kan der kræves dokumentation for, at produktet ikke er  

 væskeafgivende, især i tilfælde, hvor produktet afhændes til jordbrugsformål  

 i store mængder, eller hvor en bruger ønsker gentagen opbevaring af  

 affaldsproduktet på sin ejendom.
Midlertidige markstakke Midlertidig opbevaring af slam i marken i  

 forbindelse med omladning af slammet fra transportvogn til spredningsmateriel  

 kan tillades, når slammet ikke giver anledning til grund- eller  

 overfladevandsforurening.
Den midlertidige opbevaring bør ikke strække sig ud  

 over 14 dage.
Opbevaring af husdyrgødning Anlæg, der anvendes til opbevaring af  

 både affaldsprodukter og husdyrgødning, skal have en opbevaringskapacitet,  

 svarende til mindst 9 måneders tilførsel.
Denne bestemmelse forventes først  

 og fremmest at være aktuel for biogasfællesanlæg, hvor der sker behandling af  

 både husdyrgødning og affald.
§ 13,  stk. 5, skal ikke opfyldes straks.
Der henvises  

 til overgangsbestemmelserne i bekendtgørelse nr. 568 af 22. novbember 1988.  

 For opbevaring af den/det afgassede husdyrgødning/produkt henvises ligeledes  

 til reglerne i omtalte bekendtgørelse.
6. Brugers anvendelse af affaldsprodukter Gødskningsformål, § 14, stk. 1 Affaldsprodukter, der tilføres  

 jord, skal anvendes til gødskingsformål.
Det betyder, at affaldsprodukter  

 skal håndteres, således at udnyttelsen af plantenæringsstoffer sker bedst  

 muligt, og doseres i mængder, der ikke overstiger afgrødens behov for  

 kvælstof, fosfor, kalium og mikronæringsstoffer.
Affaldsprodukter skal indgå i gødningsplanlægningen.
Dette indebærer  

 bl.a., at der ikke må anvendes affaldsprodukter på et areal, der samme  

 dyrkningssæson modtagaer tilstrækkelige mængder handelsgødning til at dække  

 afgrødens behov for plantenæringsstoffer.
Der må ikke med den samlede  

 tilførsel af affaldsprodukter, husdyrgødning og handelsgødning ske større  

 dosering, end svarende til afgrødens behov, jf. dog bemærkninger til  

 fosfordosering.
Dette skal overholdes særskilt for hvert plantenæringsstof.
Ved tilførsel  

 af et organisk affaldsprodukt vil der ofte være eet plantenæringsstof, f.eks.  

 fosfor, der begrænser doseringen, således at afgrøden underforsynes med  

 kvælstof ved den dosering, som fuldgøder med fosfor.
I dette tilfælde må der  

 ske supplerende gødskning med en ren kvælstofgødning.
 For spildevand fra kartoffelindustrien vil det ofte være kalium, der  

 begrænser doseringen. § 14, stk. 1, betyder, at kartoffelspildevand ikke må  

 doseres i større mængder, end svarende til afgrødens behov for kalium.
 Af hensyn til tungmetallernes mobilitet bør jorden holdes i god kalkstand  

 (pH større end 6).
Grænser for kvælstof og fosfor Stk. 1 sætter grænser for den  

 totale dosering med kvælstof og fosfor pr. ha.
Disse værdier skal måles som  

 totalkvælstof og totalfosfor og overholdes som disse, uanset om en større  

 eller mindre del af totalkvælstof og totalfosfor er plantetilgængeligt.
 Udnyttelsesprocent I gødningsplanen indregnes for organiske  

 affaldsprodukter en udnyttelsesprocent, som angiver den del af totalkvælstof,  

 som er plantetilgængeligt.
Fosfordosering Fosfordoseringen kan beregnes som et gennemsnit  

 over 2, 3, 4 eller 5 år, dvs. maksimalt 200 kg fosfor pr. ha hvert 5. år.
Det  

 vil dog ikke være muligt at dosere 200 kg fosfor på en gang, hvis man har et  

 affaldsprodukt, der samtidig indeholder relativt meget kvælstof.
Ved dosering  

 af 200 kg fosfor ville man overskride kvælstofgrænsen, 250 kg kvælstof pr.  

 ha, som i modsætning til fosforgrænsen skal overholdes hvert år.
Dosering i skove Kun i skove kan kvælstof- og fosfordoseringen ske  

 som et gennemsnit over op til 10 år.
Om anvendelse af affaldsprodukter i  

 skove henvises i øvrigt til vejledningens kapitel 2.
Opbevaringskapacitet Bekendtgørelsen indeholder ikke bestemmelser  

 om opbevaringskapacitet for affaldsprodukter, bortset fra de tilfælde, hvor  

 affaldsprodukter opbevares sammen med husdyrgødning.
I stedet findes  

 årstidsbestemte udbringningsregler, som indirekte kan nødvendiggøre en vis  

 opbevaringskapacitet for flydende affaldsprodukter, dvs. primært  

 processpildevand.
 Husdyrgødning Som tidligere nævnt indeholder bekendtgørelsen  

 særregler for de tilfælde, hvor husdyrgødning iblandes affaldsprodukter.  

 Særreglerne findes i § 7, stk. 1, 2. pkt. (prøvetagning), § 13, stk. 5  

 (opbevaring), og § 14, stk. 3 (anvendelse).
Biogasfællesanlæg Særreglerne forventes først og fremmest at finde  

 anvendelse for biogasfællesanlæg, hvor der behandles husdyrgødning og  

 organiske affaldsprodukter.
Kontrolkrav og produktkrav skal overholdes af de  

 enkelte affaldsprodukter før sammenblanding med husdyrgødning.
Formålet med  

 denne bestemmelse er at sikre, at husdyrgødning, som er tilgængelig i store  

 mængder, ikke anvendes som fortyndingsmateriale ved affaldsprodukter, der  

 ikke kan overholde bekendtgørelsens krav.
Den færdigtbehandlede blanding kan  

 derefter betragtes som husdyrgødning og skal opbevares og anvendes efter  

 reglerne herom.
Omregning til dyreenheder Dette indebærer bl.a., at § 14, stk. 1  

 og 2, ikke har relevans for disse produkter, når de består af mere end 75%  

 husdyrgødning, regnet som tørstof.
I stedet for stk. 1 og 2 træder  

 bestemmelserne om husdyrgødning og ensilage mv., jf. bekendtgørelse nr. 568  

 af 22. decdember 1988 (hysdyrgødningsbekendtgørelsen). Da  

 husdyrgødningsbekendtgørelsens doseringskrav (§ 25) bygger på måleenheden  

 dyreenheder, er det nødvendigt at omregne de tilførte affaldsprodukter til  

 dyreenheder.
Dette sker efter omregningsfaktorer, angivet i stk. 3.
 Grænser for tørstoftilførsel, § 14, stk. 4 Stk. 4 har til formål  

 at begrænse den mængdemæssige dosering af affaldsprodukter i det omfang, der  

 ikke sker tilstrækkelig begrænsing ved overholdelse af næringsstoftilførslen,  

 jf. stk. 1. Stk. 4 vil således være relevant for affaldsprodukter med et  

 meget lavt indhold af plantenæringsstoffer.
Grænser for væsketilførsel Processpildevand og andre  

 affaldsprodukter med højt vandindhold må ikke tilføres i for store mængder,  

 uanset om indholdet af forurenende stoffer er lavt.
Begrundelsen er, at  

 vandtilførslen fremmer nedsivning og overfladisk afstrømning og dermed  

 transporten af stoffer fra jord til vandmiljø. Denne risiko er størst i  

 efterårs- og vintermånederne.
7. Særlige bestemmelser om tungmetaller i jord EF-direktiv Bekendtgørelsens kapitel 7 er indført som følge af et  

 krav i EF's slamdirektiv.
De i bilag 4 angivne prøvetagnings- og  

 analysemetoder er direkte overført fra EF-direktivet.
 Jordkvalitetskriterierne i bekendtgørelsens bilag 4 er af en sådan  

 størrelse, at de må antages ikke at være til hinder for tilvejebringelsen af  

 tilstrækkelige arealer for anvendelse af affaldsprodukter til  

 jordbrugsformål.
 Miljøstyrelsen vil igangsætte et landsdækkende overvågningsprogram for  

 tungmetaller i dyrkningsjord til nærmere afklaring af dette spørgsmål, samt  

 følge udviklingen i tungmetalniveauet ved jordbrugsmæssig anvendelse af  

 affaldsprodukter.
Jordprøver kun i særlige tilfælde Kommunalbestyrelsens adgang til  

 at kræve jordprøver bør kun anvendes i helt særlige tilfælde.
Herved forstås  

 tilfælde, hvor kommunalbestyrelsen er bekendt med, at et areal har været  

 udsat for en forureningsbelastning ud over det sædvanlige.
Det er således ikke hensigten, at bestemmelsen skal anvendes for arealer,  

 som alene har været anvendt til og påvirket af landbrugsdrift.
Dette gælder  

 også, hvor lovlig anvendelse af affaldsprodukter har indgået og indgår i  

 landbrugsdriften.
Påvirkning fra diffuse, luftbårne forureningskilder kan ikke begrunde et  

 krav om jordprøvetagning.
Derimod vil bestemmelsen kunne tages i anvendelse  

 for arealer i den nære omegn af industrivirksomheder, samt større vejanlæg,  

 hvorfra der er dokumenteret væsentlig luftforurening.
 Bestemmelsen vil endvidere kunne tages i anvendelse for arealer, der har  

 været anvendt til deponering af affald.
8. Anvendelse af affaldsprodukter, som ikke er optaget  

 på bilag 1 Lokalt fremkomne affaldsprodukter Det må forventes, at mange nye  

 affaldsprodukter, som kan være velegnede til jordbrugsformål, vil fremkomme  

 lokalt i mindre mængder.
For disse affaldsprodukter har man fundet det  

 uhensigtsmæssigt med en procedure, hvor Miljøstyrelsen fra sag til sag skulle  

 tage stilling til spørgsmålet om optagelse på bekendtgørelsens bilag 1. En  

 lokal sagsbehandling vil i disse tilfælde være mere hensigtsmæssig, og dette  

 er baggrunden for indførelsen af kapitel 8.
 Store, lokale sager Også i tilfælde, hvor et affaldsprodukt  

 fremkommer lokalt i store mængder, og hvor vurderingen af, om produktet kan  

 anvendes til jordbrugsformål, kræver indgående overvejelser og undersøgelser,  

 er det hensigtsmæssigt, at amtsrådet er den tilladende myndighed.
 § 19-tilladelser Amtsrådet vil f.eks. kunne meddele tilladelse til  

 jordbrugsmæssig anvendelse af affaldsprodukter fra foder- og  

 levnedsmiddelsvirksomheder, som ikke er optaget på bekendtgørelsens bilag 1.
 Herudover vil amtsrådet f.eks. kunne meddele tilladelse til  

 jordbrugsmæssig anvendelse af slam, f.eks. fra kemisk fabrikation mv., samt  

 visse typer af spildevand, der ikke har egentlig gødningsmæssig værdi, men  

 hvor en jordbrugsmæssig anvendelse findes mest hensigtsmæssig og miljømæssigt  

 forsvarlig; eksempelvis let olieforurenet spildevand fra bl.a. vaskepladser  

 og »renset« spildevand fra visse befæstede arealer uden for  

 kloakeringsområdet.
 Ansøgningen Ansøgning om tilladelse i henhold til § 19, stk. 1,  

 skal som minimum indeholde en fuldstændig beskrivelse af, hvorledes  

 affaldsproduktet er fremkommet med oplysning om alle tilsætningsstoffer og  

 mængderne, hvori de tilsættes.
 Disse oplysninger kan suppleres med kemiske analyser, hygiejniske  

 undersøgelser, samt nærmere beskrivelse af affaldsproduktets jordbrugsmæssige  

 værdi.
 Amtsrådets vurdering Når amtsrådet modtager en ansøgning om  

 anvendelse af et affaldsprodukt til jordbrugsformål, skal amtsrådet vurdere,  

 om affaldsproduktet er omfattet af bekendtgørelsens § 2.
 Alle indholdsstoffer Amtsrådet skal lade alle, potentielt  

 tilstedeværende indholdsstoffer indgå i sin vurdering, også dem, som ikke  

 eksplicit er nævnt i § 14, stk. 1. Netop for atypiske affaldsprodukter, som  

 ikke er optaget på bilag 1, er det vigtigt, at disse overvejelser gøres.
Samlet vurdering Betegnelsen miljøskadelige stoffer skal forstås  

 bredt og ses i en større sammenhæng.
Vurderingen af, om indholdet af  

 miljøskadelige stoffer er væsentligt, er tæt sammenkoblet med en vurdering af  

 arealbelastning og af produktets fysiske egenskaber og dermed evne til at  

 fastholdes i eller på jorden.
 Afgørelsen Hvis et affaldsprodukts sammensætning og eventuelle  

 miljøskadelige virkning ikke er tilstrækkeligt belyst, bør amtsrådet meddele  

 afslag på ansøgningen.
 Der bør også meddeles afslag, hvis det på forhånd vurderes, at  

 bekendtgørelsens tungmetalgrænseværdier ikke vil kunne overholdes for det  

 pågældende produkt.
 Der bør ligeledes meddeles afslag, hvis udbringningen vurderes at kunne  

 medføre forurening af grundvandet.
 Amtsrådet kan ikke meddele tilladelse til anvendelse uden for amtets  

 område.
Tilladelse Tilladelse meddeles til affaldsbehandleren, jf.  

 definitionen i § 4 og bemærkningerne hertil.
Ansvar for kontrol,  

 produktkvalitet og afhændelse påhviler affaldsbehandleren i lighed med, hvad  

 der gælder for affaldsprodukter, der er optaget på bilag 1. Ansvar for  

 opbevaring og anvendelse hos bruger påhviler denne, også i lighed med, hvad  

 der gælder for affaldsprodukter på bilag 1.
Kort tilladelse Det er ikke hensigten, at tilladelsen skal gengive  

 bekendtgørelsens kapitler 3 - 7. I den simpleste form for tilladelse er det  

 tilstrækkeligt, at det pågældende affaldsprodukt identificeres, eventuelt med  

 angivelse af årligt fremkomne mængder, samt at tilladelse meddeles med  

 henvisning til bekendtgørelsen.
Såvel affaldsbehandler som affaldsbruger er  

 forpligtet til at gøre sig bekendt med og overholde bekendtgørelsen.
Det vil  

 dog være en god service fra amtsrådets side, hvis der som bilag til  

 tilladelsen vedlægges et eksemplar af bekendtgørelsen.
 Skærpede vilkår Skærpede vilkår kan f.eks. være vilkår om lavere  

 dosering end de generelle doseringskrav i § 14, begrundet i et indhold af  

 chlorid eller andre stoffer.
Hvis der meddeles skærpede eller yderligere vilkår, skal disse vilkår  

 eksplicit formuleres i tilladelsen, og det skal klart fremgå af tilladelsen,  

 hvilke af de skærpede/yderligere vilkår, der skal overholdes af  

 affaldsbehandler, og hvilke, der skal overholdes af bruger.
Det skal som  

 udgangspunkt lægges til grund, at vilkår, som naturligt knytter sig til  

 bestemmelserne i bekendtgørelsens kapitler 3 og 4, skal overholdes af  

 affaldsbehandler.
Tilsvarende vilkår, der knytter sig til kapitlerne 5 og 6,  

 overholdes af affaldsbruger.
 Det understreges, at amtsrådet ikke kan meddele mere lempelige vilkår end  

 bekendtgørelsens generelle vilkår, f.eks. tillade større dosering end tilladt  

 i § 14.
 Embedslægen og Veterinærdirektoratet I henhold til § 20 skal  

 amtsrådet indhente udtalelse fra embedslægen og Veterinærdirektoratet, inden  

 afgørelse træffes.
 Herigennem får embedslægen og Veterinærdirektoratet mulighed for at gøre  

 opmærksom på eventuel sundhedsmæssig og veterinær lovgivning, som kan sætte  

 begrænsninger for anvendelsen af et givet affaldsprodukt til jordbrugsformål.  

 I henhold til § 3 skal bekendtgørelsens regler vige, hvis de strider mod  

 Landbrugsministeriets og Veterinærdirektoratets bestemmelser om forebyggelse  

 og bekæmpelse af husdyrsygdomme.
Også i sager, hvori, der ikke er lovgivning, bør amtsrådet følge  

 henstillinger fra embedslæge og Veterinærdirektorat.
Sådanne henstillinger  

 kan udmøntes i afslag, eller i meddelse af tilladelse med skærpede eller  

 yderligere vilkår, jf. § 19, stk. 2.
 Ændring eller tilbagekaldelse  I henhold til § 21 kan amrådets  

 tilladelse, meddelt efter § 19, til enhver tid af amtsrådete ændres eller  

 tilbagekaldes uden erstatning.
 Bestemmelsen er en konsekvens af miljøbeskyttelseslovens § 11, stk. 3,  

 hvori det hedder:
»Tilladelse, meddelt efter stk. 1 og 2, kan til enhver tid ændres  

 eller tilbagekaldes uden erstatning, når det måtte vise sig ønskeligt at  

 hensyn til fare for forurening af vandforsyningsanlæg, gennemførelse af en  

 ændret spildevandsafledning i overensstemmelse med en plan efter § 61 f,  

 eller når hensynet til miljøbeskyttelsen i øvrigt gør det ønskeligt.  

 Tilsvarende gælder for forhold, som med eller uden tilladelse var lovlige ved  

 lovens ikrafttræden.« 9. Tilsyn og håndhævelse Kommunalbestyrelsens tilsyn, § 22 Miljøbeskyttelseslovens § 48,  

 stk. 3, fastslår, at den myndighed, som i henhold til lovens kapitel 5  

 godkender en forurenende virksomhed, også automatisk fører tilsyn med reglers  

 og vilkårs overholdelse.
I bekendtgørelsen følger denne systematik ikke.
For at affaldsbehandling  

 og brug skal kunne ske uafhængigt af hinanden, har man givet afkald på  

 muligheden for, at samme myndighed fører tilsyn med såvel behandling som brug  

 af et affaldsprodukt.
 Uanset, hvem der godkender en virksomhed, vil tilsynet i henhold til denne  

 bekendtgørelses område være opdelt mellem kommunalbestyrelse og amtsråd.
 Det er kommunalbestyrelsen, der i henhold til § 22 fører tilsyn med, at  

 bruger opbevarer og anvender et affaldsprodukt i overensstemmelse med  

 reglerne i § 13 og §§ 14 - 17.
Tilsyn med vilkår Har amtsrådet i en tilladelse til anvendelse af  

 et affaldsprodukt i henhold til § 19 givet vilkår for anvendelsen, er det  

 ligeledes kommunalbestyrelsen, der fører dette tilsyn.
Sådanne vilkår vil i  

 øvrigt, jf. § 9, stk. 2, fremgå af deklarationen, som fremsendes til  

 kommunalbestyrelsen.
Tilsyn med egen produktion og anvendelse I visse tilfælde vil en  

 kommunalbestyrelse, der anvender slam fra eget rensningsanlæg på egne jorder  

 være både affaldsbehandler, bruger og tilsynsmyndighed på samme tid.
En sådan  

 situation rummer mulighed for en vis interessekonflikt.
Dels har kommunen  

 interesesser i at komme af med slammet på en nem og billig måde, dels skal  

 kommunalbestyrelsen føre et korrekt tilsyn - med sig selv - i henhold til  

 bekendtgørelsen.
 Det er imidlertid Miljøstyrelsens opfattelse, at situationer af denne art  

 ikke er af en sådan karakter, at de kan begrunde en regel om, at  

 tilsynskompetencen overgår fra kommunalbestyrelse til amtsråd.
 Kompetenceforskydning Henvisningen generelt i § 25 til  

 miljøbeskyttelseeslovens kapitel 7, som indeholder en  

 kompetenceforskydningsregel, er i sig selv ikke nok til at kunne overføre  

 tilsynet fra kommunalbestyrelsen til amtsrådet.
Anvendelse i skove Bestemmelsen i § 22 indeholder kun en direkte  

 henvisning til kapitlerne 5 og 6, samt § 19, og regulerer således ikke den  

 situation, hvor amtsrådet i medfør af bekendtgørelsens § 5, stk. 2, har  

 meddelt en tilladelse til anvendelse af det affaldsprodukt i skove.
Tilsynet  

 med en sådan anvendelse, herunder overholdelsen af de vilkår, der måtte være  

 udstedt, påhviler kommunalbestyrelsen, jf. miljøbeskyttelseslovens § 48, stk.  

 1.
 Amtsrådets tilsyn Amtsrådet forpligtelse i henhold til § 23 er at  

 påse, at affaldsbehandleren overholder de kontrol- og produktkrav, som er  

 anført i kapitel 3. Det samme gælder reglerne om afhændelse i kapitel 4.
 Tilsyn med kvaliteten Kvaliteten af de produkter, som anvendes til  

 dyrkningsformål er således amtsrådets ansvarsområde, og amtsrådet vil i den  

 ovenfor beskrevne situation, hvor kommunalbestyrelsen optræder som  

 affaldsbehandler, skulle føre tilsyn med, at kommunalbestyrelsen udfører de  

 pålagte forpligtelser korrekt.
 Tilsyn efter § 19 Har amtsrådet i en tilladelse efter § 19 fastsat  

 vilkår i henhold til kapitlerne 3 og 4, fører amtsrådet tillige dette tilsyn.
 Påbud ved gener eller forurening Bestemmelsen i § 24 giver  

 tilsynsmyndigheden en generel adgang til at meddele påbud i tilfælde af, at  

 opbevaring eller anvendelse af et affaldsprodukt giver eller kan give  

 anledning til ikke-uvæsentlige gener eller forurening.
 Det bemærkes, at risikoen for gener eller forurening i sig selv er nok til  

 at udløse et påbud.
 Opbevaring og anvendelse Den praktiske hovedregel vil være, at det  

 er kommunalbestyrelsen, der meddeler et påbud, idet bestemmelsen taler om  

 opbevaring eller anvendelse af et affaldsprodukt, hvilket ifølge § 22 er  

 kommunalbestyrelsens ansvarsområde.
Miljøfremmede stoffer Det kan dog ikke udelukkes, at det i visse  

 situationer vil være amtsrådet, som meddeler et påbud.
F.eks. vil amtsrådet  

 ved mistanke om, at et affaldsprodukt indeholder et miljøfremmed stof, kunne  

 bestemme, at der skal analyseres herfor, jf. § 7, stk. 3. Bekræftes denne  

 mistanke gennem analyseresultaterne, vil amtsrådet kunne påbyde, at  

 anvendelsen af det pågældende affaldsprodukt skal ske under hensyntagen til  

 det miljøfremmede stof, herunder risikoen for forurening af grundvandet.
 Kun påbud ved lovlige forhold Det bemærkes, at ulovlige forhold  

 ikke kræver, at tilsynsmyndigheden griber ind i medfør af § 24, stk. 1, idet  

 paragraffen kun regulerer de lovlige forhold, som giver anledning til gener  

 eller forurening.
 Ulovlige forhold Forhold, som i sig selv er ulovlige, kræver blot,  

 at tilsynsmyndigheden påtaler dette over for forureneren og meddeler, at det  

 ulovlige forhold skal bringes til ophør straks, jf. miljøbeskyttelseslovens §  

 50a, stk. 1.
Forbud Bestemmelsen i stk. 2 medfører, at tilsynsmyndigheden kan  

 nedlægge forbud mod en konkret anvendelse af et affaldsprodukt.
De opregnede  

 situationer er sideordnede, og vil derfor hver især kunne begrunde, at  

 tilsynsmyndigheden skrider ind.
Virkemidler Den generelle henvisning i § 25 til  

 miljøbeskyttelseslovens kapitel 7 bevirker, at tilsynsmyndigheden kan anvende  

 de virkemidler, som nærmere er beskrevet heri.
Det gælder bl.a.  

 selvhjælpshandlinger, muligheden for politiets bistand, offentlige personer  

 eller myndigheders adgang til fast ejendom, samt forureningens  

 oplysningspligt.
Kompetence/kapitel 5 2 bekendtgørelser har i øvrigt betydning for  

 bekendtgørelse om »Anvendelse af slam, spildevand og kompost mv. til  

 jordbrugsformål«.
Det gælder således bekendtgørelse nr. 783 af 21.  

 november 1986 om »Godkendelse af særligt forurenende virksomheder  

 mv.« (godkendelsesbekendtgørelsen), samt bekendtgørelse nr. 784 af 10.  

 december 1987 om »Begrænsning af udledning af kvælstof og fosfor til  

 vandløb, søer og havet med spildevand fra industrielle virksomheder mv.«  

 (industribekendtgørelsen).
 For godkendelsesbekendtgørelsens vedkommende har den betydning ved  

 meddelelse af udsprøjtningstilladelse efter § 19 i bekendtgørelse om  

 »Anvendelse af slam, spildevand og kompost mv. til  

 jordbrugsformål«, idet amtsrådet for de ikke-a-mærkede virksomheder  

 bliver godkendelsesmyndighed i henhold til kapitel 5 i lov om  

 miljøbeskyttelse.
For industribekendtgørelsens del skulle amtsrådet tidligere meddele  

 tilladelser til udsprøjtning i henhold til bestemmelserne heri, men da  

 bekendtgørelse om »Anvendelse af slam, spildevand og kompost mv. til  

 jordbrugsformål« udtømmende regulerer forholdet, er sådan tilladelse  

 derfor ikke længere nødvendig.
Miljøstyrelsen har for disse forhold i en  

 cirkulæreskrivelse af 12. juni 1990 til samtlige amtsråd og  

 kommunalbestyrelser redegjort nærmere herfor.
10. Beslutning og klage Forvarsling Henvisningen til miljøbeskyttelseselovens kapitel 10  

 medfører, at bl.a. et påbud i henhold til § 24 skal forvarsles, og at der  

 skal fastsættes en frist for efterkommelse af et påbud.
Aktindsigt mv.
Reglerne om aktindsigt og adressatens ret til at  

 udtale sig skal ligeledes overholdes, jf. miljøbeskyttelsesloven, §§ 67 og  

 68.
 Klagefristen Klagefristen for afgørelser, truffet i henhold til  

 bekendtgørelsen, er 4 uger, regnet fra den dag, afgørelsen er meddelt den  

 pågældende, jf. § 27, stk. 1, og henvisningen her til miljøbeskyttelseslovens  

 kapitel 11.
Klage Med indførelse af § 27 har Miljøstyrelsen forladt det  

 synspunkt, at alle sager - uanset deres størrelse - kan påklages til  

 styrelsen.
Afgrænsningen af klageadgangen er formuleret negativt, idet det er  

 nævnt, hvilke sager der ikke kan påklages.
Amtsrådets afgørelser om analyseparametre og hyppighed, samt tilladelser i  

 henhold til § 19, tillige med påbud, kan ikke påklages.
Undtaget herfra er  

 dog sager efter §§ 19 og 24, hvis det drejer sig om mere end 10.000 tons  

 affaldsprodukt pr. år, beregnet som våd vægt.
 Kommunalbestyrelsens påbud i medfør af § 24 kan ikke påklages, uanset  

 størrelsen af den pågældende affaldsproduktion.
Andre afgørelser vil i princippet kunne påklages.
Det gælder således  

 amtskommunale afgørelser, jf. § 5, stk. 2, om tilladelse til anvendelse i  

 skove, § 21 om tilbagekaldelser af meddelte tilladelser, samt en afgørelse  

 om, at en markstak skal være overdækket, jf. § 27, stk. 1.
 Man skal være opmærksom på, at kommunale påbud om at bringe et faktisk  

 forhold i overensstemmelse med lovgivningen ikke er egentlige afgørelser og  

 derfor ikke kan påklages.
 § 27,  stk. 2, indeholder en regel, der afskærer  

 yderligere klageadgang, når Miljøstyrelsen her truffet sin afgørelse.
Bilag 1 Miljøstyrelsen har ved udformningen af bilag 1 ikke villet  

 skabe et statisk system for affaldsprodukter, hvorfor det i § 28 er bestemt,  

 at Miljøstyrelsen kan ændre bilaget.
Man kan således tænke sig, at listen  

 forøges eller reduceres i takt med den tekniske og miljømæssige udvikling.
11. Straf Bestemmelserne i bekendtgørelsen er direkte strafsanktionerede, dvs. at  

 påbud om lovliggørelse ikke er en forudsætning for at kunne straffe  

 overtrædelse af bekendtgørelsen.
 Vedrørende politianmeldelse, efterforskning og tiltalerejsning mv.  

 henvises til Miljøministeriets cirkulære af 10. maj 1985 om håndhævelse af  

 miljøbeskyttelsesloven.
12. Ikrafttræden og overgangsbestemmelser Ophævelse af gældende regler Med ikrafttræden af bekendtgørelsen  

 1. januar 1990 ophæves hele den tidligere bekendtgørelse om »Anvendelse  

 af slam i landbruget«, jf. bekendtgørelse nr. 574 af 14. november 1984.
 De tidligere regler i ferskvandsdambrugsbekendtgørelsens § 10, stk. 1 og  

 2, om forbud mod udbringning på visse arealer, forbud mod udbringning i visse  

 perioder, doseringsmængder, aftalekrav samt reglen om, at amtsrådet kan  

 fastsætte mere vidtgående vilkår, ophæves ligeledes.
 Reglen i husdyrgødningsbekendtgørelsens § 25, stk. 2, om at der ikke samme  

 år og på samme areal må udbringes både husdyrgødning og slam, spildevand  

 eller lignende, ophæves, da der i bekendtgørelsens § 14, stk. 1, nu er gjort  

 op med, hvor stor næringsstoftilførslen med de pågældende affaldsprodukter og  

 husdyrgødningen tilsammen må være.
Ændrede grænseværdier Opmærksomheden henlededs på, at der ikke i  

 bekendtgørelsens § 30 er anført de ændrede doseringskrav og  

 tungmetalgrænseværdier, som vil være gældende for henholdsvis høst 1993 og 1.  

 juli 1995, da bestemmelserne direkte fremgår af § 14, stk. 2, og bilag 2,  

 pkt.
D.
Overgangsbestemmelser Bestemmelsen i § 31 sondrer mellem  

 affaldsprodukter, som er på bilag 1, og dem, som ikke er det.
I tilladelser  

 om anvendelse af affaldsprodukter, omfattet af bilag 1, og hvortil der  

 tidligere er meddelt en tilladelse, erstattes disse regler af  

 bekendtgørelsens kapitler 3- 7, jf. § 31, stk. 2.
Tilladelser til anvendelse af affaldsprodukter, som ikke er på bilaget, er  

 fortsat gyldige.
Dog gælder der for disse, at amtsrådet har frist til inden  

 1. januar 1993 at tage dem op til revision.
 Affaldsprodukter, som tidligere har kunnet anvendes efter generelle  

 regler, f.eks. slam fra virksomheder med andet spildevand end husspildevand,  

 skal ligeledes revideres inden 1. januar 1993.
 For sager, som måtte versere i det administrative system, gælder de  

 anførte regler tilsvarende.
13. Bekendtgørelsens bilag 1 Liste over affaldsprodukter med jordbrugsmæssig værdi, som kan  

 anvendes uden forudgående tilladelse efter reglerne i bekendtgørelsen På bekendtgørelsens bilag 1 er anført de affaldsprodukter, som uden  

 forudgående tilladelse kan anvendes til jordbrugsformål efter bestemmelserne  

 i kapitlerne 3 - 7.
 Affaldsprodukterne er opstillet i 4 grupper: A, B, C og D, efter  

 tiltagende hygiejnisk risiko, jf. bilag 3.
Vegetabilske affaldsprodukter, pkt.
A Under pkt.
A placeres  

 ethvert vegetabilsk affaldsprodukt, som alene er behandlet mekanisk/fysisk,  

 eller ved normal biologisk omsætning.
Ved anvendelse af kemikalier og  

 hjælpestoffer, f.eks. ekstraktionsmidler eller stabilisatorer, skal amtsrådet  

 vurdere, om affaldproduktet kan anvendes til jordbrugsformål i henhold til §  

 19.
 I mange tilfælde vil anvendelsen af hjælpestoffer være uproblematisk.  

 Efter amtsrådets vurdering og tilladelse vil det pågældende affaldprodukt  

 kunne anvendes til jordbrugsformål inden for amtet lige så frit, som hvis det  

 var omfattet af bilag 1.
Slam og processpildevand, der fremkommer uden for et kloakopland, er  

 ligeledes omfattet af punkt A.
Der gøres opmærksom på, at virksomheder, der  

 er beliggende i et kloakopland, er forpligtet til at aflede spildevandet til  

 det kommunale kloaknet, jf. bekendtgørelse nr. 248 af 15. maj 1986, § 14.
Animalske affaldsprodukter, pkt.
B Under pkt.
B placeres slam fra  

 en række specifikt nævnte brancher med animalsk produktion.
Slam fra de  

 nævnte virksomheder kan således uproblematisk anvendes til jordbrugsformål,  

 idet det forudsættes, at affaldsprodukterne opstår under normale  

 produktionsforhold.
Visse typer fast affald fra slagterier kan som hidtil udbringes på  

 landbrugsjord som hudsyrgødning.
Dette gælder organisk affald fra slagterier,  

 bestående af mave- og tarmindhold fra tarmrensning, samt gødning, strøelse  

 mv. fra vogne og staldområder.
Materialet kan være opsamlet tørt, eller taget  

 fra på spildevandssigter.
Kildesorteres husholdningsaffald, pkt.
C Kildesorteret affald fra  

 husholdninger, institutioner og private virksomheder, bestående af madrester,  

 kaffefiltre, bleer og lignende, er optaget under pkt.
C.
Herved forstås den  

 organiske fraktion af affaldet.
 Afhængigt af behandlingsmetoden kan den organiske fraktion helt eller  

 delvis omfatte følgende materialer: Blomsteraffald, ren pottemuld, madrester  

 (uden emballage), sovs, ben, skræller og rester af frugt, grøntsager, nødder  

 og lignende, kaffegrums og -filtre, theblade og -poser , æggeskaller, vådt  

 papir og pap uden tryksværte, servietter, køkkenruller og lignende, vatbind  

 og papirbleer.
Ved kildesorteringen frasorteres organiske materialer i en fraktion for  

 sig.
Denne fraktion indsamles herefter separat fra det øvrige affald.
Af  

 hensyn til tungmetalindholdet bør støvsugerposer, samt aske fra brændeovne og  

 lignende, ikke komme i den organiske fraktion.
 Det kildesorterede affald kan ikke anvendes direkte, men efter behandling,  

 f.eks. i biogasanlæg og komposteringsanlæg, hvilket fremgår af de hygiejniske  

 bestemmelser i bilag 3.
 Ved kildesorteret affald fra private virksomheder forstås alene den  

 organiske fraktion fra køkkener, kantiner og lignende på private  

 virksomheder, sorteret og behandlet efter ovennævnte retningslinjer.  

 Opmærksomheden henledes på bekendtgørelse nr. 883 af 11. decemnber 1986.  

 Ifgølge denne bekendtgørelse skal alt madaffald fra storkøkkener med over 100  

 kg affald om ugen samles ind og oparbejdes til dyrefoder.
Spildevandsslam, pkt.
D Ved slam forstås de restprodukter, som  

 fremkommer ved spildevandsrensning, bortset fra sand, fedt og ristestof.
Under pkt.
D er optaget slam, som tidligere blev reguleret af  

 bestemmelserne i bekendtgørelse nr. 574 af 14. november 1984 om  

 »Anvendelse af slam i landbruget«.
Dog er slam fra private  

 rensningsanlæg taget ud, medmindre rensningsanlægget alene behandler  

 husspildevand.
En del af de slamtyper, som er taget ud fra pkt.
D, er i stedet anført  

 under pkt.
A eller pkt.
B.
Tilbage er slam fra rensningsanlæg på visse  

 virksomheder, f.eks. virksomheder med kemisk fabrikation.
Slam fra disse  

 rensningsanlæg er ikke optaget på bilag 1 og kan således ikke anvendes til  

 jordbrugsformål uden amtsrådets tilladelse i henhold til § 19.
14. Bekendtgørelsens bilag 2 Græneværdier og analyseparametre Tungmetalgrænseværdier Der er 2 sæt grænseværdier for cadmium, kviksølv,  

 bly og nikkel: Tabel 1 og tabel 2. Grænseværdierne angives med 2 forskellige  

 måleenheder i de 12 tabeller.
Der kræves kun, at grænseværdierne i den ene af  

 de 2 tabeller overholdes.
Affaldsbehandler kan vælge enten at overholde tabel  

 1 eller tabel 2.
Begrundelsen for at indføre 2 forskellige sæt grænseværdier med hver sin  

 måleenhed er, at der på grundlag af de hidtidige erfaringer med regulering af  

 den jordbrugsmæssige anvendelse af affaldsprodukter har vist sig en tendens  

 til, at organisk affald fordeler sig i 2 grupper.
Gruppe 1 reguleres mest  

 hensigtsmæssigt efter tabel 1, og gruppe 2 efter tabel 2.
 De 2 grupper af organiske affaldsprodukter kan beskrives således:
Lav gødningsværdi, tabel1 Gruppe 1: Organiske  

 affaldsprodukter med relativ lav gødningsværdi.
Det er nødvendigt at dosere i  

 relativt store mængde, hvis der skal oopnås en jordbundsmæssig virkning. (Dog  

 må der ikke doseres mere end 100 tons tørstof pr. ha for en 10-årig periode,  

 jf. dog § 14, stk. 4.) Affaldsprodukter af denne type vil ofte blive udlagt oven på jorden,  

 således at der ikke sker opblanding i dyrkningslaget.
Ved fastsættelse af  

 grænseværdier er disse affaldsprodukter sidestillet med jord.
 Til gruppe 1 hører visse plantematerialer og kompostprodukter.
Høj gødningsværdi, tabel 2 Gruppe 2: Organiske  

 affaldsprodukter med relativ høj gødningsværdi, specielt et højt indhold af  

 fosfor.
Disse affaldsprodukter kan - og skal - doseres i relativt små  

 mængder, tilpasset efter afgrødens kortsigtede behov for  

 plantenæringsstoffer.
Ved fastsættelsen af grænseværdier for disse affaldsprodukter er der  

 således taget højde for den lavere tilførsel af affaldsstoffer.
Fosforholdige  

 affaldsprodukter tilstræbes med tiden at sidestilles med anden fosforgødning  

 med hensyn til indholdet af cadmium.
 Til gruppe 2 hører spildevandsslam.
 Berigede affaldsprodukter Eventuelle, berigede affaldsprodukter,  

 fremkommet ved, at et affaldsprodukt med lav gødningsværdi tilsættes  

 fosforholdig gødning, kan henhøre under gruppe 2.
 Hvis videre behandling består i blanding med fosfor, udvundet af råfosfat,  

 gælder skærpede krav til cadmiumindholdet, jf. § 1, stk. 2, i bekendtgørelse  

 nr. 223 af 5. april 1989 om »Indhold af cadmium i fosforholdig  

 gødning«.
 I praksis vil et affaldsprodukt, henhørende under den ovenfor nævnte  

 gruppe 1 have rimelige chancer for at overholde værdierne i tabel 1, mens  

 produktet vanskeligt kan overholde tabel 2. Det omvendte vil gøre sig  

 gældende for affaldsprodukter, henhørende under gruppe 2.
Denne tendens må forventes at blive forstærket efter 1. juli 1995, hvor de  

 mere restriktive grænseværdier træder i kraft.
I perioden indtil 1. juli 1995  

 vil mange affaldsprodukter forventes at kunne overholde både tabel 1 og tabel  

 2.
 Vurdering af analyseresultater Ved vurderingen af, om et  

 affaldsprodukt overholder grænseværdierne, kan det accepteres, at enkelte  

 analyseresultater viser mindre overskridelser.
Ud af mindst 5 prøver skal analyseresultaterne fra mindst 75% ligge under  

 grænseværdierne.
Dog må en enkelt prøve ikke overskride en grænseværdi med  

 mere end 50%.
Lovlig overskridelse Hvis analysen overskrider en grænseværdi med  

 under 50%, kan afhændelse af produktet lovligt fortsætte de følgende 6  

 måneder, medmindre amtsrådet bestemmer andet.
Når de 6 måneder er gået, skal  

 der atter udtages en repræsentativ prøve, og hvis der igen måles en  

 overskridelse, som er mindre end 50% for samme tungmetal, kan  

 affaldsbehandler ikke uden videre fortsætte med at afhænde produktet, idet 2  

 prøver ud af 5 udgår mere end 25%. Affaldsbehandler kan således ikke  

 dokumentere, at mindst 75% af analyseresultaterne overholder grænseværdien.
 Amtsrådet bør vurdere, om affaldsproduktet fortsat kan udbringes,  

 eventuelt efter en tættere prøvetagning (§ 7, stk. 1, pkt. 3) og efter krav  

 om, at prøvetagning foretages på et laboratorium (§ 7, stk. 12, pkt. 4).
 Ulovlig overskridelse Hvis der måles en overskridelse på mere end  

 50%, kan det pågældende affaldsparti ikke lovligt afhændes til  

 jordbrugsformål.
 Tungmetalskrav for privat havebrug For affaldsprodukter, som  

 afhændes til privat havebrug, er grænseværdien for bly skærpet i forhold til  

 blyværdien ved afhændelse til jordbrug, og der er desuden indført en  

 grænseværdi for arsen.
 Udeladelse af analyseparametre Udeladelse af analyseparametre, jf.  

 bilag 2, H, kan kun ske efter amtsrådets beslutning, jf. § 7, stk. 2. Den i  

 bilag 2, H, nævnte grænse mellem små og store rensningsanlæg er en følge af  

 EF's slamdirektiv.
 I sin yderste konsekvens kan amtsrådet beslutte, at der overhovedet ikke  

 skal analyseres for tungmetaller i et affaldsprodukt, dog ikke i slam fra  

 rensningsanlæg større end 5.000-personækvivalenter.
 Analyser af slam fra septiktanke, indsamlet ved tømningsordninger, kan  

 foretages ved stikprøver, såfremt variationen i analyserne ikke er for stor.
 Analysemetode Analyse af tungmetaller foretages ved  

 atomabsorptionsspektrometri efter forudgående oplukning med halvkoncentreret  

 salpetersyre i henhold til metode, angivet i Dansk Standard, DS 259.
I bekendtgørelsens bilag 2, jf. pkt.
I, er der en trykfejl.  

 Påvisningsgrænsen for metal må ikke være højre end 10% af den relevante  

 grænseværdi.
15. Bekendtgørelsens bilag 3 Hygiejniske krav til affaldsprodukter Smittespredning En række af de affaldsprodukter, som reguleres af  

 bekendtgørelsen, indeholder sygdomsfremkaldende smittekim.
Ved korrekt  

 behandling og håndtering er risikoen for smittespredning som følge af  

 anvendelse af affaldsprodukter til jordbrugsformål dog yderst ringe.
Lugtgener De hygiejniske forhold omfatter desuden risiko for  

 lugtgener og æstetiske gener.
Selv efter total hygiejnisering kan der opstå  

 lugtgener og æstetiske gener som følge af uhensigtsmæssig opbevaring eller  

 anvendelse.
 Hygiejnisk risiko Graden af hygiejnisk risiko afhænger i hovedtræk  

 af 3 faktorer:
 1. Affaldets art.
 2. Behandling/hygiejnisering hos affaldsbehandler.
 3. Opbevaring og anvendelse hos bruger.
Til en given affaldstype og en given hygiejniseringsgrad vil der svarer en  

 række større eller mindre (eventuelt ingen) restriktioner i tilknytning til  

 opbevaring og anvendelse.
Denne sammenhæng er opstillet i et skema i bilag 3.  

 Disse restriktikoner skal overholdes, idet den hygiejniske risiko ved  

 opbevaring og anvendelse ellers vil være for stor.
 Skemaets opbygning Affaldstyperne er anført i skemaets lodrette  

 akse med samme inddeling, A, B, C og D, som i bekendtgørelsens bilag 1. Som  

 udgangspunkt øges den hygiejniske risiko i rækkefølgen A til D.
Hygiejniseringsgrad Hygiejniseringsgraden er anført i skemaets  

 vandrette akse.
Første felt »ikke-behandlet« svarer til, at  

 produktet anvendes »råt« uden nogen form for hygiejnisering.
I de  

 følgende 3 felter stiger hygiejniseringsgraden trin for trin.
Anvendelseskrav Et »+» i et felt betyder, at det  

 pågældende affaldsprodukt med den pågældende hygiejnisering kan anvendes til  

 jordbrugsformål uden hygiejnisk begrundede restriktioner.
I de felter, hvor  

 der ikke er »+», er de hygiejniske restriktioner anført.
Blanding af affaldsprodukter Ved blanding af flere typer skal de  

 mest restriktive krav overholdes.
Det er dog muligt at lade de enkelte  

 affaldsstoffer, f.eks. slam, gennemgå en kontrolleret hygiejnisering inden  

 blanding, f.eks. med husdyrgødning, således at det ikke bliver hele mængden,  

 der skal hygiejniseres ved den højere temperatur.
 Til skemaet hører 2 fodnoter, som mere nøjagtigt definerer  

 anvendelsesrestriktionerne, samt 5 definitioner, herunder definitionerne på  

 de forskellige hygiejniseringsformer.
 Hygiejniseringskravene og de dertil knyttede anvendelsesrestriktioner er  

 dels overført fra den tidligere slambekendtgørelse og dels formuleret på  

 grundlag af Veterinærdirektoratets tilkendegivelser i forbindelse med  

 spørgsmål om affaldsbehandling i komposteringsanlæg og biogasanlæg.
Det Veterinære Følgeprogram De hygiejniske forhold undersøges  

 nærmere i Det Veterinære Følgeprogram, som er igangsat af  

 Koordineringsudvalget for Biogasfællesanlæg.
Kommende resultater herfra kan  

 eventuelt føre til revision af bilag 3, idet omskrivning til mere operative  

 forskrifter er ønskelig.
Stabilisering Stabilisering er i bilag 3 anført som den laveste  

 hygiejniseringsgrad.
Det kan ikke altid afgøres, om et affaldsprodukt er  

 stabiliseret, da der er tale om en gradvis overgang fra råt til stabiliseret,  

 organisk materiale.
 Stabilisering har til formål at reducere lugt og patogenkoncentration,  

 samt mængden af organisk materiale, som kræver yderligere nedbrydning.  

 Biologisk stabiliseret, organisk materiale er reduceret i vægt i forhold til  

 det ustabiliserede materiale på grund af bortgang af CO2 og (ved anaerob  

 stabilisering) methan.
Kontrolleret kompostering I forbindelse med afgørelse af konkrete  

 sager om kompostering af kildesorteret husholdningsaffald har  

 Veterinærdirektoratet anerkendt kontrolleret kompostering som en høj grad af  

 hygiejnisering.
Kontrollen består af daglige temperaturmålinger, som viser en  

 temperatur på mindst 55 grader C i mindst 2 uger, gældende for hele bunken.
Kontrolleret hygiejnisering Med kontrolleret hygiejnisering ved  

 mindst 70 grader C i mindst 1 time opnås en smitstofreduktion, der tillader  

 spredning af affaldet på landbrugsjord, uden at der under normale forhold er  

 nogen smittefare.
Denne tilstand vil normalt ikke opnås ved almindelig  

 kompostering, især ikke i de ydre lag af en kompostmile, idet den producerede  

 varme hele tiden bortledes.
 Hygiejniseret og ikke-hygiejniseret materiale skal holdes adskilt, således  

 at afsmitning ikke kan finde sted.
 Efter kontrolleret hygiejnisering kan alle de affaldsprodukter, der er  

 optaget på bilag 1, anvendes uden hygiejnisk begrundede restriktioner.
 Udspredning af slam mv. af rent vegetabilsk oprindelse anses for at være  

 uden fare for mennesker og husdyr.
Plantesygdomme I bilag 3 ses der bort fra, at der i nogle tilfælde  

 kan være risiko for overførsel af plantesygdomme.
For eksempel bør der ikke  

 udsprøjtes spildevand fra kartoffelmelsindustri på kartoffelmarker.
Mejerislam Mejerislam og mejerispildevand henhører under pkt.
A.  

 Anvendelse på foderafgrøder i vækst kan dog ikke anbefales.
Slam mv. fra animalsk produktion Anvendelse af slam fra slagterier  

 mv. indebærer en potentiel smitterisiko, hvis slammet kommer i direkte  

 kontakt med afgrøden.
En sådan kontakt forhindres, hvis slammet nedbringes i  

 jord umiddelbart efter tilførsel.
 Ved nedbringning forstås enhver form for jordbehandling, som medfører  

 opblanding af det tilførte slam med dyrkningsjorden.
Ålespildevand Spildevand fra recirkulerende anlæg til opdræt af  

 fisk hører også under punkt B.
Dette spildevand kan umiddelbart anvendes til  

 jordbrugsformål, dog ikke til fortærbare afgrøder.
Kildesorteret affald Kildesorteret affald fra husholdninger,  

 institutioner mv. anvendes ofte efter kompostering eller afgasning.
Disse  

 behandlingsformer giver imidlertid ikke tilstrækkelig garanti for, at det  

 færdigbehandlede produkt kan anvendes på fortærbare afgrøder unden hygiejnisk  

 risiko.
Uden særlige styrings- og kontrolsystemer kan kompostering og  

 afgasning kun anses for stabilisering, og anvendelsen af det behandlede  

 produkt må kun ske til de afgrøder, der er nævnt under fodnote (xx).
 Ved kompostering under kontrollerede forhold med daglige  

 temperaturmålinger i milen eller anlægget kan der sikres et hygiejnisk  

 niveau, som muliggør anvendelse uden voldsomme restriktioner.
Kontrolleret kompostering Efter kontrolleret kompostering ved 55  

 grader C i 2 uger kan kompost, fremstillet af kildesorteret  

 husholdningsaffald, således afhændes til havebrug.
Endvidere kan komposten  

 anvendes til alle landbrugsafgrøder, også foderafgrøder, idet der dog til  

 foderafgrøder skal ske udspredning og nedbringning før såning.
Begrænsningen  

 er anført i fodnote (x).
 Biogasanlæg Ved afgasning i biogasanlæg er det nødvendigt, at det  

 kildesorterede affald underkastes kontrolleret kompostering i tilknytning til  

 afgasningen, hvis det færdige produkt ønskes anvendt uden hygiejniske  

 restriktioner.
 Spildevandsslam For spildevandsslam er de hygiejniske forskrifter  

 de samme, som var gældende efter den tidligere slambekendtgørelse.
Råslam Ikke-behandlet spildevandsslam betegnes råslam.
Råslam  

 kommer normalt fra mindre, mekaniske rensningsanlæg, herunder septiktanke og  

 emcherbrønde.
Råslam må kun tilføres landbrugsjord ved direkte nedfældning 10  

 cm under jordens overflade.
Fodnote (xx) gælder for alt spildevandsslam og alle spildevandsslamholdige  

 produkter, bortset far det, der har været underkastet kontrolleret  

 hygiejnisering.
Således gælder fodnote (xx) også for anvendelse af råslam.  

 Der har indsneget sig en fejl i første kolonne, idet der mangler en  

 henvisning til fodnote (xx). Den begrænsning i afgrødevalg, som er indeholdt  

 i fodnoten, er direkte overført fra den tidligere slambekendtgørelse.
Mere vidtgående restriktioner Det bemærkes, at kompost,  

 fremstillet af en blanding af spildevandsslam og andet materiale, er under  

 lagt begrænsningen i fodnote (xx), også efter en temperatur på 55 grader C i  

 2 uger.
På dette punkt er der således tale om mere vidtgående begræsning for  

 spildevandsslam, end tilfældet er for kildesorteret husholdningaffald.  

 Kompost, fremstillet af materiale, hvori der indgår spildevandsslam, må  

 f.eks. ikke afhændes til anvendelse i privat havebrug.
 Kun efter kontrolleret hygiejnisering ved 70 grader C i mindst 1 time kan  

 spildevandsslam og produkter, der indeholder spildevandsslam, anvendes uden  

 restriktioner.
Iblanding af spildevandsslam Opmærksomheden henledes på, at  

 opbevaring af spildevandsslam i blanding med hysdyrgødning kan betyde, at  

 forudgående stabilisering af slammet må anses for uvirksom.
Blanding af  

 husdyrgødning og spildevandsslam hos bruger bør undgås.
16. Bekendtgørelsens bilag 4 Jordkvalitetskriterier og prøvetagnings- og analysemetode Ifølge EF-rådets direktiv af 12. juni 1986 om beskyttelse af miljøet,  

 navnlig jorden, i forbindelse med anvendelse i landbruget af slam fra  

 rensningsanlæg skal medlemslandene fastsætte grænseværdier for indholdet af 7  

 forskellige tungmetaller i jorden.
 Grænseværdierne, benævnt jordkvalitetskriterier, er anført i  

 bekendtgørelsens bilag 4.
Jordkvalitetskriterierne er fastsat som den øvre ende af niveauet for  

 baggrundsværdier i dansk landbrugsjord.
Værdierne er ca. halvt så store som  

 de værdier, der kan fastsættes i henhold til EF-direktivet.
 Analyse af tungmetaller foretages ved atomabsorptionsspektrometri efter  

 forudgående oplukning med halvkoncentreret salpetersyre i henhold til metode,  

 angivet i Dansk Standard, DS 259.
Bilag til vejledningen Affaldsbehandler:
Der stilles krav til affaldsbehandler med hensyn til produktkvalitet,  

 produktkontrol og i forholdet til myndighederne.
I korte træk gælder følgende  

 regler for affaldsbehandler:
1. Udarbejde deklaration (grænseværdier skal  

 overholdes), der skal følge produktet.
Kopi til  

 amtsråd/kommunalbestyrelse/bruger.
2. Analyser (produktkontrol) skal udføres efter en  

 fastlagt frekvens - som hovedregel hvert halve år.
Analyseresultater sendes  

 til amtsrådet.
 3. Hvert år skal amtsrådet underrettes om produkternes  

 specifikke anvendelsesformål det forudgående år.
4. Ved leverance over 10 tons (bagatelgrænse) skal  

 modtagerkommunen underrettes om modtager.
Deklaration vedlægges.
 5. Leverancer til privat havebrug, eller gødskning til  

 fortærbare afgrøder, stille hygiejniske krav til en lang række produkter.
 6. Afhændelse af affaldsprodukter, der ikke findes på  

 bilag 1 (positivlisten), kræver amtsrådets særlige tilladelse.
 7. Amtsrådet kan skærpe kravene over for såvel  

 affaldbehandler som bruger.
 Bruger:
Princippet om fri anvendelse af produkter på bilag 1 gælder under  

 forudsætning af, at en række krav overholdes.
Bruger skal overholde følgende:
 1. Angivne grænseværdier og eventuelt særligt vilkår,  

 stillet af amtsrådet (jf. deklarationen), samt eventuelt vilkår i amtsrådets  

 tilladelse til brug af affaldsprodukter i skove.
 2. Krav til opbevaringssted, hygiejniseringsgrad og  

 opbevaringskapacitet.
 3. Produkterne skal anvendes til  

 gødskningsformål og indgå i gødningsplanen.
 4. Doseringskrav (maksimale mængder pr. arealenhed).
 5. Udbringning skal ske i relation til afgrødernes  

 vækstsæson.
 6. Afstandskrav i forhold til udbringning nær ved  

 vandløb, boringer osv.
 7. Jordkvalitetskriterierne, angående  

 tungmetalkoncentrationerne i jorden skal overholdes.
 Myndigheder:
 Den administrative opgavefordeling er i korte træk følgende:
Stikordsregister (A)ffald Affaldsbehandler Affaldsproducent Affaldsprodukter Affaldstyper Afslag Afsvovlingsprodukter Aktindsigt mv.
Amtskommunen Amtsrådet Amtsrådets tilsyn Analyse Analysemetode Analyseparametre Analyseprogram Analyseresultater Animalske affaldsprodukter Ansvar Ansøgning Anvendelseskrav Arsen B erigede affaldsprodukter Biogasanlæg Biogasfællesanlæg Blandede produkter Blanding af affaldsprodukter Bly Brugerservice C admium Chlorid Citratopløseligt fosfor D eklaration Deklarationskrav Det Veterinære Følgeprogram Dispensation Doseringskrav E F's slamdirektiv EF-kommissionen Embedslægen F lyveaske Forarbejdning Forbud Forvarsling Forfor Friluftsinteresser G odkendelsesbekendtgørelsen Grænseværdier Gødningsloven Gødningsplanlægning Gødningsprodukt Gødningstilsyn Gødningsværdi Gødskningsbehov Gødskningsformål H almaske Havbundsmateriale Have- og parkaffald Husdyrgødning Husdyrgødningsbekendtgørelsen Husholdningsaffald Hygiejnisering Hygiejniseringsgrad Hygiejnisk risiko Hygiejniske krav Hygiejniske mål I ndberetning Indholdsstoffer Industribekendtgørelsen J ordbrugsmæssig anvendelse Jordforbedringsmiddel Jordkvalitetskriterier Jordprøver Jordprøvetagning K alium Kalktilstand Kemikalieforurenet jord Klage Kommunalbestyrelsen Kommunalbestyrelsens tilsyn Kompetence Kompost Kviksølv Kvælstof L ovlig overskridelse Lovlige forhold Lugtgener M arkstakke Meddelelsespligten Mejerislam Mellemforhandler Miljøbeskyttelsesloven Miljøfremmende stoffer Miljøskadelige stoffer Miljøstyrelsen Myndigheder N aturværdier Nikkel NPO-handlingsplanen Nye affaldsprodukter O kkerslam Olieforurenet jord Omregning til dyreenheder Opbevaring Opbevaring af husdyrgødning Opbevaringskapacitet Opgavefordeling Ophævelse af gældende regler Overgangsbestemmelser Overskridelse Overvågningsprogram §  19-tilladelser Perkolat Plantesygdomme Privat havebrug »Problematiske« affaldstyper Produktkrav Prøve Prøvetagning Prøvetagningshyppighed Påbud Påvisningsgrænse R epræsentativ prøve Restriktioner Råslam S eptiktanke Skove Skærpede vilkår Slagger Slam Smittespredning Spildevandsslam Stabilisering Straf T ilbagekaldelse Tilladelse Totalfosfor Totalkvælstof Tungmetalgrænseværdier Tungemtalværdier Tørstof Tørstoftilførsel U lovlige forhold Undtagelse for opbevaring V andindvinding Vandløbsloven Vandmiljøhandlingsplanen Vegetabliske affaldsprodukter Veterinærdirektoratet Veterinære analyser Veterinære bestemmelser Viderebehandling Virkemidler Væskeafgivende affaldsprodukt Væsketilførsel Æ ndrede grænseværdier Ændring Å lespildevand Registreringsblad Udgiver: Miljøstyrelsen, Strandgade 29, 1401 København K.
Serietitel, nr.: Vejledning fra Miljøstyrelsen, nr. 5 1990 Udgivelsesår: 1990 Titel: Affaldstoffer til jordbrugsformål Undertitel:
 Forfatter(e):
 Udførende institution(er):
 Resumee:
 Med henblik på en ensartet sagsbehandling i kommunerne og amterne i  

 forbindelse med administrationen af bekendtgørelse nr. 736 af 26. oktober  

 1989 om anvendelse af slam, spildevand og kompost m.v. til jordbrugsformål  

 har Miljøstyrelsen udarbejdet denne vejledning i forståelse og fortolknig af  

 bekendtgørelsen.
 Emneord:
lovgivning; jordbrug; slam; spildevand; kompost; kvalitetskrav; hygiejne;  

 tungmetaller; grænseværdier; husholdningsaffald; kommuner; amtskommuner,  

 tilsyn ISBN: 87-503-8592-5 ISSN: 0109-6375 Pris (inkl. 22% moms):
Format: AS5 Sideantal: 40 Md./år for redationens afslutning: juni 1990 Oplag: 1.700, genoptryk: 750 Andre oplysninger:
Tryk: Notex-Grafisk Service Center as Trykt på miljøpapir (* ) Henviser til, at deklarationskravet indgår i »Bekendtgørelse om  

 anvendelse af slam, spildevand og kompost mv. til jordbrugsformål«.
