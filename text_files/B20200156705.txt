Bekendtgørelse om tilladelse til nedgravning af pelsdyr I medfør af § 30, stk. 1, § 44, stk. 1, og § 67 i lov om hold af dyr, jf. lovbekendtgørelse nr. 38 af 15. januar 2020, fastsættes efter bemyndigelse i henhold til § 7, nr. 1, og § 10, stk. 1, nr. 1, i bekendtgørelse nr. 596 af 7. maj 2020 om Fødevarestyrelsens opgaver og beføjelser:
 § 1. Formålet med denne bekendtgørelse er at fastsætte bestemmelser om nedgravning af pelsdyr.
 § 2. I denne bekendtgørelse forstås ved pelsdyr mink og ildere for hvilke der er pligt til at lade sig registrere i det Centrale Husdyrbrugsregister.
 § 3.  Pelsdyr kan nedgraves på områder, der er udpeget af Naturstyrelsen.
 Stk. 2. Nedgravning, jf. stk. 1, skal ske efter Fødevarestyrelsens anvisninger.
 § 4. Bekendtgørelsen træder i kraft den 5. november 2020, kl. 20.00.
