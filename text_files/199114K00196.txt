Nr BTL 196 Betænkning over Forslag til lov om tilskud til produktudvikling af  

 jordbrugs- og fiskeriprodukter   

 Nr L 196 1991-92, 1. samling Afgivet af Landbrugs- og Fiskeriudvalget Afgivet: 19920409 Udvalget har behandlet lovforslaget i en række møder og har herunder haft samråd med industriministeren, der tillige med landbrugsministeren har besvaret spørgsmål fra udvalget.
 Endvidere har udvalget modtaget mundtlige og/eller skriftlige henvendelser  

 fra:
Dansk Erhvervsgartnerforening, Danske Husmandsforeninger, Danske Mejeriers Fællesorganisation, Danske Slagterier, De danske Landboforeninger og Landbrugsraadet.
 Der er af et flertal og af et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et mindretal (Socialdemokratiets og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et andet mindretal (Venstres og Det Konservative Folkepartis  

 medlemmer af udvalget) vil redegøre for sin stilling til lovforslaget og til  

 de stillede ændringsforslag ved 2. behandling.
 Et tredje mindretal (Socialistisk Folkepartis og Det Radikale  

 Venstres medlemmer af udvalget) indstiller lovforslaget til vedtagelse  

 med det under nr. 2 stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og stemmer  

 imod de stillede ændringsforslag.
 Baggrunden herfor er bl.a., at det er endnu et af disse planøkonomiske  

 forslag med masser af ministerbeføjelser og tilskud til forsøgsprojekter og  

 dermed statslig styring af nye projekter.
 Den slags forslag er Fremskridtspartiet imod.
 Det er under ingen omstændigheder den slags tiltag, dansk landbrug,  

 fiskerierhverv eller det øvrige erhvervsliv har brug for på længere sigt.
 Derfor er det en kortsigtet løsning, som kun giver yderligere bureaukrati  

 og mere administration både hos tilskudsmodtagere og i statsadministrationen.
Ændringsforslag Til § 20Af et mindretal (S), tiltrådt af et mindretal (KRF):
 1) Ordene »hvis projektet udnyttes kommercielt« udgår,  

 og i stedet indsættes: »hvis der opnås positiv indtjening ved  

 projektet«.
 Af et flertal (S, SF og RV), tiltrådt af et mindretal (KRF):
 2) Efter stk. 1 indsættes som nyt stykke:
»Stk. 2. For tilskud ydet i henhold til kapitel 2 bortfalder  

 kravet om tilbagebetaling, hvis tilskudsmodtageren afstår fra at søge  

 beskyttelse af enerettigheder til de nye produkter og  

 produktionsmetoder.« Bemærkninger Til nr. 1 Ændringsforslaget ændrer grundlaget for, hvornår der skal ske  

 tilbagebetaling af ydet tilskud, således at dette sker på baggrund af  

 indtjeningen ved projektet, jf. dog det foreslåede nye stk. 2.
Tilbagebetalingen vil blive fastsat således, at tilbagebetalingen svarer  

 til indtjeningen, dog maksimalt det udbetalte tilskud.
Hertil kan lægges  

 renter.
 Ved indtjening forstås dækningsbidrag 2, dvs. omsætningen fratrukket  

 råvareomkostninger, lønomkostninger, salgsomkostninger, herunder  

 markedsføringsomkostninger, distributionsomkostninger,  

 administrationsomkostninger samt udviklingsomkostninger.
 Til nr. 2 Ændringsforslaget sikrer, at tilskudsmodtageren, i de tilfælde  

 han afstår fra at søge beskyttelse af enerettigheder til nye produkter og  

 produktionsmetoder og således giver afkald på eventuel indtjening i  

 forbindelse med andres anvendelse af disse produkter og produktionsmetoder,  

 ikke er omfattet af tilbagebetalingsforpligtelsen, da udviklingsarbejdet  

 herved får en bredere samfundsmæssig udbredelse og betydning.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn Westh (S)  

 Birthe Hansen (SF) Jens Thoft (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Niels Højland (FP) Marianne Jelved  

 (RV) Lysholm Christensen (KRF) Centrum-Demokraterne havde ikke medlemmer i udvalget.
