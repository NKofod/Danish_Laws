Betænkning afgivet af Uddannelsesudvalget den 11. maj 2004 Betænkning over Forslag til lov om ændring af lov om friskoler og private  

 grundskoler m.v.  

 (Sprogstimulering af tosprogede børn, der endnu ikke har  

 påbegyndt skolegangen) [af undervisningsministeren (Ulla Tørnæs)] 1. Ændringsforslag Undervisningsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. marts 2004 og var til 1.  

 behandling den 21. april 2004. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget skal ses i sammenhæng med forslag til lov om  

 ændring af lov om friskoler og private grundskoler m.v. (lovforslag nr.
L  

 155)  

 samt forslag til lov om ændring af lov om folkeskolen (lovforslag nr.
L 194).
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 17. marts 2004 dette udkast til  

 udvalget, jf. alm. del  bilag 224. Den 15. april 2004 sendte  

 undervisningsministeren de indkomne høringssvar samt et notat herom til  

 udvalget.
Samråd Udvalget har stillet 1 spørgsmål til undervisningsministeren til  

 mundtlig besvarelse, som denne har besvaret i et samråd med udvalget den 11.  

 maj 2004. Ministeren har efterfølgende sendt udvalget det talepapir, der lå  

 til  

 grund for besvarelsen af spørgsmålet.
Spørgsmål Udvalget har stillet 2 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (SF, RV, EL og KD) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Enhedslistens medlem af udvalget finder, at dette lovforslag  

 handler om fordomme.
Fordomme om uddannelsesfjendske indvandrerforældre, der  

 holder deres børn hjemme og nægter dem kontakt med omverdenen.
Fordomme, som  

 man helst skal puste til og blæse op i stedet for at koncentrere sig om at  

 sikre støtte til de børn, der har behov for sprogstimulering.
 Det handler om at ændre sprogstimuleringen af små børn fra et  

 tilbud til tvang.
 I dag har kommunerne pligt til at tilbyde sprogstimulering til  

 børn i daginstitutioner og børn, der ikke er i daginstitutioner.
Hvorfor er det nødvendigt at ændre tilbuddet til tvang? I  

 bemærkningerne til lovforslaget kan man læse, at »der er forældre, der ikke  

 tager imod tilbuddet« (om sprogstimulering). »Det kan være børn fra familier,  

 som ikke har tradition for uddannelse, eller hvor der ikke er forståelse for  

 betydningen af, at barnet kan tale dansk ved skolestarten.« Der er ingen oplysninger om, hvor mange børn der er tale om,  

 eller hvordan Undervisningsministeriet er nået frem til karakteristikken af  

 disse uddannelsesfjendske indvandrerforældre.
Der er ingen dokumentation for  

 lovforslaget.
 Regeringen, Socialdemokratiet og Dansk Folkeparti lovgiver ud  

 fra egne fordomme og er dermed med til at forstærke dem.
Der er kommuner, der ikke lever op til deres forpligtelse til at  

 tilbyde sprogstimulering og ikke aktivt søger at få tosprogede børn i  

 daginstitutioner.
Derfor bør ministeren se at komme i gang med at følge op på  

 de kommuner.
Få kommunerne til at leve op til kravet om tilbud om  

 sprogstimulering.  

 Opsætte nationale kvalitetskrav til kommunernes tilbud om sprogstimulering.
I  

 stedet skrues der op for fordomme og forskelsbehandling.
Man indfører nu reelt undervisningspligt for en særlig gruppe  

 børn fra 3-års-alderen.
Man stemp-ler minoriteterne som  

 integrationsfjendtlige.  

 Man skader sprogstimuleringen.
Det er et tåbeligt lovforslag, som  

 Enhedslisten  

 ikke kan støtte.
Kristendemokraternes medlem af udvalget mener, at der er tre  

 centrale problemstillinger ved indførelsen af obligatorisk sprogstimulering  

 af  

 tosprogede børn.
For det første er der den kendsgerning, at regeringen med  

 lovforslaget de facto indfører undervisningspligt for 3-årige tosprogede  

 børn.  

 Kristendemokraterne mener, at indførelsen af undervisningspligt for bestemte  

 samfundsgrupper før grundskolen strider grundlæggende mod hele det danske  

 uddannelsessyn og er med til yderligere at stigmatisere en gruppe borgere i  

 det  

 danske samfund.
For det andet er der det tvangsmæssige element.  

 Kristendemokraterne finder det essentielt, at samarbejdet mellem  

 institutioner,  

 kommuner og forældre grundlæggende bygger på frivillige tiltag, tillid og  

 gensidig forpligtelse.
Såfremt sprogstimulering bliver tvungen for en  

 afgrænset  

 gruppe mod forældrenes vilje, er der risiko for mistillid og manglende vilje  

 hos den gruppe, det berører.
Det vil have betydning for børnenes trivsel og  

 indlæringsmuligheder og i sidste ende have en negativ konsekvens for netop  

 børnenes  

 sproglige udvikling.
Kristendemokraterne mener ikke, at regeringen har belæg for at  

 konkludere, at obligatorisk sprogstimulering er den bedste og mest  

 hensigtsmæssige løsning for at forbedre tosprogede børns skolegang.
Det er  

 f.eks. uvist, hvor mange tosprogede forældre, der ikke tager imod tilbud om  

 sprogstimulering, og hvorfor de ikke gør det.
Såfremt det har noget at gøre  

 med  

 den pågældende kommunes procedurer og redskaber på området, bør der først og  

 fremmest sættes ind her.
Da regeringen fastholder den fremlagte løsning som værende  

 effektiv, finder Kristendemokraterne det problematisk og diskriminerende, at  

 man ikke vælger at tilbyde alle børn obligatorisk sprogstimulering, når det  

 vurderes, at der er brug for det.
Det er ikke kun tosprogede børn, der har  

 sproglige vanskeligheder.
Problemer med en mangelfuld sprogudvikling  

 eksisterer  

 også blandt børn med dansk som deres modersmål.
For det tredje fremgår det ikke af lovforslaget, hvilket niveau  

 der almindeligvis kræves for at kunne begynde i skole på tilfredsstillende  

 vis.  

 I den forbindelse finder Kristendemokraterne det rimeligt at spørge, om det  

 niveau ikke skal være opfyldt af alle børn, der begynder i skole? Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af  

  

 udvalget:
Til § 1 1)  

  

 I det under  

  

 nr. 6  

  

 foreslåede  

  

 § 15 a, stk.  

 2,  

  

 ændres »er omfattet af § 1, stk. 1, 2. pkt.« til: »skal sprogstimuleres.« [Lovteknisk ændring] 2)  


  

 Nr.  

 7  

  

 affattes således:
 »7.  

  

 	  

    

 I  

  

 § 23  

  

 ændres  

 i  

  

 nr. 3  

  

 »elever og« til: »elever,«,  

 og efter nr. 3 indsættes som nyt nummer:
 »4)  

 	  

    

 tilskud til  

 sprogstimulering efter § 1, stk. 1, 2. pkt., og«.
Nr. 4 bliver herefter nr. 5.« [Lovteknisk ændring] Bemærkninger Til nr. 1 og 2 Der er tale om lovtekniske ændringer.
Else Winther Andersen (V)  

  

  fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Tina Nedergaard (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)  

  

  nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 195 Bilagsnr.
