Der klagedes over, at pengeinstituttet havde undladt at betale en  

 terminsydelse i strid med en betalingsaftale.
Tilsynet anså dette for  

 stridende imod god pengeinstitutpraksis, at pengeinstituttet undlod at betale  

 den omhandlende ydelse uden forinden at underrette klager herom.
 Tilsynets skrivelse af 29. januar 1988 vedrørende betalingsservice.
 Der klagedes over, at pengeinstituttet havde undladt at betale en  

 terminsydelse i strid med en betalingsaftale.
Ultimo november 1986 fik klager fra pengeinstituttet tilsendt  

 betalingsoversigt vedrørende en i december forfalden pantebrevsydelse.
På  

 grund af denne meddelelse reagerede klager ikke på et senere fremsendt §  

 42a-påkrav med hensyn til ydelsen.
Pantebrevet blev herefter opsagt til  

 fuldstændig og øjeblikkelig indfrielse.
 I første omgang var ydelsen blevet betalt, men denne betaling blev af  

 pengeinstituttet standset inden ydelsens fremkomst til pantekreditor, uden at  

 pengeinstituttet havde orienteret klager herom.
Under hensyn til, at klager modtog betalingsoversigten i henhold til  

 debitorreglernes punkt 3, hvorefter ydelsen på det omhandlede pantebrev ville  

 blive betalt, fandt tilsynet, at klager måtte antages at have haft en  

 begrundet forventning om, at ydelsen ville blive betalt, medmindre  

 tilladelsen af pengeinstituttet var tilbagekaldt.
Der henvistes i den  

 forbindelse til debitorreglernes punkt 5, stk. 2, hvorefter pengeinstituttet  

 er berettiget til at tilbagekalde en stedfunden notering af  

 betalingstilladelse.
 Tilsynet anså det derfor for stridende imod god pengeinstitutpraksis, at  

 pengeinstituttet undlod at betale den omhandlede ydelse uden forinden at  

 underette klager herom.
