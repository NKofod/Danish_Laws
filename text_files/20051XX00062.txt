Skriftlig fremsættelse (9. november 2005) Fødevareministeren  

  

 (Hans Chr.
Schmidt):
 Herved tillader jeg mig for Folketinget at fremsætte:
 Forslag til lov om ændring  

 af lov om jordbrugets anvendelse af gødning og om plantedække (Afbrænding af  

 husdyrgødning, offentliggørelse af gødningsregnskaber m.v.).
(Lovforslag nr.
L 62).
 Ved lovforslaget foretages der følgende ændringer i loven:
Med forslaget skabes der hjemmel til, at fødevareministeren kan  

 fastsætte regler om, at kvælstof i husdyrgødning og forarbejdet  

 husdyrgødning,  

 der er afbrændt i et miljøgodkendt forbrændingsanlæg, kan fratrækkes i  

 virksomhedens samlede forbrug af kvælstof.
Endvidere giver forslaget  

 jordbrugsvirksomhederne  

 mulighed for i gødningsregnskabet at fratrække kvælstofmængden af eksporteret  

 eller  

 samhandlet husdyrgødning.
Forslaget omfatter ændring af lovens bestemmelser vedrørende  

 korrektioner for afvigelser i produktionsniveau.
Forslaget harmoniserer  

 lovens  

 bestemmelse herom med Miljøministeriets regler på området.
Samtidig foreslås det, at der med forslaget tilvejebringes  

 hjemmel for ministeren til at indhente oplysninger hos andre offentlige  

 myndigheder til brug for at kontrollere lovens overholdelse.
Ministeren kan i  

 den forbindelse foretage sammenstilling og samkøring af oplysninger i  

 kontroløjemed.
 Endelig foreslås det, at ministeren kan offentliggøre  

 oplysninger, som jordbrugsvirksomheder indberetter i gødningsregnskabet,  

 herunder  

 oplysninger om resultater om kontrollen og endelig oplysninger om vedtagne  

 administrative bøder, som kontrollen måtte have givet anledning til.
 Idet jeg i øvrigt henviser til lovforslaget med bemærkninger,  

 anbefales det til Folketingets velvillige behandling.
