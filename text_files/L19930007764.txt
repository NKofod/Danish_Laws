 Den 12. marts 1993 undertegnedes i Sofia en overenskomst mellem Danmark og  

 Bulgarien om konsolidering af Bulgariens statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Bulgariens gæld (Agreed Minute on the Consolidation of the  

 Debt of the Republic of Bulgaria), om hvilke der blev tilvejebragt enighed  

 under multilaterale forhandlinger, som fandt sted i Paris den 14. december  

 1992.
 Aftalen - der er den anden moratorieaftale med Bulgarien - dækker 100% af  

 de krav, der forfalder i konsolideringsperioden fra 1. december 1992 til 30.  

 april 1993, og som stammer fra kontraktsforhold indgået før den 1. januar  

 1991, samt fordringer, som var forfaldet og ubetalt pr. 30. november 1992.  

 Tilbagebetalingerne skal finde sted i tidsrummet 15. august 1999 til 15.  

 februar 2003.
Konsolideringen omfatter - udtrykt i dansk mønt - ca. 15 mio.
DKK.
De  

 medtagne kontrakter var kontraheret i DEM, CHF og USD.
Renten i aftalen blev  

 fastsat til: LIBOR (London Inter Bank Offered Rate) + 0,5% fra den 15. august  

 1992 at regne.
Indtil denne dato anvendes de i de enkelte kontrakter  

 stipulerede rentesatser.
 Overenskomsten trådte i medfør af artikel VIII i kraft den 12. marts 1993.
