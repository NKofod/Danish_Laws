 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 Sammenslutning af selskaber.
 § 1.  Ved sammenslutning af registrerede  

 aktieselskaber eller af selskaber som nævnt i § 1, stk. 1, nr. 2, i lov om  

 indkomstbeskatning af aktieselskaber m.v. (selskabsskatteloven) kan  

 finansministeren eller den, han bemyndiger dertil, tillade, at selskaberne  

 beskattes efter reglerne i dette kapitel.
 Stk. 2.  Hvis tilladelse efter stk. 1 meddeles, skal  

 beskatningen af selskabernes aktionærer eller anpartshavere ske efter  

 reglerne i §§ 4 og 5.
 Stk. 3.  Sammenslutning foreligger, når et selskab  

 overdrager sin formue som helhed til et andet selskab eller sammensmeltes med  

 dette.
 § 2.  Finansministeren eller den, han bemyndiger  

 dertil, fastsætter de nærmere vilkår for den i § 1, stk. 1, nævnte  

 tilladelse.
 Stk. 2.  Tilladelsen i henhold til § 1, stk. 1, skal  

 betinges af, at mindst 90 pct. af værdien af aktierne i det ophørende selskab  

 alene vederlægges med aktier i det fortsættende selskab.
Stk. 3.  Tilladelsen skal endvidere betinges af, at  

 beslutningen om aktieselskabernes sammenslutning gennemføres og afmeldelse  

 til aktieselskabs-registeret sker senest 8 måneder efter, at den anmeldelse,  

 der nævnes i § 70, stk. 1, i lov om aktieselskaber, er registreret.
Er det  

 ophørende selskab omfattet af selskabsskattelovens § 1, stk. 1, nr. 2, skal  

 tilladelsen i stedet betinges af, at selskabet inden 8 måneder efter  

 beslutningen om sammenslutning er frigjort for enhver forpligtelse over for  

 kreditorer og deltagere.
Stk. 4.  Ved sammenslutning af banker kan tilladelse i  

 henhold til § 1, stk. 1, kun meddeles efter indstilling fra tilsynet med  

 banker og sparekasser.
Bestemmelserne i stk. 2 og 3 finder ikke anvendelse.
 § 3.  Det ophørende selskabs indtægter og udgifter i  

 tiden indtil ophøret medregnes ved opgørelsen af det fortsættende selskabs  

 skattepligtige indkomst i det omfang, de ikke er taget i betragtning ved det  

 ophørende selskabs tidligere skatteansættelser.
Stk. 2.  Formuegoder, der er i behold hos det ophørende  

 selskab ved ophøret, behandles ved opgørelsen af det fortsættende selskabs  

 skattepligtige indkomst, som om de var anskaffet af dette på de tidspunkter,  

 hvor de er erhvervet af det ophørende selskab, og for de anskaffelsessummer,  

 hvortil goderne er erhvervet af dette selskab.
Eventuelle skattemæssige  

 afskrivninger samt nedskrivninger på varelagre og bindende kontrakt, som det  

 ophørende selskab har foretaget, anses for foretaget af det fortsættende  

 selskab.
Har det ophørende selskab ved opgørelsen af den skattepligtige  

 indkomst medregnet urealiseret fortjeneste og tab på værdipapirer, behandles  

 værdipapirerne ved opgørelsen af det fortsættende selskabs skattepligtige  

 indkomst, som om fortjeneste og tab var medregnet ved indkomstopgørelsen hos  

 det fortsættende selskab.
Henlæggelser til investeringsfonds, der er  

 foretaget af det ophørende selskab, og som henstår ubenyttet ved ophøret,  

 betragtes, som om de var foretaget af det fortsættende selskab i de  

 respektive indkomstår.
 Stk. 3.  Foreligger der ved sammenslutningen i et af  

 selskaberne underskud fra tidligere år, kan dette uanset bestemmelsen i  

 ligningslovens § 15 ikke bringes til fradrag ved det fortsættende selskabs  

 indkomstopgørelse.
 Stk. 4.  Det forhold, at et formuegode ved  

 sammenslutningen er overgået fra det ophørende til det fortsættende selskab,  

 jfr. stk. 2, 1. punktum, er uden betydning ved afgørelsen af, om formuegodet  

 må anses for erhvervet i spekulationshensigt eller som led i næring.
 Stk. 5.  Bliver den aktiekapital, hvoraf størstebeløbet  

 for det i selskabsskattelovens § 17, stk. 1 og 2, omhandlede indkomstfradrag  

 beregnes, ved sammenslutningen større i det fortsættende selskab end det  

 samlede tilsvarende beløb i selskaberne før sammenslutningen, lægges det  

 sidstnævnte beløb til grund ved beregningen af indkomstfradraget for det  

 fortsættende selskab.
§ 4.  Aktier i det ophørende selskab anses for  

 afhændet af aktionæren til tredjemand i det omfang, de vederlægges med andet  

 end aktier i det fortsættende selskab.
Afhændelsen anses for sket til kursen  

 på det i § 2, stk. 3, nævnte opløsningstidspunkt.
 Stk. 2.  Fortjeneste eller tab i forbindelse med  

 indløsning som nævnt i stk. 1 af aktier i det ophørende selskab medregnes ved  

 opgørelsen af aktionærens skattepligtige særlige eller almindelige indkomst i  

 henhold til § 2, nr. 6 og 7, i lov om særlig indkomstskat m.v. eller § 16C i  

 ligningsloven.
Stk. 3.  Har aktionæren flere aktier i det ophørende  

 selskab end dem, der anses for indløst, og er de erhvervet på forskellige  

 tidspunkter, anses de tidligst erhvervede aktier for indløst.
Samtidigt  

 erhvervede aktier, som ikke er forbundet med ensartede rettigheder, eller  

 hvoraf nogle er anskaffet som led i aktionærens næringsvej, anses for indløst  

 efter forholdet mellem aktiernes kursværdi på det i § 2, stk. 3, angivne  

 opløsningstidspunkt.
§ 5.  Aktier i det fortsættende selskab, som  

 aktionæren modtager som vederlag for aktier i det ophørende selskab,  

 behandles ved opgørelsen af den skattepligtige almindelige eller særlige  

 indkomst, som om de var erhvervet på samme tidspunkt og for samme  

 anskaffelsessum som de ombyttede aktier.
Modtagne aktier i det fortsættende  

 selskab anses for anskaffet som led i aktionærens næringsvej, såfremt de  

 ombyttede aktier var anskaffet som led heri.
Stk. 2.  Er ombyttede aktier anskaffet på forskellige  

 tidspunkter, eller er nogle erhvervet som led i aktionærens næringsvej, anses  

 de af den enkelte erhvervelse omfattede aktier for ombyttet med en  

 tilsvarende andel af de modtagne aktier i det fortsættende selskab.
Andelen  

 beregnes efter de ombyttede aktiers kursværdi på opløsningstidspunktet, jfr.  

 § 2, stk. 3. Er de modtagne aktier forbundet med forskellige rettigheder,  

 foretages beregningen særskilt for hver art af de modtagne aktier.
 Sammenslutning af kooperative virksomheder.
§ 6.  Bestemmelserne i § 1, § 2, stk. 1-3, § 3, stk.  

 1-4, samt §§ 4 og 5 finder tilsvarende anvendelse Dette gælder dog kun, såfremt den fortsættende forening er omfattet af  

 samme lovs § 1, stk. 1, nr. 3.
 Stk. 2.  Den fortsættende forening beskattes efter  

 reglerne i selskabsskatteloven og kan ikke efter samme lovs § 35A vælge at  

 lade sig beskatte efter reglerne i lovbekendtgørelse nr. 377 af 20. december  

 1961.
 § 7.  Ved sammenslutning som nævnt i § 6, stk. 1, nr.  

 1, kan tilladelse i henhold til § 1, stk. 1, ikke meddeles, hvis alle  

 foreningerne i henhold til selskabsskattelovens § 35A, stk. 2, beskattes  

 efter reglerne i lovbekendtgørelse nr. 377 af 20. december 1961. Bestemmelsen  

 i selskabsskattelovens § 35A, stk. 3-7, finder anvendelse i det omfang,  

 indkomst fra en forening, der hidtil har været beskattet efter de i 1.  

 punktum nævnte regler, indgår i den fortsættende forenings første  

 skatteansættelse efter sammenslutningen.
 § 8.  Ved sammenslutning som nævnt i § 6, stk. 1, nr.  

 2, kan tilladelse i henhold til § 1, stk. 1, ikke meddeles, hvis samtlige de  

 i § 6, stk. 1, nr. 1, nævnte foreninger, der er omfattet af sammenslutningen,  

 i henhold til selskabsskattelovens § 35A, stk. 2, beskattes efter reglerne i  

 lovbekendtgørelse nr. 377 af 20. december 1961. Bestemmelserne i  

 selskabsskattelovens § 35A, stk. 3-7, finder anvendelse i det omfang,  

 indkomst fra en eller flere foreninger som nævnt i samme lovs § 1, stk. 1,  

 nr. 3a, eller stk. 2, 2. punktum, indgår i den fortsættende forenings første  

 skatteansættelse efter sammenslutningen.
 Andre bestemmelser.
 § 9.  Ved sammenslutning af udenlandske selskaber  

 eller foreninger kan finansministeren træffe bestemmelse om, at aktionærer  

 eller andelshavere, der er fuldt skattepligtige her i landet, beskattes efter  

 reglerne i §§ 4 og 5.
 § 10.  Loven finder første gang anvendelse ved  

 skatteansættelsen for skatteåret 1967-68. Reglerne i kapitel 2 finder dog  

 først anvendelse ved skatteansættelsen for skatteåret 1968-69.
 § 11.  Loven gælder ikke for Færøerne og Grønland.
 Givet på Amalienborg, den 2. maj 1967.
 Under Vor Kongelige Hånd og Segl.
 FREDERIK R.
 Henry Gruenbaum.
