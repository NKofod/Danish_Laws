 I medfør af §§ 1, 3, 6 og 7 i lov om radiokommunikation, jf.  

 lovbekendtgørelse nr. 210 af 6. april 1976 som ændret ved lov nr. 933 af 19.  

 december 1986, fastsættes:
 § 1.  Bekendtgørelsen omfatter følgende kategorier af  

 radioanlæg:
 A: Mobile og bærbare radioanlæg, der er indrettet til forbindelse med det  

 offentlige telenet via basisstationer.
 B: Mobile og bærbare radioanlæg, der er indrettet til forbindelse med  

 radioanlæg af kategorierne B, C eller S.
 C: Basisstationer, der er indrettet til forbindelse med de radioanlæg, som  

 er nævnt i den enkelte tilladelse.
 S: Sende- og modtageanlæg af andre kategorier.
 § 2.  Oprettelse og drift af radioanlæg af de i § 1  

 nævnte kategorier må kun ske efter forud indhentet tilladelse fra  

 Teleinspektionen.
Stk. 2.  Det er en betingelse for, at tilladelse kan  

 meddeles, at radioanlægget er godkendt af Teleinspektionen som type eller som  

 enkelteksemplar, forinden det oprettes.
Godkendelse sker på grundlag af  

 tekniske bestemmelser, som fastsættes af Kultur- og  

 Kommunikationsministeriet, Generaldirektoratet for P & T.
 Stk. 3.  Et radioanlæg anses for oprettet, såfremt det  

 er driftsklart for sending og/eller modtagning, og enten er tilsluttet eller  

 umiddelbart kan tilsluttes strømforsyning og antenne.
 Stk. 4.  Radioanlæg af de i § 1 nævnte kategorier B, C  

 og S må ikke anvendes til formål, der på rimelig måde kan tilgodeses på anden  

 vis f.eks. ved brug af det offentlige telenet, herunder abonnerede  

 privatledninger (APL).
§ 3.  Teleinspektionens forskrifter for radioanlægs  

 benyttelse og frekvensindretning skal overholdes.
Der må ikke i radioanlæg  

 findes sende- eller modtagemuligheder for andre frekvenser end de af  

 Teleinspektionen anviste.
 § 4.  Radioanlæg af kategorierne B, C og S, som ikke  

 er en del af det offentlige telenet, må ikke tilsluttes dette med henblik på  

 at give mulighed for kommunikation mellem sådanne radioanlæg og brugerne af  

 det offentlige telenet i almindelighed (gennemstilling).
 § 5.  Såfremt der modtages andre radiosignaler, end  

 dem et anlæg har tilladelse til, må deres indhold ikke gengives, meddeles til  

 tredjemand eller benyttes til noget som helst formål; deres eksistens må end  

 ikke røbes.
§ 6.  Ved basisstationers betjeningssteder skal der  

 til enhver tid opbevares en ajourført fortegnelse over samtlige mobile og  

 bærbare radioanlæg, der er tilsluttet radiotjenesten.
Fortegnelsen skal som  

 minimum indeholde B-, C- og S-tilladelsesnumre samt oplysning om det enkelte  

 anlægs fabrikat, type og serienummer.
 § 7.  Danske eller udenlandske radioanlæg, som  

 befinder sig på dansk territorium, må ikke benyttes til forbindelse med  

 radioanlæg i udlandet, medmindre Teleinspektionen har givet tilladelse  

 hertil, eller aftale herom er indgået mellem P & T og hjemlandets  

 administration.
 Stk. 2.  Udenlandske radioanlæg, der befinder sig på  

 dansk territorium, er omfattet af tilladelseskravet i § 2.
 § 8.  For tilladelser og typegodkendelser betales af P  

 & T fastsatte gebyrer.
§ 9.  Såfremt fejl eller mangler ved det af  

 tilladelsen omfattede radioanlæg eller dettes benyttelse efter  

 Teleinspektionens opfattelse har medført eller vil kunne medføre forstyrrelse  

 af andre teletjenester, herunder radiofoni- og fjernsynsmodtagning, kan  

 Teleinspektionen stille krav om afhjælpning.
Krav om afhjælpning kan også  

 stilles, selv om anlægget i øvrigt opfylder de tekniske bestemmelser.
 Stk. 2.  Udgifterne til afhjælpning afholdes af  

 tilladelsesindehaveren, medmindre Teleinspektionen træffer anden bestemmelse.
 Stk. 3.  Bestemmelserne i stk. 1-2 kan efter  

 Teleinspektionens vurdering også gøres gældende i tilfælde af forstyrrelse af  

 andre elektriske anlæg.
§ 10.  Teleinspektionen kan til enhver tid foretage  

 kontrol af de af bekendtgørelsen omfattede radioanlæg.
De til kontrollen  

 bemyndigede personer skal til enhver tid mod forevisning af særlig  

 legitimation have uhindret adgang til at undersøge og afprøve anlæggene på de  

 steder, hvor de er installeret, og/eller hvorfra de normalt benyttes.
Stk. 2.  De oplysninger, der forlanges af  

 Teleinspektionens kontrollanter om anlæggenes indretning og benyttelse, skal  

 omgående gives.
Kontrollanternes påbud med hensyn til anlæggenes oprettelse  

 og drift skal efterkommes.
 Stk. 3.  Politiet, Statens Bilinspektion og Toldvæsenet  

 har samme ret som Teleinspektionen til at kontrollere de af bekendtgørelsen  

 omfattede radioanlæg.
Stk. 4.  Radioopkald fra Teleinspektionens  

 kontroltjeneste skal omgående besvares.
De af hensyn til kontrollen forlangte  

 oplysninger skal omgående gives.
 § 11.  Såfremt det konstateres, at der fremstilles  

 eller forhandles anlæg af godkendt type, som ikke opfylder de  

 specifikationer, i henhold til hvilke godkendelsen er udstedt, eller hvis der  

 lægges hindringer i vejen for en effektiv kontrol af anlæg af en given type,  

 kan godkendelsen tilbagekaldes både for allerede ibrugtagne anlæg og for ikke  

 ibrugtagne anlæg.
 § 12.  Teleinspektionen kan plombere et radioanlæg,  

 hvis der ikke foreligger tilladelse eller, hvis en tidligere meddelt  

 tilladelse anvendes i strid med de for tilladelsen fastsatte vilkår.
§ 13.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3.  Den, der i øvrigt medvirker til overtrædelse,  

 kan idømmes bøde.
 Stk. 4.  Den, som har foretaget installation af  

 radioanlæg, apparater eller dele dertil, der ikke opfylder bestemmelserne,  

 eller som bringer radioanlæg i strid med bestemmelserne, kan idømmes bøde.
 § 14.  For radioanlæg i Grønland, som er omfattet af  

 denne bekendtgørelse, og som ikke indgår i det offentlige telenet, varetages  

 de funktioner, der i bekendtgørelsen er henlagt til Teleinspektionen, af  

 Grønlands hjemmestyre.
 § 15.  Bekendtgørelsen træder i kraft den 1. maj 1988.
 Stk. 2.  Bekendtgørelse nr. 606 af 23. november 1982 om  

 landmobile radiotjenester m.v. ophæves.
 Stk. 3.  Tilladelser, der er givet i medfør af den i  

 stk. 2 nævnte bekendtgørelse, forbliver gældende i overensstemmelse med denne  

 bekendtgørelse.
