 Cirkulære om ændring af cirkulære vedrørende betaling for offentlige  

 forretninger.
 (Til samtlige dyrlæger).
§ 1 I cirkulære nr. 64 af 15. marts 1962 vedrørende betaling for offentlige  

 forretninger, som ændret ved cirkulære nr. 88 af 6. maj 1964, foretages  

 følgende ændringer:
 1. Som § 8 a indføjes:
»§ 8 a.  Uanset foranstående bestemmelser  

 vederlægges dyrlæger for udtagning og indsendelse af blodprøver i forbindelse  

 med bekæmpelse af og kontrol med enzootisk leukose hos kvæg med et vederlag  

 på 4,65 kr. pr. blodprøve.
I de tilfælde, hvor dyrlægen foretager  

 forretningen efter veterinærdirektoratets direkte anmodning, betales desuden  

 den i § 1, stk. 3, jfr. § 3, omhandlede stambetaling.
I beløbene er  

 indbefattet godtgørelse for befordring og for udlæg til porto og telefon i  

 anledning af den pågældende forretning Der tilkommer ikke dyrlægen særskilt  

 betaling for udtagning af nye prøver til erstatning for prøver, der ved  

 ankomsten til det pågældende laboratorium er uegnet til undersøgelse.« 2. Til § 10 føjes som stk. 4:
»Stk. 4.  Veterinærdirektoratet kan i det omfang,  

 veterinærdirektoratet anser det for hensigtsmæssigt, bestemme, at udbetaling  

 af vederlag for udførte forretninger sker på grundlag af de af vedkommende  

 dyrlæge indsendte følgesedler eller indberetninger vedrørende de foretagne  

 forretninger, således at indsendelse af særlig regning er ufornøden.« § 2 Cirkulærets bestemmelser har virkning for offentlige forretninger, der  

 udføres fra og med den 1. januar 1969.
 Landbrugsministeriet, den 30. januar  

 1969.
 P.M.V.
