(Tekniske skoler og husholdningsskoler  

 med køkkenassistentuddannelsen) Forsøgsrådet for de erhvervsfaglige grunduddannelser godkendte i december  

 1974 publikation nr. 7, »Kvalifikationskrav til lærere ved efg«.  

 Forsøgsrådet anbefalede direktoratet at følge disse retningslinier og  

 anmodede samtidig direktoratet om, at materialet blev anvendt som grundlag  

 for udarbejdelse af retningslinier i forbindelse med fremtidige  

 læreransættelser ved skoler med efg-undervisning.
 I skrivelse af 15. juni 1981 anmodede direktoratet skolerne med  

 efg-køkkenassistentuddannelsen om at indsende oplysningsskemaer vedrørende  

 lærere, der allerede varetog undervisningen i retningsfag ved uddannelsen,  

 men hvis kvalifikationer endnu ikke var godkendt.
 De generelle lærerkvalifikationskrav som beskrevet i ovennævnte  

 publikation om:
1. en i forhold til efg-køkkenassistentuddannelsen  

 relevant faglig uddannelse plus 2. en supplerende faglig videreuddannelse opfyldes, når man har gennemført uddannelsen til husholdningslærer.  

 Pædagogisk uddannelse:
 Husholdningslæreruddannelsen har et pædagogisk indhold, der opfylder  

 kravene til pædagogisk uddannelse for lærere ved efg-undervisningen.
 Erhvervslivserfaring:
 Ifølge de generelle retningslinier er kravet, at en lærer før ansættelse  

 skal have mindst 5 års relevant erhvervslivserfaring.
Baggrunden for kravet herom er efg-uddannelsernes tætte relationer til  

 arbejdsmarkedet.
Underviserne forudsættes således at have kendskab til  

 elevernes og de færdiguddannedes arbejdsforhold erhvervet gennem praktisk  

 erhvervsarbejde.
 Efter forhandlinger med Husholdningslærerforeningen og Foreningen af  

 Husholdningsskoler har direktoratet nedsat kravet om, at en husholdningslærer  

 før ansættelse skal have mindst 2 a 3 års relevant erhvervslivserfaring.  

 Erfaringen kan indhentes før, under og efter endt uddannelse til  

 husholdningslærer, dog således at hovedparten er indhentet efter endt  

 uddannelse, og at en rimelig del er af længere varighed.
 Der er yderligere efter forhandling med de nævnte organisationer  

 udarbejdet følgende vejledning om relevante arbejdsområder, der kan danne  

 baggrund for ansættelse som retningsfaglærer ved efg-  

 køkkenassistentuddannelsen:
En husholdningslærer kan have indhentet erhvervslivserfaring ved  

 beskæftigelse med 1. Praktisk kosttilberedning.
 2. Vejledning/undervisning i relation til kostområdet.
 3. Praktisk rengøring.
 4. Vejledning/undervisning i relation til rengøring,  

 hygiejne og tekniske hjælpemidler.
 5. Kontrollerende, opsøgende, vejledende og  

 undervisende virksomhed samt praktisk arbejde inden for levnedsmiddelområdet.
 6. Produktionsudviklingsarbejde, der har relation til  

 køkkenassistenters arbejdsområde.
 Erfaringerne kan være indhentet indenfor et af de nævnte arbejdsområder  

 eller være sammensat af flere af arbejdsområderne.
I de 2-3 år kan dog ikke medregnes offentlig ansættelse med beskæftigelse  

 ved undervisning og ved forsvaret, med mindre beskæftigelsen her har forudsat  

 en faglig uddannelse.
Beskæftigelse i selvstændigt erhverv kan sidestilles  

 med et ansættelsesforhold.
 Skolerne anmodes om ved fremtidig ansættelse af husholdningslærere som  

 faglærere ved retningsfagsundervisningen i efg-køkkenassistentuddannelsen at  

 følge ovennævnte retningslinier.
 I denne forbindelse skal det bemærkes, at det er skolernes ansvar, at  

 samtlige undervisere ved efg-køkkenassistentuddannelsen opfylder ovennævnte  

 kvalifikationskrav.
 P.d.v.
