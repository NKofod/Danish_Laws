Bekendtgørelse om regler for omsætning af løbende ydelser til  

  

 kapitalbeløb efter lov om arbejdsskadesikring og lov om  

  

 sikring mod følger af arbejdsskade I medfør af § 27, stk. 4, i lov nr. 422 af 10.  

 juni 2003 om arbejdsskadesikring, § 43, stk. 2, og § 71,  

 stk. 3, i lov om sikring mod følger af arbejdsskade, jf.  

 lovbekendtgørelse  

 nr. 943 af 16. oktober 2000 og § 28 i lov om arbejdsskadeforsikring, jf.  

 lovbekendtgørelse nr. 450 af 25. juni 1987, fastsættes:
 § 1.  

  

 En  

 løbende ydelse for tab af erhvervsevne, tilkendt efter § 17 i lov om  

 arbejdsskadesikring, omsættes til et kapitalbeløb ved at gange den årlige  

 ydelse på omsætningstidspunktet med den faktor i bilagets tabel A, som står  

 ud  

 for den tilskadekomnes alder på omsætningstidspunktet.
 Stk. 2.  

  

 Tabel A  

 anvendes desuden til fastsættelse af erstatning for fremtidige udgifter til  

 helbredelse, optræning og hjælpemidler efter § 15, stk. 3, i lov om  

 arbejdsskadesikring.
 § 2.  

  

 En  

 løbende ydelse for tab af erhvervsevne, tilkendt efter § 32 i lov om  

 sikring mod følger af arbejdsskade, omsættes til et kapitalbeløb ved at gange  

 den årlige ydelse på omsætningstidspunktet med den faktor i bilagets tabel B  

 eller C, som står ud for den tilskadekomnes alder på omsætningstidspunktet.
 Stk. 2.  

  

 Tabel B  

 anvendes, når den løbende ydelse ophører ved det fyldte 65. år, jf.  

 § 32,  

 stk. 8, i lov om sikring mod følger af arbejdsskade.
 Stk. 3.  

  

 Tabel C  

 anvendes, når den løbende ydelse ophører ved det fyldte 67. år, jf.  

 § 32,  

 stk. 7, i lov om sikring mod følger af arbejdsskade.
 Stk. 4.  

  

 Tabel C  

 anvendes desuden i sager, hvor der før 1. juli 1999 allerede er truffet  

 afgørelse om erstatning for tab af erhvervsevne, jf. § 17, stk. 5,  

 i  

 lov nr. 288 af 12. maj 1999.
§ 3.  

  

 En  

 løbende ydelse for tab af forsørger, tilkendt efter § 20, stk. 2, i  

 lov om arbejdsskadesikring eller § 36, stk. 2, i lov om sikring mod  

 følger af arbejdsskade, omsættes til et kapitalbeløb ved at gange den årlige  

 ydelse på omsætningstidspunktet med den faktor i bilagets tabel D eller E,  

 som  

 står ud for den efterladtes alder og restperioden af erstatningsydelsen på  

 omsætningstidspunktet.
Når den efterladtes alder eller restperioden ligger  

 mellem henholdsvis de aldre og de restår, som er angivet i tabellen, benyttes  

 tilsvarende mellemliggende faktorer.
 § 4.  

  

 Når  

 en efterladt er berettiget til et afløsningsbeløb efter § 36,  

 stk. 5,  

 i lov om sikring mod følger af arbejdsskade, ved det fyldte 65. år, skal det  

 kapitalbeløb, der er beregnet efter § 3 i denne bekendtgørelse, forhøjes  

 med et beløb, der beregnes ved at gange den årlige ydelse med den faktor i  

 bilagets tabel F, der står ud for den efterladtes alder på  

 omsætningstidspunktet.
 Stk. 2.  

  

 Når en  

 efterladt er berettiget til et afløsningsbeløb efter § 36, stk. 4,  

 i  

 lov om sikring mod følger mod arbejdsskade, ved det fyldte 67. år, skal det  

 kapitalbeløb, der er beregnet efter § 3 i denne bekendtgørelse, forhøjes  

 med et beløb, der beregnes ved at gange den årlige ydelse med den faktor i  

 bilagets tabel G, der står ud for den efterladtes alder på  

 omsætningstidspunktet.
 Stk. 3.  

  

 Tabel G  

 anvendes desuden i sager, hvor der før 1. juli 1999 allerede er truffet  

 afgørelse om løbende ydelse for tab af forsørger, jf. § 17, stk. 5,  

 i  

 lov nr. 288 af 12. maj 1999.
 § 5.  

  

 En  

 løbende årlig ydelse for varigt mén, tilkendt efter § 28 i lov om  

 arbejdsskadeforsikring, jf. lovbekendtgørelse nr. 450 af 25. juni 1987,  

 omsættes til et kapitalbeløb ved at gange den årlige ydelse på  

 omsætningstidspunktet med den faktor i bilagets tabel H, som står ud for den  

 tilskadekomnes alder på omsætningstidspunktet.
 § 6.  

  

 Bekendtgørelsen træder i kraft den 1. januar 2004. Samtidig ophæves  

 bekendtgørelse nr. 503 af 21. juni 1999.
