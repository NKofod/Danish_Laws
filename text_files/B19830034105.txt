 I henhold til kapitel I i lov nr. 233 af 6. juni 1968 om  

 fritidsundervisning m.v. med senere ændringer, jfr. lovbekendtgørelse nr. 329  

 af 11. juli 1983, fastsættes:
Ungdomsskoler Formål og indhold § 1.  Ungdomsskolen har til formål at give unge mellem  

 14 og 18 år en undervisning, som fæstner og uddyber deres kundskaber, giver  

 dem foståelse af og dygtiggør dem til erhvervs- og samfundslivet og bidrager  

 til at give deres tilværelse forøget indhold.
 Stk. 2.  Ungdomskolevirksomheden omfatter, jfr. § 10,  

 stk. 2: Almene ungdomsskolekurser, prøveforberedende undervisning,  

 erhvervsmæssige grunduddannelser, specialundervisning, undervisning i  

 færdselsreglerne og kørsel med knallert samt efter kommunalbestyrelsens  

 bestemmelse fritidsvirksomhed.
 Stk. 3.  I hver af de i §§ 3-6 omhandlede former for  

 ungdomsskoleundervisning indgår faget ungdomsorientering, der skal være  

 tilrettelagt med de unges egne problemer som udgangspunkt.
Stk. 4.  Ungdomsskolens elever skal deltage i  

 ungdomsorientering tilrettelagt med mindst 24 timer årlig, medmindre de  

 deltager i eller har deltaget i en tilsvarende undervisning i folkeskolen  

 eller dertil svarende private skoleformer.
Ved deltagelse i undervisning, der  

 er godkendt som flerårig, skal eleverne kun deltage i ungdomsorientering det  

 første år.
 § 2.  Ungdomsskolenævnet kan efter indstilling fra  

 ungdomsskolens leder tillade, at elever under 14 år eller over 18 år efter i  

 stk. 2, 3 og 4 givne retningslinjer optages i ungdomsskolen.
 Stk. 2.  Unge, der ikke er fyldt 14 år, har adgang til  

 at deltage i ungdomsskolens undervisning, såfremt de har deltaget 7 år i  

 grundskolens eller en dertil svarende undervisning.
 Stk. 3.  Unge over 18 år kan optages i ungdomsskolen i  

 følgende tilfælde:
 1. Hvis eleven har påbegyndt en undervisning, der er  

 godkendt som flerårig i ungdomsskolen, inden det 18. år.
 2. Hvis eleven tidligere forgæves har søgt at  

 påbegynde en undervisning i en ungdomsskole.
 3. Hvis eleven på grund af manglende modenhed må anses  

 for at passe bedre i ungdomsskolen end i fritidsundervisningen for voksne.
Stk. 4.  Hvor de stedlige forhold taler derfor, kan  

 enkelte voksne deltage i ungdomsskolens prøveforberedende undervisning eller  

 specialundervisning, såfremt der ikke har været mulighed for at deltage i en  

 tilsvarende undervisning for voksne.
Sådanne elever deltager på de økonomiske  

 vilkår, der gælder for den tilsvarende undervisning for voksne.
 § 3.  Der kan i ungdomsskolen oprettes almene kurser i  

 emner, hvori unge måtte ønske undervisning i deres fritid, og som er i  

 overensstemmelse med ungdomsskolens formål.
 Stk. 2.  I hvert fag skal undervisningen omfatte mindst  

 24 timer, idet der dog altid skal være et rimeligt forhold mellem  

 undervisningens indhold, mål og omfang.
 § 4.  Der kan i ungdomsskolen oprettes  

 prøveforberedende undervisning, som afsluttes med folkeskolens afgangsprøve  

 eller folkeskolens udvidede afgangsprøve i de samme fag som i folkeskolen.
 Stk. 2.  Retningslinjer for undervisningens omfang og  

 inhold samt deltagernes forudsætninger for deltagelse i denne fastsættes i  

 cirkulære.
Stk. 3.  Der kan tillige oprettes undervisning, der  

 forbereder til prøver i enkelte fag i niveau med andre fastlagte eksaminer  

 eller prøver.
Ikrafttrædelsestidspunkter og retningslinjer herfor fastsættes  

 af undervisningsministeren.
 § 5.  Der kan i ungdomsskolen oprettes undervisning,  

 som giver en grundlæggende uddannelse, der kan indgå som et led i uddannelsen  

 af voksne ikke-faglærte arbejdere og andre tilsvarende uddannelser på  

 arbejdsmarkedet.
 Stk. 2.  Retningslinjer for omfang og indhold af de  

 enkelte uddannelser samt for kommunernes pligt til at tilbyde og oprette  

 erhvervsmæssige grunduddannelser vil blive fastsat efter forhandling med  

 kontaktudvalget mellem direktoratet for folkeoplysning, frie grundskoler m.v.  

 og uddannelsesrådet for ikke-faglærte arbejdere.
 § 6.  Der kan i ungdomsskolen oprettes  

 specialundervisning for handicappede, herunder: læse-retarderede,  

 bevægelseshæmmede, døve og svagthørende, blinde og svagtseende, talehæmmede  

 samt personer med generelle indlæringsvanskeligheder eller med psykiske  

 lidelser.
 Stk. 2.  Undervisningen kan tilrettelægges som:
 1. En undervisning, der tager sigte på at kompensere  

 for det pågældende handicap.
 2. En undervisning, der er tilrettelagt under  

 hensyntagen til deltagernes handicap.
 § 7.  Der kan i ungdomsskolen oprettes undervisning i  

 færdselsreglerne og kørsel med knallert.
Stk. 2.  Undervisningen, der sigter mod erhvervelse af  

 knallertbevis, omfatter 24 timer.
Nærmere regler om undervisningen fastsættes  

 i cirkulære.
 § 8.  Kommunalbestyrelsen kan bestemme, at der i  

 tilknytning til ungdomsskolens undervisning for skolens elever skal  

 arrangeres ungdomsskoleklubber, lejrskoleophold og andre  

 fritidsarrangementer.
 Stk. 2.  En ungdomsskoleklub skal være åben mindst 1  

 gang og mindst 3 timer om ugen.
 Stk. 3.  Som fritidsarrangement kan arrangeres f.eks.  

 opførelse af skuespil, sportskonkurrencer og teaterbesøg.
 § 9.  Ungdomsskolen kan indrettes på alle ugens dage  

 med undervisning om dagen eller om aftenen eller med kombineret dag- og  

 aftenundervisning.
 Stk. 2.  Såfremt undervisningen eller en del af den  

 gives i sammenhængende tidsrum, kan den indrettes under kostskolelignende  

 former, dog med højst 8 timer daglig undervisning.
Krav til ungdomsskolevirksomheden Ungdomsskoleordningen § 10.  Der skal i hver kommune foreligge en plan over  

 ungdomsskoleordningen i kommunen - ungdomsskoleplanen.
 Stk. 2.  Af ungdomsskoleplanen skal det fremgå:
 1. Hvorvidt kommunen selv vil oprette de i § 1, stk.  

 2, nævnte former for ungdomsskoleundervisning, eller om den for en enkelt  

 eller for alle formers vedkommende vil etablere den pågældende form i  

 samarbejde med andre kommuner og i givet fald på hvilke vilkår.
 2. Hvorvidt kommunen alene eller i samarbejde med  

 andre kommuner har oprettet en ungdomskostskole ellr henviser eleverne til  

 andre ungdomskostskoler.
 3. Hvorvidt private ungdomsskoler indgår i løsningen  

 af kommunens ungdomsskoleforpligtelse.
 4. Hvorvidt, og i bekræftende fald hvilke former for  

 fritidsvirksomhed der agtes etableret i tilknytning til undervisningen.
 Stk. 3.  Såfremt kommunen selv opretter ungdomsskole,  

 skal det af planen endvidere fremgå:
 1. På hvilke vilkår ungdomsskoleinspektøren og dennes  

 eventuelle pædagogiske medhjælp er ansat.
 2. På hvilke vilkår ungdomsskolens lærere er ansat.
 3. Hvor ungdomsskolens undervisningslokaler med birum,  

 klublokaler og udendørsanlæg samt kontor er beliggende.
 4. I hvilke omfang der er etableret en  

 befordringsordning for eleverne.
 Stk. 4.  I forbindelse med fremsendelsen af forslag til  

 ungdomsskoleplanen oplyses:
 1. Hvilken skolebetjentbistand der er til rådighed for  

 ungdomsskolevirksomheden.
 2. Hvorvidt der er oprettet lærer- og elevråd i  

 ungdomsskolen, og i bekræftende fald hvilke beføjelser disse har.
§ 11.  På grundlag af ungsomsskoleplanen udarbejdes  

 der hvert år forslag til ungdomsskolevirksomhed inden for det pågældende  

 område.
Til alle unge mellem 14 og 18 år i kommunen fremsendes tilbud i  

 overensstemmelse hermed.
 § 12.  En fortegnelse over den etablerede  

 ungdomsskolevirksomhed indsendes til amtsrådet.
Ungdomsskoleinspektøren § 13.  Ungdomsskoleinspektøren må have de nødvendige  

 pædagogiske og administrative forudsætninger.
 Stk. 2.  Ungdomsskoleinspektøren skal have gennemgået  

 eller være villig til at gennemgå et særligt kursus vedrørende ledelsen af  

 ungdomsskolen, godkendt af direktoratet for folkeoplysning, frie grundskoler  

 m.v.
Ungdomsskoleundervisningen § 14.  Undervisningen i det enkelte fag skal være  

 tilrettelagt efter en plan, som sikrer, at der gives sammenhængende  

 undervisning.
Undervisningsplanen skal indeholde en redegørelse for  

 undervisningens udgangspunkt, mål og indhold og for de arbejdsmetoder, der  

 agtes anvendt, samt for eventuelle ekskursioner, der indgår i undervisningen.
 Stk. 2.  Det må af planen og det anvendte  

 undervisningsmateriale fremgå, at emnerne vil blive belyst på en saglig og  

 alsidig måde.
 § 15.  Lærerne i ungdomsskolen skal gennem uddannelse  

 eller tidligere virksomhed have erhvervet faglige kvalifikationer for  

 undervisning i det pågældende fag og må have de pædagogiske forudsætninger  

 for at kunne tilrettelægge og gennemføre undervisningen.
 Stk. 2.  Ansættelse af en lærer kan i det enkelte  

 tilfælde gøres betinge af, at vedkommende deltager i et alment pædagogisk  

 grundkursus.
 Stk. 3.  Specialundervisningens lærere må have  

 gennemgået den på Danmarks Lærerhøjskole etablerede undervisning i den  

 pågældende form for specialundervisning og have bestået de i tilslutning  

 hertil etablerede prøver eller have gennemgået en uddannelse svarende hertil.
 Stk. 4.  Foreligger der ikke særlige læreruddannelser  

 for en form for specialundervisning, eller opfylder læreren ikke de i stk. 3  

 nævnte krav, må spørgsmålet om lærerens ansættelse i hvert tilfælde  

 forelægges undervisningsministeriet, direktoratet for folkeoplysning, frie  

 grundskoler m.v.
Stk. 5.  Der vil normalt kun kunne ansættes een lærer  

 pr. hold.
Hvis undervisningen gør det påkrævet, og kontinuiteten kan sikres  

 vil timerne dog undtagelsesvis kunne læses af flere, skiftende lærere på eet  

 hold.
 Stk. 6.  Hvor pædagogiske hensyn gør det ønskeligt, kan  

 samlæsning af flere hold finde sted.
 § 16.  Ungdomsskolens undervisning skal foregå i  

 lokaler eller udendørsanlæg, der med hensyn til størrelse, beskaffenhed og  

 udstyr er egnet til undervisning i det pågældende fag.
 § 17.  Undervisningen og ekskursioner i forbindelse  

 med denne skal være vederlagsfri for eleverne.
 § 18.  De læremidler, der er nødvendige for at  

 gennemføre undervisningen i henhold til undervisningsplanen, skal stilles  

 vederlagsfrit til rådighed.
 Stk. 2.  De genstande, eleverne fremstiller, skal, under  

 forudsætning af at de fuldfører undervisningen, være deres ejendom.
 § 19.  Til elever, der har gennemgået undervisningen,  

 udfærdiges på de af undervisningeministeriet godkendte blanketter et bevis  

 for deltagelse samt for eventuelle prøver.
 § 20.  Ledere og lærere skal være lønnet efter de  

 regler, der er fastsat i §§ 38-41 og § 43.
§ 21.  For elever, hvis samlede skolevej, beregnet fra  

 bopæl til nærmeste ungdomsskole inden for det pågældende fag eller faggruppe  

 og tilbage, er 22 km eller derover, dækker kommunen udgifterne ved befordring  

 med billigste offentlige transportmiddel.
Anvendes eget befordringsmiddel  

 efter kommunens godkendelse, ydes en befordringsgodtgørelse på 30 øre pr.  

 kørt kilometer.
Beløbet reguleres med 4 pct. årligt.
Til elever på 8. og 9.  

 klassetrin ydes dog godtgørelse, hvis den samlede skolevej er 18 km eller  

 derover.
Stk. 2.  Kommunen kan i stedet for at dække udgifterne  

 til befordring med offentlige trafikmidler eller at yde en godtgørelse ved  

 egen befordring afholde udgifterne til en af skolen etableret  

 befordringsordning eller selv sørge for befordringen.
Befordringen kan være  

 fælles for elever i folkeskolen, elever i friskoler og private grundskoler og  

 elever i ungdomsskolen.
 Stk. 3.  For elever, der på grund af handicap har behov  

 for befordring, skal kommunen sørge for befordring.
 § 22.  Såfremt der til undervisning i et fag ellr en  

 fagkombination har meldt sig mindst følgende antal elever, skal den  

 pågældende undervisning oprettes:
1. Almene ungdomsskolekursus samt undervisning i  

 færdselsreglerne og kørsel med knallert, 12 elever 2. Prøveforberedende undervisning, 10 elever 3. Specialundervisning, der tager sigte på at  

 kompensere for det pågældende handicap, 2 elever 4. Specialundervisning, der er tilrettelagt under  

 hensyntagen til deltagernes handicap, 5 elever Kommunalbestyrelsen kan godkende oprettelse af undervisning med et lavere  

 deltagerantal end de nævnte, dog mindst 2 deltagere.
 Stk. 2.  For så vidt angår den i § 6, stk. 2, nr. 1,  

 omhandlede undervisning må antallet af deltagere ikke overstige 6 pr. hold.  

 Der skal ved fastsættelsen af deltagerantallet tages hensyn til handicappets  

 sværhedsgrad.
 § 23.  Melder der sig færre end de i § 22, stk. 1,  

 nævnte antal elever, har de pågældende elevers hjemstedskommune pligt til at  

 henvise eleverne til vedkommende fag eller fagkombination i en anden kommune  

 og godtgøre skolekommunen de med elevernes deltagelse forbundne udgifter.
 § 24.  Såvel kommunale som private ungdomsskoler har,  

 i det omfang pladsforholdene tillader det, pligt til at modtage elever, der  

 henvises fra kommuner, der ikke har oprettet ungdomsskoleundervisning i  

 vedkommende fag eller fagkombination.
§ 25.  Unge, hvis fagønsker ikke er tilgodeset i  

 hjemstedskommunens ungdomsskoletilbud, kan søge optagelse i nærmeste  

 ungdomsskole, der tilbyder det pågældende fag.
Hjemstedskommunen afholder de  

 med elevernes deltagelse forbundne udgifter.
Skolen giver inden  

 undervisningens begyndelse meddelelse om optagelsen til elevens  

 hjemstedskommune.
Ungdomsskolens fritidsvirksomhed § 26.  Der skal foreligge en plan indeholdende en  

 redegørelse for fritidsvirksomhedens omfang og indhold.
§ 27.  Fritidsvirksomhedens medarbejdere skal have  

 erfaring i arbejdet med børn og unge og have de pædagogiske forudsætninger  

 for at gennemføre virksomheden.
Ansættelse af en klubmedarbejder kan i det  

 enkelte tilfælde gøres betinget af, at vedkommende deltager i kursus med  

 henblik på klubvirksomhed.
§ 28.  Fritidsvirksomheden skal foregå i egnede  

 lokaler, der er udstyret med henblik på fritidsaktiviteter.
Lejrskole kan  

 tilrettelægges med flere opholdssteder.
§ 29.  Adgangen til klubben skal være gratis.
Der kan  

 opkræves betaling for materialer, der forarbejdes i klubben.
 Stk. 2.  Der kan afkræves deltagerne betaling til  

 dækning af en del af udgifterne ved lejrskoleophold og fritidsarrangementer,  

 jfr. dog § 31.
 § 30.  Medarbejderne skal være lønnet efter de regler,  

 der er fastsat i § 50.
 § 31.  Befordring af elever i anledning af deres  

 deltagelse i klubben eller fritidsarangementer skal være vederlagsfri for  

 eleverne efter samme regler som i § 21.
 Stk. 2.  Befordring af elever i anledning af deres  

 deltagelse i lejrskoleophold inden for landets grænser skal være vederlagsfri  

 for eleverne.
Særlige bestemmelser om erhvervsmæssige  

 grunduddannelser § 32.  Efter fælles indstilling fra organisationer,  

 der dækker et område af arbejdsmarkedet, og fra kontaktudvalget mellem  

 direktoratet for folkeoplysning, frie grundskoler m.v. og uddannelsesrådet  

 for ikke-faglærte arbejdere kan undervisningsministeren pålægge unge mellem  

 14 og 18 år, der er beskæftiget inden for det pågældende område, at deltage i  

 erhvervsmæssig grunduddannelse og arbejdsgiverne at give den fornødne frihed  

 dertil.
 Stk. 2.  Forpligtelserne i henhold til stk. 1 samt  

 regler for godtgørelse af tabt arbejdsfortjeneste på grund af deltagelse i  

 erhvervsmæssig grunduddannelse i henhold til stk. 1 fastsættes i cirkulære.
Lokaler og udendørsanlæg § 33.  Kommunen skal i henhold til de i § 34 fastsatte  

 regler tilvejebringe egnede lokaler og udendørsanlæg med fornødent udstyr,  

 herunder inventar og undervisningsmateriel til ungdomsskolen og den dertil  

 knyttede fritidsvirksomhed.
 § 34.  Følgende lokaler og udendørsanlæg, der tilhører  

 kommunen eller er beliggende i denne, skal stilles til rådighed med fornødne  

 birum, lys, varme, bad, rengøring, inventar, undervisningsmateriel og  

 fornødent tilsyn, herunder skolebetjentbistand:
 1. Skoler, andre lokaler og udendørsanlæg, der  

 tilhører kommunen.
 2. Skoler, andre lokaler og udendørsanlæg, der tilhøre  

 amtskommunen, i det omfang der ikke har kunnet anvises egnede lokaler m.v. i  

 henhold til nr. 1.
 3. Skoler, andre lokaler og udendørsanlæg, der  

 tilhører staten, i det omfang der ikke har kunnet anvises egnede lokaler m.v.  

 i henhold til nr. 1 og 2.
 4. Lokaler, hvortil der efter 1. august 1969 med  

 henblik på ungdomsskolens fritidsvirksomhed er ydet statstilskud i henhold  

 til § 105 i lov om fritidsundervisning m.v.
 5. Tekniske skoler, til hvis opførelse der er ydet  

 statslån, samt undervisningslokaler, hvortil der i henhold til loven om  

 erhvervsmæssig uddannelse af ikke-faglærte arbejdere er ydet statstilskud  

 eller statslån.
 6. Andre skoler, lokaler og udendørsanlæg, til hvis  

 opførelse der efter den 1. august 1969 er ydet statstilskud eller statslån, i  

 det omfang der ikke i øvrigt har kunnet anvises egnede lokaler.
 Stk. 2.  De i stk. 1 omhandlede lokaler og udendørsanlæg  

 skal kun stilles til rådighed for ungdomsskolen i det omfang, sådan  

 anvendelse kan forenes med de formål, lokalerne m.v. i øvrigt skal tjene.  

 Lokaler, til hvilke der tidligere er ydet tilskud i henhold til den  

 dagældende folkeskolelovs § 63, stk. 1, med henblik på lokalets anvendelse  

 til undervisning af ungdom ude over den undervisningspligtige alder, skal dog  

 altid stilles til rådighed for ungdomsskolen.
 § 35.  For benyttelse af de i henhold til § 34, stk.  

 1, nr. 4-6, anviste lokaler m.v. erlægges en efter amtsrådets skøn rimelig  

 leje.
 Stk. 2.  Kommunen afholder den i stk. 1 nævnte leje samt  

 eventuelle udgifter til lys, varme m.v. i forbindelse med benyttelsen af de i  

 § 34, stk. 1, nr. 2 og 3, anviste lokaler m.v.
 § 36.  Såfremt der ikke har kunnet skaffes egnede  

 lokaler i henhold til § 34 til kommunens ungdomsskolevirksomhed, påhviler det  

 kommunalbestyrelsen på anden måde at drage omsorg for, at de fornødne lokaler  

 tilvejebringes, om fornødent ved byggeri.
 § 37.  Kommunalbestyrelsen udarbejder instruks for  

 benyttelse af de lokaler m.v., der tilhører kommunen.
 Stk. 2.  For benyttelse af de i henhold til § 34, stk.  

 1, nr. 2, anviste amtskommunale lokaler m.v. gælder en af amtsrådet  

 udarbejdet lokaleinstruks.
 Stk. 3.  For benyttelse af de i henhold til § 34, stk.  

 1, nr. 3-6, anviste statslige eller private lokaler m.v. gælder en af  

 undervisningsministeriet udarbejdet lokaleinstruks.
 Løn m.v.
§ 38.  En deltidsbeskæftiget leder af en ungdomsskole  

 oppebærer et honorar, der fastsættes af undervisningsministeren efter  

 forhandling med finansministeren.
Regler herom fastsættes ved cirkulære.
 § 39.  Ved større ungdomsskoler kan der efter regler,  

 der fastsættes af undervisningsministeren, ansættes en heltidsbeskæftiget  

 leder for højst 3 år ad gangen med et honorar svarende til lønnen for  

 lærere/overlærere, viceskoleinspektører eller skoleinspektører i folkeskolen.  

 Regler herom fastsættes ved cirkulære.
 Stk. 2.  Honoraret ændres ikke på grund af ændring i  

 timetallet inden for godkendelsesperioden efter stk. 1.
§ 40.  Ledelsen af en større kommunal ungdomsskole kan  

 overdrages en leder, der ansættes i en på kommunens skoleplan for folkeskolen  

 normeret stilling med lønning svarende til lønningen for viceskoleinspektører  

 eller skoleinspektører i folkeskolen.
Regler herom fastsættes ved cirkulære.
§ 41.  Til bistand for ungdomsskoleinspektøren kan  

 antages honorarlønnet pædagogisk medhjælp eller pædagogisk medhjælp, der  

 ansættes i en på kommunens skoleplan for folkeskolen normeret  

 tjenestemandsstilling.
Regler herom fastsættes ved cirkulære.
 § 42.  Instrukser, der er fastsat for  

 ungdomsskoleinspektørerne og deres eventuelle pædagogiske medhjælp, vedlægges  

 ungdomsskoleplanen.
§ 43.  Timebetalingen for undervisningen i en  

 ungdomsskole fastsættes af undervisningsministeren efter forhandling med  

 finansministeren.
Regler herom fastsættes ved cirkulære.
§ 44.  En undervisningstime er på 55 minutter, hvoraf  

 10 minutter kan anvendes til friminutter.
Hvor pædagogiske hensyn gør det  

 ønskeligt, kan andre lektionsperioder godkendes med forholdsmæssig beregning  

 af lærerlønnen.
 § 45.  Ungdomsskolens ledere og lærere er ikke  

 omfattet af ferielovens regler.
§ 46.  Kommunen udreder timebetalingen til lærerne og  

 honoraret til lederne.
Timebetalingen til lærerne udredes månedsvis bagud.
§ 47.  Folkeskolens lærere kan, såfremt de kommunale  

 myndigheder og vedkommende lærer ønsker det, overtage undervisning i  

 ungdomsskolen, således at de læste timer helt eller delvis træder i stedet  

 for det antal undervisningstimer, der påhviler lærerne som tjenestemænd i  

 folkeskolen.
Omfanget af en sådan ordning må fremgå af kommunens skoleplan  

 for folkeskolen samt af ungdomsskoleplanen.
 § 48.  Indrettes der undervisning med tilrejsende  

 lærere, kan der efter regler, der fastsættes af kommunalbestyrelsen, ydes  

 godtgørelse for befordringsudgifter.
§ 49.  Til ledere og deres eventuelle pædagogiske  

 medhjælp, der fører tilsyn med flere undervisningssteder, ydes der  

 godtgørelse for befordringsudgifter ved tilsynsbesøg efter de for statens  

 tjenestemænd gældende regler.
Regler herom fastsættes ved cirkulære.
§ 50.  Lønninger til medarbejdere ved ungdomsskolens  

 fritidsvirksomhed fastsættes af undervisningsministeren efter forhandling med  

 finansministeren.
Regler herom fastsættes ved cirkulære.
 Stk. 2.  Til lønninger efter stk. 1 ydes sædvanlig  

 feriegodtgørelse i henhold til lov om ferie.
Økonomi § 51.  Alle udgifter i forbindelse med undervisning og  

 fritidsvirksomhed på ungdomsskoler, der er optaget på den godkendte  

 ungdomsskoleplan, afholdes af kommunen.
Ungdomskostskoler Ungdomskostskoleordningen § 52.  En ungdomskostskole kan oprettes af en kommune  

 eller et forbund af kommuner, herunder amtskommuner, eller af staten.
Den  

 skal være indrettet som kostskole, men kan også optage hjemmeboende elever  

 til undervisning og samvær dagen igennem.
§ 53.  For hver ungdomskostskole oprettes en  

 skoleplan.
Af skoleplanen skal fremgå:
 1. Hvilke former for ungdomsskoleundervisning der  

 etableres, jfr. § 1, stk. 2.
 2. Hvorvidt, og i bekræftende fald hvilke former for  

 fritidsvirksomhed der agtes etableret i tilknytning til undervisningen.
 3. De ved skolen normerede stillinger for forstander  

 og lærere samt deres klassificering.
 4. Forstanderens og lærernes pligtige timetal.
 5. Hvorledes skolens lokaleforhold er ordnet.
 § 54.  I de tilfælde, hvor en ungdomskostskole  

 oprettes af flere kommuner eller amtskommuner, udarbejdes en overenskomst,  

 der skal indeholde bestemmelser om følgende:
 1. Hvilke kommuner overenskomsten omfatter.
 2. Skolens navn og beliggenhed.
 3. Skolens formål.
 4. Regler om tilvejebringelse af midler til skolens  

 drift, herunder hvorledes de deltagende kommuner udreder udgifterne ved  

 skolens drift.
 5. Regler om, hvorledes eventuelt overskud fra skolens  

 drift skal anbringes.
6. Regler om valg til skolens bestyrelse, herunder om  

 valgperiode og afgang med sikring af bestyrelsens kontinuitet.
Angivelse af  

 antallet af bestyrelsesmedlemmer, bestyrelsens funktioner, hvornår  

 bestyrelsen er beslutningsdygtig og regler for afstemning i bestyrelsen.
 7. Regler om, hvorvidt og i bekræftende fald på hvilke  

 vilkår nye kommuner kan optages i forbundet.
 8. Angivelse af regnskabsåret.
 9. Regler om revision af regnskaberne.
 10. Regler om ophævelse af forbundet eller en enkelt  

 kommunes ensidige udtræden.
 11. Regler om anvendelse af overskydende midler ved  

 skolens ophør.
 § 55.  Skoleplanen og eventuelle overenskomster  

 godkendes af undervisningsministeriet, direktoratet for folkeoplysning, frie  

 grundskoler m.v., der kan fratage skolen dens godkendelse, såfremt  

 betingelserne i henhold til kapitel 8 ikke er opfyldt.
Krav til ungdomskostskole § 56.  Skolens forstander skal have de fornødne  

 pædagogiske og administrative forudsætninger for at lede en ungdomskostskole.
 § 57.  Skolens undervisning skal omfatte mindst 30  

 ugentlige timer.
Stk. 2.  Undervisningen i det enkelte fag skal være  

 tilrettelagt efter en plan, som sikrer, at der gives en sammenhængende  

 undervisning.
Undervisningsplanen skal indeholde en redegørelse for  

 undervisningens udgangspunkt, mål og indhold og for de arbejdsmetoder, der  

 agtes anvendt, samt for eventuelle ekskursioner, der indgår i undervisningen.  

 Undervisningsplanen godkendes af amtsrådet.
 Stk. 3.  Det må af planen og det anvendte  

 undervisningsmateriale fremgå, at emnet vil blive belyst på en saglig og  

 alsidig måde.
 § 58.  Lærere i ungdomskostskolen skal gennem  

 uddannelse eller tidligere virksomhed have erhvervet faglige kvalifikationer  

 for undervisning i det pågældende emne og må have de pædagogiske  

 forudsætninger for at kunne tilrettelægge og gennemføre undervisningen.
 Stk. 2.  Ansættelse af en lærer kan i det enkelte  

 tilfælde gøres betinget af, at vedkommende deltager i et alment pædagogisk  

 grundkursus.
 Stk. 3.  Specialundervisningens lærere må have  

 gennemgået den på Danmarks Lærerhøjskole etablerede undervisning i den  

 pågældende form for specialundervisning og have bestået de i tilslutning  

 hertil etablerede prøver eller have gennemgået en uddannelse svarende hertil.
 Stk. 4.  Foreligger der ikke særlige læreruddannelser  

 for en form for specialundervisning, eller opfylder læreren ikke de i stk. 3  

 nævnte krav, må spørgsmålet om lærerens ansættelse i hvert enkelt tilfælde  

 forelægge undervisningsministeriet, direktoratet for folkeoplysning, frie  

 grundskoler m.v.
 § 59.  Ungdomskostskolens undervisningslokaler skal  

 med hensyn til størrelse, beskaffenhed og udstyr være egnet til undervisning  

 i det pågældende fag.
 § 60.  Undervisningen og ekskursioner i forbindelse  

 med denne skal være vederlagsfri for eleverne.
 § 61.  De læremidler, der er nødvendige for at  

 gennemføre undervisningen i henhold til den godkendte undervisningsplan, skal  

 stilles vederslagsfrit til rådighed.
 Stk. 2.  De genstande, eleverne fremstiller, skal, under  

 forudsætning af at de fuldfører undervisningen, være deres ejendom.
 § 62.  Til elever, der har gennemgået undervisningen,  

 udfærdiges på de af undervisningsministeriet godkendte blanketter et bevis  

 for deltagelse samt for eventuelle prøver.
 § 63.  Skolen forstander og lærere skal før deres  

 ansættelse have forevist en ikke over tre måneder gammel attest for ikke at  

 lide af smittefarlig tuberkulose.
§ 64.  En kommunal ungdomskostskole har pligt til i  

 det omfang, hvori pladsforholdene tillader det, at modtage elever, som  

 henvises fra kommuner, der ikke har oprettet ungdomskostskoler.
Elevernes  

 hjemstedskommune afholder de kommunale udgifter, der er forbundet hermed.
 Løn m.v.
 § 65.  Forstanderen for en kommunal ungdomskostskole  

 normeres i en lønramme svarende til viceskoleinspektører eller  

 skoleinspektører i folkeskolen.
Stk. 2.  Fastansatte lærere normeres i lønrammer  

 svarende til lærere/overlærere i folkeskolen.
Normeringsregler fastsættes ved  

 cirkulære.
 Stk. 3.  Timelønnede lærere med indtil 450 timer årlig  

 lønnes med den timebetaling, der gælder for ungdomsskolen, jfr. § 43. For  

 lærere med højere timetal beregnes lønnen i forhold til en fast lærers løn  

 (kvotaløn).
 § 66.  Det fulde årlige timetal for forstandere er 360  

 timer, efter det fyldte 60. år 310 timer.
 Stk. 2.  Det fulde årlige timetal for lærere er 1.080  

 timer fordelt på mindst 32 uger, efter det fyldte 60. år 920 timer.
§ 67.  Timetallet kan for de fastansatte lærere uden  

 afkortning i lønnen nedsættes efter skolen vurdering af omfanget af den  

 pågældende pædagogiske virksomhed i forbindelse med kostskoleformen.
Nærmere  

 regler herom fastsættes ved cirkulære.
 Stk. 2.  Undervisningsministeriet fastsætter ved  

 cirkulære, inden for hvilken timeramme pr. årselev skolerne kan nedsætte  

 lærernes timetal, jfr. stk. 1.
 § 68.  Undervisningsministeriet fastsætter ved  

 cirkulære nærmere regler om betaling for overtimer.
 § 69.  For forstandere, fastansatte og kvotalønnede  

 lærere ved kommunale ungdomskostskoler gælder i øvrigt reglerne om  

 folkeskolens tjenestemænd.
Økonomi § 70.  Alle udgifter til en godkendt kommunal  

 ungdomskostskole afholdes af kommunen eller forbundet af kommuner.
Overgangs- og ikrafttrædelsesbestemmelser § 71.  Bekendtgørelsen træder i kraft den 1. august  

 1983.
 Stk. 2.  Reguleringen i § 21, stk. 1, 3. pkt., foretages  

 første gang den 1. september 1983.
Stk. 3.  Undervisningsministeren er ifølge  

 tekstanmærkning nr. 57 til § 20. Undervisningsministeriet på finansloven for  

 finansåret 1983 bemyndiget til uanset bestemmelserne i lov nr. 336 af 19.  

 juni 1974 forsat i finansåret 1983 at yde tilskud til de kommunale  

 ungdomskostskoler efter de før 1. april 1975 gældende regler, jfr. kapitel X  

 i bekendtgørelse nr. 419 af 3. september 1971 om ungdomsskolen, herunder  

 ungdomskostskoler.
Denne ordning forventes forlænget.
 Stk. 4.  Bekendtgørelse nr. 484 af 21. september 1981 om  

 ungdomsskolen, herunder ungdomskostskoler, ophæves.
