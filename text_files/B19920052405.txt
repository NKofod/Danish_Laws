 I medfør af § 59, stk. 3, samt § 17, stk. 3, § 41, stk. 1, nr. 1, § 57 og  

 § 84 i lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987, lov nr. 380 af 13. juni  

 1990 og lov nr. 273 af 8. maj 1991 fastsættes:
Område § 1.  Bekendtgørelsen omfatter erhvervsmæssig  

 beskæftigelse af unge fra 15 til 18 år ved arbejde med tekniske hjælpemidler,  

 stoffer og materialer samt andet arbejde forbundet med fare for unges  

 sikkerhed, sundhed eller udvikling.
 Stk. 2.  Inden for landbrug er beskæftigelse af unge,  

 der hører til arbejdsgiverens familie og husstand og som er fyldt 15 år, ikke  

 omfattet af bekendtgørelsens bestemmelser, med undtagelse af § 7, stk. 2, og  

 § 8. Disse bestemmelser gælder også ved sådan beskæftigelse af unge under 18  

 år.
 Stk. 3.  Unge under 15 år må ikke beskæftiges med  

 erhvervsmæssigt arbejde, medmindre det er tilladt efter arbejdsmiljølovens §  

 59 eller Arbejdsministeriets bekendtgørelse nr. 333 af 23. juni 1977 om børns  

 lettere erhvervsmæssige arbejde eller Arbejdsministeriets bekendtgørelse nr.  

 25 af 22. januar 1964 om børns erhvervsmæssige medvirken ved offentlige  

 forestillinger m.v.
§ 2.  Arbejde der indgår som et nødvendigt led i en  

 uddannelsesaftale efter lov om erhvervsuddannelse eller tilsvarende  

 uddannelse af mindst 2 års varighed, som giver erhvervskompetence er undtaget  

 fra forbudene i § 7, stk. 1, og 3, § 8 og § 13, stk. 1, §§ 14, 15 og 20 i det  

 omfang dette er nødvendigt for den konkrete uddannelses gennemførelse.
For  

 arbejde efter uddannelsens afslutning gælder samme undtagelser i det omfang  

 de er nødvendige for den unges beskæftigelse i faget.
 § 3.  For så vidt der i regler for særlige former for  

 arbejde findes bestemmelser om unges beskæftigelse, herunder aldersgrænser,  

 gælder disse bestemmelser forud for denne bekendtgørelse.
Almindelige bestemmelser § 4.  Ved beskæftigelse af unge skal der ved valg af  

 arbejdsopgaver og ved arbejdets tilrettelæggelse drages omsorg for, at  

 arbejdet kan udføres sikkerheds- og sundhedsmæssigt fuldt forsvarligt.
Der  

 skal tages særligt hensyn til fysiske og psykiske påvirkninger på såvel kort  

 som langt sigt.
 § 5.  Arbejdsgiveren skal sørge for, at de unge får en  

 grundig oplæring og instruktion i at udføre deres arbejde på farefri måde.
 Stk. 2.  Hvor der skal findes brugsanvisninger  

 vedrørende stoffer og materialer, tekniske hjælpemidler m.v. til brug for de  

 ansatte under arbejdet skal arbejdsgiveren sørge for, at de unge er  

 fortrolige med de oplysninger, der fremgår af brugsanvisningen.
 Stk. 3.  Arbejdet skal udføres under effektivt tilsyn af  

 en person, der er fyldt 18 år og har fornøden indsigt i arbejdets art.
 § 6.  Arbejdsgiveren skal inddrage medarbejderne og  

 sikkerhedsorganisationen i det omfang denne findes i planlægning,  

 gennemførelse og kontrol af de sikkerheds- og sundhedsmæssige forhold  

 vedrørende de unges arbejde.
Ulykkesfarer § 7.  Unge må ikke beskæftiges med de tekniske  

 hjælpemidler, anlæg eller arbejdsprocesser, der er angivet i bilag 1 eller  

 med arbejde af tilsvarende farlighed.
Stk. 2.  Arbejde med motorkædesave må ikke udføres af  

 personer under 18 år.
Dette gælder også unge inden for landbrug, skovbrug og  

 gartneri, som er arbejdsgiverens familie, og som hører til hans husstand.  

 Motorkædesave kan dog anvendes af unge, der er fyldt 16 år, og som har  

 gennemgået en uddannelse, som direktøren for Arbejdstilsynet har anerkendt  

 som tilstrækkelig, for så vidt angår brug og sikkerhed ved motorkædesave.
 Stk. 3.  Dog må unge, der er fyldt 16 år beskæftiges ved  

 arbejde inden for landbrug og gartneri med de tekniske hjælpemidler og anlæg,  

 der er angivet i bilag 2 eller ved arbejde af tilsvarende mindre farlighed.
Sundhedsfarer ved arbejde med visse stoffer  

 og materialer § 8.  Unge må ikke arbejde med eller på anden måde  

 udsættes for påvirkninger fra de stoffer og materialer, der er angivet i  

 bilag 3, jf. dog stk. 2-4.
 Stk. 2.  Unge kan beskæftiges ved arbejdsprocesser,  

 hvori de stoffer og materialer, der er nævnt i bilag 3 indgår, hvis  

 processerne befinder sig i lukkede systemer, eller de unge på anden lignende  

 måde er sikret mod påvirkninger.
 Stk. 3.  Inden for landbrug kan unge uanset bilag 3, nr.  

 7 beskæftiges med følgende arbejde:
 Stk. 4.  På rengøringsområdet kan unge på betingelse af,  

 at de under arbejdet er under professionelt tilsyn og instruktion i  

 overensstemmelse med denne bekendtgørelses § 5 uanset bilag 3, nr. 7  

 beskæftiges med følgende arbejde:
Andre sikkerheds- og sundhedsfarer Fysiske belastninger § 9.  Unge må ikke ved arbejde udsættes for fysiske  

 belastninger, der på kort eller lang sigt er skadelige for deres sundhed  

 eller udvikling.
Stk. 2.  Ved arbejdets planlægning, tilrettelæggelse og  

 udførelse skal der tages hensyn til den unges alder, fysiske udvikling,  

 indsigt, arbejdsevne og øvrige forudsætninger.
Unødige fysiske belastninger  

 samt uhensigtsmæssige arbejdsstillinger eller bevægelser skal undgås.
 § 10.  Egnede og effektive hjælpemidler, såsom  

 løfteanordninger og transportsmidler m.v., skal være tilgængelige i det  

 omfang, det er nødvendigt, for at arbejdet kan udføres sikkerheds- og  

 sundhedsmæssigt fuldt forsvarligt.
 § 11.  Det skal i videst muligt omfang undgås, at unge  

 løfter eller bærer byrder over 12 kg.
 Stk. 2.  Dette kan dog fraviges ved arbejde, der foregår  

 under ergonomisk hensigtsmæssige forhold, men det skal tilstræbes, at byrder  

 for den enkelte højst udgør 25 kg.
 § 12.  Det bør undgås, at unge ved andet arbejde  

 udsættes for større belastninger end de, der er nævnt i § 11.
Vibrationer § 13.  Unge må ikke udsættes for vibrationsbelastning  

 fra vibrerende håndværktøjer over 130 dB (HA), som defineret i den  

 internationale standard ISO/DIS 5349, 1986-05-15.
 Stk. 2.  I tilfælde, hvor det efter § 2 er tilladt unge  

 at udføre arbejde med vibrerende håndværktøjer, skal det daglige arbejde  

 tilrettelægges, så der er hyppige afbrydelser.
Ned- og sammenstyrtningsfarer § 14.  Hvis et arbejde er forbundet med risiko for  

 ned- eller sammenstyrtning, må unge ikke beskæftiges hermed før faren er  

 effektivt imødegået ved tekniske foranstaltninger, der ikke indebærer brug af  

 personlige værnemidler.
Kryogene væsker og nedkølede genstande § 15.  Unge må ikke beskæftiges ved arbejde, der kan  

 medføre kontakt med kryogene væsker (væsker med kogepunkter under -153 grader  

 C ved 1 bars tryk), eller genstande, der er kølet ned til tilsvarende farligt  

 lave temperaturer.
Risiko for vold § 16.  Arbejde, der indebærer en særlig risiko for  

 vold, må kun varetages af unge sammen med en person over 18 år.
Kvælningsfare § 17.  Unge må ikke beskæftiges ved arbejde, der kan  

 medføre kvælningsfare i ilt (oxygen)-fattig atmosfære.
Brandfarlige gasser § 18.  Unge må ikke beskæftiges med tømning og  

 påfyldning af brandfarlige gasser.
Dette gælder dog ikke påfyldning af F-gas  

 på beholdere, der indgår i køretøjers brændstofanlæg, opvarmnings- eller  

 belysningsanlæg eller andet lignende anlæg, når disse beholdere er indrettet  

 med godkendt udstyr til selvtankning.
Eksplosinsfare § 19.  Unge må ikke beskæftiges ved arbejdsprocesser,  

 der kan medføre fare for eksplosion, medmindre der er truffet effektive  

 tekniske foranstaltninger til hindring af personskade.
Åndedrætsværn § 20.  Unge må højst beskæftiges 4 timer dagligt ved  

 arbejde, hvor der benyttes friskluftforsynet åndedrætsværn.
Forbud § 21.  Skønner Arbejdstilsynet, at beskæftigelsen af  

 unge under 18 år ved et bestemt arbejde medfører overhængende betydelig fare  

 for deres sikkherhed eller sundhed, kan det nedlægge foreløbigt forbud mod  

 beskæftigelsen, selv om det pågældende forhold ikke er omfattet af kapitel 3,  

 4 eller 5.
Bemyndigelse og dispensation § 22.  Direktøren for Arbejdstilsynet kan fastsætte en  

 lavere aldersgrænse end 18 år for unges beskæftigelse ved stoffer og  

 materialer omfattet af § 8, stk. 1, som anses for mindre farlige, såfremt de  

 unge har gennemgået en af direktøren for Arbejdstilsynet godkendt uddannelse.
 Stk. 2.  Hvis der fremkommer oplysninger om en særlig  

 risiko ved andre stoffer og materialer end de i § 8, stk. 1 nævnte, kan  

 direktøren for Arbejdstilsynet bestemme, at disse stoffer og materialer skal  

 være omfattet af denne bestemmelse.
 § 23.  Direktøren for Arbejdstilsynet kan tillade  

 fravigelser fra bekendtgørelsen for bestemte fag, faglige områder eller i  

 enkelttilfælde, når forholdene gør det rimeligt og fuldt forsvarligt.
 Stk. 2.  Arbejdstilsynets kredse kan tillade fravigelser  

 fra bekendtgørelsen i enkelttilfælde, hvor særlige forhold gør det rimeligt  

 og fuldt forsvarligt.
Klageadgang § 24.  Afgørelser efter denne bekendtgørelse kan  

 påklages efter § 81 i lov om arbejdsmiljø.
Straf § 25.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  For overtrædelse af de bestemmelser, der er  

 nævnt under stk. 1, kan der pålægges en arbejsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
For overtrædelser begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 Stk. 4.  Når unge under 18 år beskæftiges i strid med  

 bestemmelserne i denne bekendtgørelse kan forældremyndighedens indehavere  

 straffes med bøde, såfremt arbejdet er foregået med deres viden.
Ikrafttræden § 26.  Bekendtgørelsen træder i kraft den 1. juli  

 1992.
 Stk. 2.  Følgende bestemmelser, optaget i bekendtgørelse  

 nr. 611 af 18. december 1985 om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden ophæves:
 Lov om almindelig arbejderbeskyttelse, jf. lovbekendtgørelse nr. 297 af 4.  

 juni 1968, som ændret senest ved lov nr. 330 af 19. juni 1974, § 19, stk. 5.
 Lov om arbejderbeskyttelse inden for handels- og kontorvirksomhed, jf.  

 lovbekendtgørelse nr. 298 af 4. juli 1968, som ændret senest ved lov nr. 153  

 af 31. marts 1973, § 11, stk. 1, for så vidt angår dennes henvisningtil  

 foranstående bestemmelse i lov om almindelig arbejderbeskyttelse.
 Lov om arbejderbeskyttelse inden for landbrug, skovbrug og gartneri, jf.  

 lovbekendtgørelse nr. 299 af 4. juli 1968, som ændretsenest ved lov nr. 153  

 af 31. marts 1973, § 11, stk. 5, § 19 A, stk. 4 og § 22, 1. pkt.
 Arbejdsministeriets bekendtgørelse nr. 31 af 12. februar 1969 om unge  

 menneskers farlige arbejde.
 Arbejdsministeriets bekendtgørelse nr. 80 af 13. marts 1969 om børn og  

 unge menneskers farlige arbejde inden for landbrug, skovbrug og gartneri.
 Stk. 3.  Endelig ophæves følgende bestemmelser og  

 bekendtgørelser:
Arbejdsministeriet, den 19. juni 1992 Knud Erik Kirkegaard / Henrik Grove Bilag 1 Fortegnelse over tekniske hjælpemidler, anlæg og arbejdsprocesser, som unge under 18 år ikke må beskæftiges med Elevatorer, kraner mobile personløftere og arbejdsplatforme,  

 hængerstilladser, bagsmækløftere, spil og slæbeskovle, for så vidt angår  

 arbejdet som fører eller operatør.
Det er dog tilladt unge at betjene  

 trykknapelevatorer.
 Smøring, rengøring, reparation og lignende arbejde ved igangværende  

 motorer, maskiner, transmissioner og andre maskinelle anordninger, hvor de  

 bevægelige dele er tilgængelige og kan forårsage personskader.
 (* 1) Det er dog tilladt unge at anvende de under pkt. 1, a) til d) nævnte  

 tekniske hjælpemidler, der er udformet eller afskærmet således, at de  

 bevægelige og bearbejdende dele er utilgængelige under drift.
 (* 2) Det er dog tilladt unge at udføre kortvarigt arbejde, det vil sige  

 mindre end 30 min. på en 8-timers arbejdsdag med slagboremaskiner og  

 rystepudsere.
 (* 3) Lempelse fra 18-års aldersgrænsen findes i bilag 2.
Bilag 2 Fortegnelse over tekniske hjælpemidler og anlæg, som unge, der er fyldt 16  

 år, må beskæftiges med inden for landbrug og gartneri.
Fortegnelsen er en  

 lempelse i forhold til bilag 1 Bilag 3 Fortegnelse over stoffer og materialer, som unge under 18 år ikke må arbejde med eller på anden måde udsættes for - kan give allergi ved indåndring (R42) - kan give allergi ved kontakt med huden (R43).
