 Herved meddeles, at registertilsynet har truffet følgende afgørelser  

 vedrørende autorisation til terminaladgang til fælleskommunale registre for  

 medarbejdere på Kommunedata I/S.
 1. Der er overfor registertilsynet rejst spørgsmål om,  

 hvorvidt en Kommunedatamedarbejder, der assisterer den registeransvarlige  

 myndigheds terminaloperatør hos den registeransvarlige myndighed, vil kunne  

 autoriseres som terminaloperatør af denne eller den pågældende medarbejder  

 bør autoriseres af Kommunedata.
 Det er registertilsynets opfattelse, at sådanne autorisationer bør  

 tildeles af den registeransvarlige myndighed, idet myndigheden i så fald vil  

 kunne udføre de samme (maskinelle) sikkerhedsmæssige kontroller med  

 Kommunedatamedarbejdere som med eget personale, ligesom myndigheden vil have  

 de bedste muligheder for at føre det fornødne tilsyn, når autorisationen  

 benyttes i forbindelse med terminal placeret i den registeransvarlige  

 myndigheds lokaler.
 2. Der er endvidere overfor registertilsynet rejst  

 spørgsmål om, hvorvidt den omstændighed, at en registeransvarlig myndighed  

 vælger ikke at benytte muligheden for terminaladgang til et givet  

 registersystem, samtidig medfører, at Kommunedata ikke må have terminaladgang  

 til den pågældende registeransvarlige myndigheds del af registeret i  

 forbindelse med sin servicevirksomhed.
Det er efter registertilsynets opfattelse i overensstemmelse med  

 forskrifterne og bilag A til forskrifterne, at en Kommunedatamedarbejder, der  

 assisterer ved fejlsøgning f. eks. i forbindelse med formodede fejl i  

 rekvirerede lister, via terminal har adgang til en kommunes oplysninger i et  

 register - uanset om den pågældende kommune ikke udnytter muligheden for  

 terminaladgang til registeret - når forskrifternes bestemmelser og bilag A's  

 bestemmelser (punkt 4.13) herom overholdes.
Dette indebærer, at det ikke er  

 den enkelte kommune, der autoriserer den pågældende Kommunedatamedarbejder,  

 men derimod Kommunedata I/S.
Der skal i sådanne tilfælde foretages  

 registrering af adgangen, jf. punkt 4.13, i bilag A, og sendes meddelelse  

 herom til den registeransvarlige myndighed.
P.
R.
V.
Jørgen Paulsen Til samtlige amtskommuner og primærkommuner.
