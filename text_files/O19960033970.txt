Resumé  


  

 En far klagede over at Undervisningsministeriet havde givet et amt  

 dispensation fra folkeskolelovens bestemmelser om minimumsgrænser for  

 antallet  

 af klasseundervisningstimer på en skole for fysisk og psykisk handicappede.  

 Faderens søn var elev på den pågældende skole.
Faderen mente ikke at  

 Undervisningsministeriet havde hjemmel til at give den pågældende  

 dispensation.
Undervisningsministeriet svarede at ministeriet med hjemmel i  

 folkeskolelovens § 3, stk. 2, havde udstedt en bekendtgørelse om folkeskolens  

 specialundervisning og anden socialpædagogiske bistand.
Bekendtgørelsen  

 indeholdt efter Undervisningsministeriets mening den fornødne hjemmel.
Ombudsmanden mente ikke at den påberåbte dispensationsbestemmelse  

 kunne anvendes som hjemmel til afgørelser der er i strid med selve  

 bemyndigelsesloven.
Ombudsmanden udtalte derfor at Undervisningsministeriet  

 ikke havde den fornødne hjemmel til at meddele den omtalte dispensation, og  

 henviste bl.a. til at en fravigelse af minimumstimetallet måtte betragtes som  

 en forholdsvis indgribende foranstaltning der krævede præcis hjemmel.  

 Ombudsmanden henstillede at Undervisningsministeriet genoptog sagen. (J.nr.  

 1996-1072-710).
Hjemmel til dispensation fra folkeskolelovens bestemmelser om  

 minimumsundervisningstid A klagede til mig over at  

 Undervisningsministeriet den 18. april 1996 midlertidigt havde godkendt at  

 det  

 ugentlige timetal for undervisningen på 6. - 10. klassetrin på en skole i  

 Maribo afviger fra minimumsundervisningstiden efter folkeskoleloven.
I anledning af klagen  

 indhentede jeg en udtalelse af 21. maj 1996 fra Undervisningsministeriet.
I  

 brev af 4. juni 1996 fremsatte A bemærkninger hertil.
I breve af 21. juni  

 1996  

 fremsatte såvel A som Undervisningsministeriet yderligere bemærkninger til  

 sagen.
Til brug for min behandling af sagen fik jeg endvidere  

 Undervisningsministeriets akter til gennemsyn.
Det fremgik af sagen at  

 skolen X bl.a. havde et undervisningscenter for elever med fysiske og  

 psykiske  

 handicap.
A og hans kone var forældre til et barn der gik på  

 centerafdelingen,  

 og medlemmer af skolens bestyrelse og af centerudvalget.
Den 17. juni 1995  

 klagede A til Undervisningsministeriet over at børnene på centerafdelingen  

 ikke  

 modtog det i folkeskoleloven foreskrevne ugentlige minimumstimetal.
Den 22.  

 juni 1995 henviste Undervisningsministeriet A til de lokale skolemyndigheder  

 med henblik på en afklaring af problemet.
Ministeriet henviste til at man  

 ikke  

 var klageinstans i sager der vedrørte det kommunale skolevæsen.
Efter korrespondance med  

 Maribo Kommune - der på Storstrøms Amtskommunes vegne driver centret - og med  

 amtskommunen rettede A den 29. december 1995 på ny henvendelse til  

 Undervisningsministeriet der efter folkeskolelovens § 27, stk. 2, har  

 tilsynet  

 med amtskommunernes skole- og undervisningsvæsen inden for folkeskolen.
På  

 den baggrund bad Undervisningsministeriet den 5. januar 1996 Storstrøms Amt  

 om  

 en udtalelse om omfanget af den ugentlige undervisningstid for eleverne ved  

 skolens X's centerafdeling.
 I et brev  

 Undervisningsministeriet modtog den 12. marts 1996, skrev amtet bl.a.  

 følgende:
 "...
Det må konstateres, at  

 minimumstimetallet ikke overholdes for så vidt angår eleverne fra 6. - 10.  

 klassetrin, idet eleverne modtager undervisning i 25 timer pr. uge.  

 Imidlertid  

 modtager eleverne i 2. klasse undervisning i 21 timer pr. uge og eleverne i  

 4.  

 og 5. klasse modtager undervisning i 25 timer pr. uge.
Endvidere er  

 undervisningen tilrettelagt således, at over halvdelen af den undervisning  

 der  

 gives på (skolen X) er to-lærertimer.
Såfremt undervisningen skal ændres  

 således, at minimumstimetallet overholdes for samtlige klassetrin, vil det  

 selvsagt betyde en minimering af to-lærertimetallet og dermed en forringelse  

 af  

 undervisningens kvalitet.
Grundet de meget store  

 geografiske kørselsafstande for eleverne, har alle samme møde- og  

 sluttidspunkt.
Såfremt kørselsruterne skal differentieres efter klassetrin,  

 vil  

 det blive en væsentlig merudgift.
Såfremt der ikke kan ydes en  

 tidsubegrænset dispensation efter Folkeskolelovens § 16, skal Storstrøms amt  

 anmode om at få dispensation for reglen indtil skoleåret 1997/98." Den 18. april 1996 skrev  

 Undervisningsministeriet herefter følgende til Storstrøms Amt:
 "I brev modtaget den 12.  

 marts 1996 har Storstrøms Amt oplyst, at eleverne på 6. og 7. klassetrin og  

 8.  

 - 10. klassetrin i centerafdelingen på (skolen X) undervises i hhv. en time  

 og  

 to timer under minimum, jf. folkeskolelovens § 16, stk. 1. Storstrøms Amt  

 ansøger i den anledning om dispensation fra lovens bestemmelser om minimum  

 for  

 det ugentlige undervisningstimetal.
 Undervisningsministeriet  

 finder det kritisabelt, at amtets ansøgning om dispensation først fremsendes  

 nu, og at anledningen er, at en borger har rettet henvendelse til ministeriet  

 om omfanget af det ugentlige timetal ved skolen.
 Undervisningsministeriet skal  

 udtale følgende om bestemmelserne om undervisningstimetallet:
 Af § 3, stk. 2, i  

 folkeskoleloven fremgår, at undervisningsministeren i forbindelse med  

 fastsættelse af regler for specialundervisning og anden specialpædagogisk  

 bistand kan fravige bl.a. bestemmelserne i lovens § 16 om  

 undervisningstimetallet.
 I bekendtgørelse om  

 specialundervisning (nr. 537 af 16. juli 1990 om folkeskolens  

 specialundervisning og anden specialpædagogisk bistand) er reglen i § 10 om  

 et  

 lavere timetal end lovens foreskrivelse i § 16, stk. 1, om minimum for den  

 ugentlige undervisning for tiden alene udnyttet til at gælde  

 enkeltmandsundervisning.
 Storstrøms Amt oplyser i sit  

 brev følgende om baggrunden for fastsættelse af det lavere ugentlige  

 undervisningstimetal på 6. - 10. klassetrin og for den derfor søgte  

 dispensation:
·  

  

 	  

 eleverne på 2. og 4. - 5. klassetrin  

 modtager en times ugentlig undervisning ud over det minimum, som loven  

 foreskriver, ·  

  

 	  

 i over halvdelen af undervisningstiden i  

 centerafdelingen undervises med to-lærertimer, ·  

  

 	  

 eleverne på 6. - 10. klassetrin har samme  

 møde- og sluttidspunkt begrundet med store geografiske kørselsafstande, ·  

  

 	  

 differentierede kørselsruter efter  

 klassetrin vil medføre en væsentlig merudgift.
 På baggrund af det af  

 Storstrøms Amt oplyste om de konkrete forhold i forbindelse med  

 undervisningens  

 tilrettelæggelse i centerafdelingen på (skolen X) godkender  

 Undervisningsministeriet i medfør af § 19 i bekendtgørelse nr. 537 af 16.  

 juli  

 1990 en fravigelse af bekendtgørelsens § 10, stk. 2, som en midlertidig  

 ordning, at det ugentlige timetal for undervisningen på 6. - 10. klassetrin  

 fastsættes til 25.
 Godkendelsen er gældende til  

 udgangen af skoleåret 1997/98.
(A) har modtaget kopi af  

 dette brev." I brev af 22. april 1996 til  

 Undervisningsministeriet fremsatte A bemærkninger til Storstrøms Amts  

 begrundelse for lavere undervisningstal.
A anførte bl.a. at det kun ville  

 koste 200.000 kr. ud over de budgetterede 12 mio. kr. at have en ordning der  

 var i overensstemmelse med folkeskolelovens regler om  

 minimumsundervisningstid.  

 I brev af 24. april 1996 skrev A følgende til Undervisningsministeriet:
 "Der ønskes en juridisk  

 redegørelse af den lovmæssige baggrund for Undervisningsministeriets  

 beslutning  

 fra den 18. april 1996. Brevet bedes eventuelt sendt videre til den rette  

 myndighed.
 Folkeskolelovens §3, stk.2  

 giver adgang til at fravige § 16 om undervisningstid.  

 Undervisningsministeriet  

 har fastsat nogen regler herom, der er i følge folkeskolelovens vejledning  

 indeholdt i Undervisningsministeriets bekendtgørelse nr. 537 af 16. juli  

 1990.
 I nævnte bekendtgørelse er  

 der ikke nogen bestemmelse om at kunne fravige § 16 om undervisningstiden,  

 med  

 mindre det drejer sig om enkeltmandsundervisning (§10,2 i bekendtgørelsen).
Undervisningsministeriet  

 bruger bekendtgørelsens § 19 for at kunne dispensere fra §10,2, idet en  

 bestemmelse, der er møntet på enkeltmandsundervisning, udvides til at omfatte  

 midlertidig al undervisning på (skolen X) i Maribo.
I vejledningen til denne  

 §  

 19 står der imidlertid:
 'Opmærksomheden henledes på,  

 at Undervisnings- og Forskningsministeriet i henhold til den nævnte  

 bestemmelse alene vil kunne meddele dispensation fra bestemmelser i  

 bekendtgørelsen  

  

 i det omfang, en ønsket  

 ordning ikke tillige er i strid med bestemmelser i folkeskoleloven.  

  

 Det  

 bemærkes herved, at bestemmelsen i folkeskolelovens §3, stk.2, kun indeholder  

 adgang til at fravige lovens §§4,6,7,12 og 14.' (Min fremhævning, § 14 svarer  

 nu til §16, A).
 Efter min fortolkning eksisterer  

 derved kun muligheden for en fravigelse af de under §3, stk.2 nævnte  

 paragraffer i folkeskoleloven, hvis der er nedfældet regler eller  

 bestemmelser  

 herom i ministeriets bekendtgørelse! Der er derfor efter min mening ikke  

 mulighed for at fravige folkeskolens paragraffer ud over de muligheder,  

 bekendtgørelsen åbner op for, da man kun må anvende § 19 for  

  

 fravigelser fra bekendtgørelsen, der er  

 dækket ind via folkeskoleloven.
Ministeriets dispensation  

 bygger efter min fortolkning af loven/bekendtgørelsen på et forkert  

 grundlag." I sit svar af samme dag skrev  

 ministeriet bl.a. følgende:
 "...
 § 3, stk. 2 i lov om  

 folkeskolen, jf. lovbekendtgørelse nr. 55 af 17. januar 1995 af lov om  

 folkeskolen, er affattet således:
'Stk. 2. Til børn, hvis  

 udvikling kræver en særlig hensyntagen eller støtte, gives der  

 specialundervisning og anden specialpædagogisk bistand.  

 Undervisningsministeren  

 fastsætter regler herom og kan i denne forbindelse fravige §§ 5, 7, 8, 13, 14  

 og 16.' I medfør af lovens § 3, stk.  

 2, er der en hjemmel for ministeren til at fravige lovens bestemmelser om  

 undervisningstimetallet i § 16 i såvel opadgående retning til et højere  

 timetal  

 som i nedadgående retning til et lavere timetal.
Som anført i ministeriets  

 brev  

 af 18. april er lovens hjemmel til nedsættelse af det ugentlige  

 undervisningstimetal  

 for tiden alene udnyttet til at gælde enkeltmandsundervisning, jf. § 10, stk.  

 2.
Bekendtgørelsen indeholder  

 imidlertid i § 19 en beføjelse for ministeren til i konkrete tilfælde at  

 fravige bekendtgørelsens bestemmelser.
Således kan der i konkrete tilfælde  

 også  

 ske en fravigelse af bestemmelsen i § 10, stk. 2, om betingelserne for  

 nedsættelse af det ugentlige undervisningstimetal.
Ministeriets afgørelse af 18.  

 april 1996 ligger således inden for såvel lovens som bekendtgørelsens  

 rammer." I anledning af Deres klage  

 bad jeg den 14. maj 1996 Undervisningsministeriet om en udtalelse.
Jeg bad  

 særligt om at ministeriet nærmere redegjorde for sin opfattelse af at § 19 i  

 bek. nr. 537 af 16. juli 1990 om folkeskolens specialundervisning og anden  

 socialpædagogiske bistand giver hjemmel til nedsættelse af det ugentlige  

 undervisningstimetal i videre omfang end hvad der følger af bekendtgørelsens  

 §  

 10, stk. 2. I udtalelsen af 21. maj 1996 har Undervisningsministeriet bl.a.  

 anført følgende:
 "...
 Regler om specialundervisning  

 er fastsat i bekendtgørelse nr. 537 af 16. juli 1990 om folkeskolens  

 specialundervisning og anden specialpædagogisk bistand.
 Den bemyndigelse, der i loven  

 er for ministeren til at fravige lovens § 16, herunder § 16, stk. 1, er  

 udmøntet i bekendtgørelsens §§ 10 og 11.
 Af bekendtgørelsens § 10,  

 stk. 1, fremgår, at maksimum for det ugentlige timetal for den obligatoriske  

 undervisning og maksimum for den daglige undervisningstid med forældrenes  

 samtykke  

 kan overstige lovens bestemmelser (nuværende lov § 16, stk. 3 og 4).
 I medfør af bekendtgørelsens  

 § 10, stk. 2, 2. punktum, kan minimum for det ugentlige undervisningstimetal  

 efter lovens § 16, stk. 1, nedsættes, hvis en elev modtager al undervisning  

 som  

 enkeltmandsundervisning (daværende lov § 14, stk. 1). Af vejledningen til  

 bekendtgørelsens § 10, stk. 2, fremgår, at en sådan undervisning, der normalt  

 ikke bør udstrækkes over mere end 1 år, bør omfatte mindst 4-6 ugentlige  

 undervisningstimer på 1.-3. klassetrin og 6-12 undervisningstimer på de  

 øvrige  

 timetal.
I medfør af bekendtgørelsens  

 § 19, kan undervisningsministeren i særlige tilfælde fravige bekendtgørelsens  

 bestemmelser.
Af vejledningen til § 19 fremgår, at beføjelsen for  

 undervisningsministeren til at fravige bekendtgørelsens bestemmelser er  

 begrænset af lovens § 3, stk. 2, der fastsætter, hvilke bestemmelser i loven,  

 der kan fraviges med bekendtgørelsen.
De bestemmelser, der i medfør af lovens  

 §  

 3, stk. 2, kan fraviges med bekendtgørelsen, jf. oven for, er blandt andet  

 lovens § 16 (daværende lov § 14).
 På baggrund af Storstrøms  

 Amts redegørelse i brev modtaget her den 12. marts 1996 for de konkrete  

 forhold  

 vedrørende undervisningens tilrettelæggelse på (skolen X) har  

 Undervisningsministeriet i medfør af bekendtgørelsens § 19 som en midlertidig  

 ordning godkendt en fravigelse af bekendtgørelsens § 10, stk. 2, således at  

 minimum for det ugentlige undervisningstimetal på 6.-7. og 8.-10. klassetrin  

 fastsættes med henholdsvis 1 ugentlig time, henholdsvis 3 ugentlige timer  

 under  

 lovens minimum i § 16, stk. 1, og således at det ugentlige timetal på 6.-10.  

 klassetrin indtil udløbet af skoleåret 1997/98 udgør 25.
Med hensyn til begrundelsen  

 for at give dispensationen henvises til det af Storstrøms Amt anførte i sit  

 brev modtaget her den 12. marts 1996, herunder om det ugentlige timetal på de  

 klassetrin, der ikke er omfattet af dispensationen og konsekvenserne for  

 to-lærerordningen og dermed undervisningens kvalitet ved opretholdelse af  

 minimumstimetallet for samtlige klassetrin." I brev af 4. juni 1996  

 fremsatte A bemærkninger til udtalelsen.
A fastholdt at § 19 i  

 bekendtgørelsen  

 kun gav mulighed for at fravige bekendtgørelsens bestemmelser såfremt det  

 ikke  

 var i strid med folkeskoleloven.
A anførte endvidere at der efter hans  

 opfattelse ikke foreligger sådanne særlige tilfælde der i givet fald kunne  

 begrunde en fravigelse fra folkeskolens regler om minimumstimetal.
Ombudsmandens udtalelse "De for min undersøgelse  

 relevante bestemmelser i lov om folkeskolen (lovbek. nr. 55 af 17. januar  

 1995)  

 er følgende:
 '  

  

 § 3.
 ...
 Stk. 2.  

  

 Til børn, hvis udvikling kræver en særlig hensyntagen eller  

 støtte, gives der specialundervisning og anden specialpædagogisk bistand.  

 Undervisningsministeren fastsætter regler herom og kan i denne forbindelse  

 fravige §§ 5, 7, 8, 13, 14 og 16.
 ...
 § 16.  

  

 Den ugentlige undervisningstid for eleverne er mindst:
 20 timer i børnehaveklasse og på 1. og 2. klassetrin.
 22 timer på 3. klassetrin.
 24 timer på 4. og 5. klassetrin.
 26 timer på 6. og 7. klassetrin.
 28 timer på 8.-10. klassetrin.
 Stk. 2.  

  

 Undervisningsministeren kan fastsætte nærmere regler om  

 fravigelse af bestemmelsen i stk. 1.
...' Reglerne om  

 specialundervisning og anden specialpædagogisk bistand til folkeskolens  

 elever,  

 jf. lovens § 3, stk. 2, er fastsat i bek. nr. 537 af 16. juli 1990.  

 Bekendtgørelsens §§ 10 og 19 er følgende:
 '  

  

 § 10. Undervisningstiden for elever, der modtager specialundervisning,  

 kan med forældrenes samtykke overstige de i folkeskolelovens § 14, stk. 2 og  

 3,  

 fastsatte maksimale timetal.
Stk. 2.  

  

 En elev kan i ganske særlige tilfælde med kommunalbestyrelsens/amtsrådets  

 godkendelse midlertidigt modtage al undervisning som enkeltmandsundervisning.  

 Undervisningstimetallet kan i så fald nedsættes under det i folkeskolelovens  

 §  

 14, stk. 1 og 4 anførte laveste timetal.
Timetallet kan endvidere i andre  

 tilfælde med forældrenes tilslutning nedsættes, hvis elevens helbred ifølge  

 lægeerklæring ikke tillader gennemførelse af fuld undervisning.
 (§ 14 svarer til den  

 nugældende lovs § 16).
 ...
§ 19. Undervisnings- og Forskningsministeriet kan i særlige  

 tilfælde fravige bekendtgørelsens bestemmelser.' Undervisningsministeriets  

 vejledning til bekendtgørelsen af 16. juli 1990 har følgende bemærkninger om  

 de  

 anførte bestemmelser:
'  

  

 ad § 10, stk. 2 Bestemmelsen i 1. punkt kan  

 kun anvendes i tilfælde, hvor det midlertidigt ikke er muligt at placere en  

 elev i en almindelig klasse eller i en specialklasse.
Ordningerne bør normalt  

 ikke udstrækkes over mere end 1 skoleår, og det ugentlige  

 undervisningstimetal  

 bør omfatte mindst 4-6 ugentlige undervisningstimer på de lavere klassetrin  

 (1.-3. klassetrin) og 6-12 undervisningstimer på de øvrige klassetrin.
 ...
ad § 19 Opmærksomheden henledes på,  

 at Undervisnings- og Forskningsministeriet i henhold til den nævnte  

 bestemmelse alene vil kunne meddele dispensation fra bestemmelser i  

 bekendtgørelsen i det omfang, en ønsket ordning ikke tillige er i strid med  

 bestemmelser i folkeskoleloven.
Det bemærkes herved, at bestemmelsen i  

 folkeskolelovens § 3, stk. 2, kun indeholder adgang til at fravige lovens §§  

 4,  

 6, 7, 12 og 14.' I forarbejderne til lov om  

 folkeskolen er der - i bemærkningerne til lovforslaget, i det indledende  

 afsnit  

 - anført følgende om fastsættelse af regler om fravigelse af  

 minimumstimetallet:
 '...
I lovforslaget er angivet nye  

 minimumstimetal for de enkelte klassetrin.
Kommunerne kan afvige fra disse  

 minimumstimetal efter nærmere regler, der fastsættes af ministeren.
Disse  

 regler vil blive udarbejdet i samarbejde med Kommunernes Landsforening og vil  

 blive udformet sådan, at det under visse klare forudsætninger (små skoler, få  

 elever) ikke kræver dispensation at afvige fra minimumstimetallet.
...' (Folketingstidende 1992-93,  

 tillæg A, sp. 8935).
 I bemærkningerne til § 16,  

 stk. 2, er der (sp. 8953) anført følgende:
 '...
 Forslaget har bl.a. til  

 hensigt at give skoler med få elever på de enkelte klassetrin eller som  

 udtrykkeligt har prioriteret meget lave klassekvotienter højt, mulighed for  

 at  

 kunne undlade at opfylde lovens krav om minimumstimetal.
...' I medfør af bestemmelsen i §  

 16, stk. 2, har undervisningsministeren udstedt bek. nr. 615 af 29. juni 1994  

 om muligheden for fravigelse af den ugentlige undervisningstid i folkeskolens  

 1. - 7. klasse.
Bekendtgørelsen regulerer forholdet i forbindelse med  

 overgangen til den nuværende folkeskolelovs bestemmelser om (forøget)  

 timetal.  

 Undervisningsministeriet har ikke i forbindelse med sagen inddraget denne  

 bekendtgørelses dispensationsbestemmelse i § 4, og det er også umiddelbart  

 min  

 opfattelse at bestemmelsen ikke kan anvendes i denne sag.
 Ministeriet har ikke i øvrigt  

 fastsat regler i medfør af lovens § 16, stk. 2.
 Efter folkeskolelovens § 16,  

 stk. 1, er minimumsundervisningstiden 26 timer for elever på 6. og 7.  

 klassetrin og 28 timer for elever på 8. - 10. klassetrin.
 Ved sin afgørelse af 18.  

 april 1996 har Undervisningsministeriet indtil udgangen af skoleåret 1997-98  

 godkendt at elever på skolen (X)'s centerafdeling i 6. og 7. klasse og 8. -  

 10.  

 klasse har 1 henholdsvis 3 ugentlige timer mindre end minimumstimetallet  

 efter  

 loven.
 Undervisningsministeriets  

 bek. nr. 537 af 16. juli 1990 som ministeriet har henvist til som grundlag  

 for  

 afgørelsen, indeholder alene én særlig regel hvorved bemyndigelsen i lovens §  

 3, stk. 2, til fravigelse af minimumstallet er udnyttet; nemlig reglen i  

 bekendtgørelsens § 10, stk. 2, om enkeltmandsundervisning.
 Ministeriet har i afgørelsen  

 af 18. april 1996, i brevet til Dem af 24. april 1996 og i udtalelsen af 21.  

 maj 1996 henvist til dispensationsreglen i bekendtgørelsens § 19 som hjemmel  

 for afgørelsen.
Jeg må nærmest forstå det  

 således at det er ministeriets opfattelse at der med henvisning til  

 bekendtgørelsens § 19 - og således forudsat at der foreligger 'et særligt  

 tilfælde' - er hjemmel til at fravige folkeskolelovens regler om  

 minimumstimetal i almindelighed - det vil sige også uden for tilfælde af  

 enkeltmandsundervisning.
Jeg er ikke enig i denne retsopfattelse: Lovens § 3,  

 stk. 2, bemyndiger undervisningsministeren til at fravige lovens § 16 om  

 minimumsundervisningstid  

 i forbindelse med specialundervisning og anden specialpædagogisk bistand, men  

 denne bemyndigelse er alene udnyttet til at omfatte den i bekendtgørelsens §  

 10, stk. 2, nævnte situation vedrørende enkeltmandsundervisning.
Dispensationsbestemmelsen i §  

 19 giver ikke hjemmel til at træffe afgørelser der er i strid med  

 bestemmelserne i selve bemyndigelsesloven.
Der henvises til Bent Christensen,  

 Forvaltningsret - opgaver - hjemmel - organisation, (1991), s. 274.
Det forhold at bemyndigelsesbestemmelsen  

 i folkeskolelovens § 3, stk. 2, sidste punktum, giver mulighed for at fravige  

 reglen om minimumstimetal i andre tilfælde end det der er omhandlet i  

 bekendtgørelsens § 10, stk. 2, ændrer ikke herpå så længe bemyndigelsen ikke  

 konkret er udnyttet.
Efter ordlyden af bestemmelsen gælder adgangen til  

 fravigelser alene 'i denne forbindelse', dvs. i forbindelse med  

 regelfastsættelse.
Jeg bemærker i den  

 forbindelse særligt  

  

 at  

  

 forøgelsen af  

 timetallet på alle klassetrin har været central for formålet i den nuværende  

 folkeskolelov 'at skabe plads til de nye fag og styrke undervisningen i alle  

 fag', jf. lovforslagets fremsættelse (Folketingstidende 1992-93, tillæg A,  

 sp. 8592), og  

  

 at  

  

 regler om fravigelse  

 af minimumstimetallet skal udformes 'under visse  

  

 klare forudsætninger'  

  

 (min fremhævning), jf.
Folketingstidende  

 1992-93, tillæg A, sp. 8935. Dette gælder for folkeskolen generelt og dermed  

 også for specialundervisningen.
En fravigelse af minimumstimetallet må på den  

 baggrund betragtes som en forholdsvis indgribende foranstaltning der kræver  

 en  

 mere præcis hjemmel.
Jeg henviser også til det forvaltningsretlige princip om  

 at hjemmelskravet skærpes jo mere indgribende foranstaltningen er, jf.
Jon  

 Andersen mfl., Forvaltningsret (1994), s.  

 210f.
Det følger heraf at det er  

 min opfattelse at Undervisningsministeriet ikke i bek. nr. 537 af 16. juli  

 1990 om folkeskolens specialundervisning og anden socialpædagogiske bistand  

 har haft hjemmel til at træffe afgørelsen af 18. april 1996. Denne  

 hjemmelsmangel  

 er ikke af ren formel karakter, uanset at ministeriet kunne have truffet en  

 tilsvarende afgørelse lovligt hvis ministeriet forinden havde gennemført den  

 fornødne ændring i bek. nr. 537 af 16. juli 1990. Jeg henviser navnlig til at  

 lovens krav om forudgående regeludstedelse indebærer offentliggørelse af  

 reglerne i Lovtidende.
Herved sikres en åbenhed om retstilstanden på området  

 som er af væsentlig retssikkerhedsmæssig betydning.
Tilsvarende krav vil ikke  

 gælde i tilfælde hvor en lovbestemmelse bemyndiger en myndighed til at  

 meddele  

 konkrete dispensationer fra loven.
 På den baggrund har jeg  

 samtidig hermed henstillet til ministeriet at genoptage sagen.
