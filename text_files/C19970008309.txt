(Ændret selvangivelsesfrist og ændret  

 skattekontrollovstillæg for selvangivelser, der afleveres for sent) (Til de statslige og kommunale  

 skattemyndigheder) Ved lov nr. 362 af 2. juni 1997 er de ordinære selvangivelsesfrister for  

 fysiske personer ændret fra og med indkomståret 1997. Endvidere er reglerne  

 om skattetillæg for ikke at selvangive rettidigt ændret fra og med  

 indkomståret 1996.
I dette cirkulære omtales disse ændringer af skattekontrolloven.
Hvor  

 andet ikke er anført, er paragrafhenvisningerne til skattekontrolloven.
 Indholdsfortegnelse:
1. Selvangivelsesfrister, jf. § 4, stk. 1 1.1. De ordinære selvangivelsesfrister for henholdsvis fysiske og  

 juridiske personer er fastsat i henholdsvis § 4, stk. 1, og § 4, stk. 2.  

 Alene selvangivelsesfristerne for fysiske personer er ændret ved lov nr. 362  

 af 2. juni 1997.
 Hidtil har fysiske personer haft den 1. maj som ordinær  

 selvangivelsesfrist, medmindre den pågældende var bogførings- eller  

 regnskabspligtig, havde valgt at anvende kapitalafkastordningen efter  

 virksomhedsskattelovens afsnit II eller var deltager i et anpartsprojekt som  

 nævnt i § 4, stk. 1, nr. 10, 12 eller 13, i personskatteloven - eller var  

 gift og samlevende med en sådan person - i hvilke tilfælde  

 selvangivelsesfristen var den 1. juli.
 1.2. Fra og med indkomståret 1997 er den ordinære  

 selvangivelsesfrist for fysiske personer som udgangspunkt den 1. juli, jf. §  

 4, stk. 1, 1. pkt.
Fra dette udgangspunkt gøres der den væsentlige undtagelse, at personer,  

 der får tilsendt en fortrykt selvangivelsesblanket, med de i § 4, stk. 1, nr.  

 1-3, nævnte undtagelser, jf. nedenfor under punkt 1.3., har  

 selvangivelsesfrist den 1. maj.
Dette indebærer, at hvis en af disse personer  

 ikke har indgivet selvangivelse senest den 1. maj, vil den pågældende blive  

 skatteansat som om der var selvangivet i overensstemmelse med de fortrykte  

 oplysninger, jf. § 4, stk. 5.
 1.3. Uanset at en person har fået tilsendt en fortrykt  

 selvangivelsesblanket, vil den pågældende have selvangivelsesfrist den 1.  

 juli i følgende tre tilfælde:
 1.3.1. Den selvangivelsespligtige er gift og samlevende som nævnt  

 i § 4 i kildeskatteloven med en person, der har selvangivelsesfrist den 1.  

 juli, jf. § 4, stk. 1, nr. 1.
 Undtagelsen skyldes reglerne om fælles skatteberegning for ægtefæller.
 Undlades i en situation som denne at indgive selvangivelse senest den 1.  

 juli, vil den pågældende blive skatteansat som om den pågældende har  

 selvangivet i overensstemmelse med de fortrykte oplysninger, jf. § 4, stk. 5.
 1.3.2. Den selvangivelsespligtige deltager i et anpartsprojekt som  

 nævnt i § 4, stk. 1, nr. 10, 12 eller 13, i personskatteloven, jf. § 4, stk.  

 1, nr. 2.
 Undtagelsen skyldes, at selvangivelsesoplysninger fra et sådant projekt  

 ofte ikke foreligger før sidst i april måned.
 1.3.3. Den selvangivelsespligtige har valgt ikke at være omfattet  

 af ordningen med en fortrykt selvangivelsesblanket, jf. § 4, stk. 1, nr. 3.
 Undtagelsen skyldes primært, at en selvangivelsespligtig allerede ved  

 udløbet af indkomståret skal kunne tilrettelægge, hvornår der skal  

 selvangives for dette indkomstår.
 Et sådant fravalg indebærer, at den selvangivelsespligtige ikke kan  

 selvangive ved en stiltiende accept af de fortrykte oplysninger, men at den  

 pågældende skal indgive selvangivelse senest den 1. juli.
Et sådant fravalg skal foretages hvert år, og det skal foretages  

 skriftligt i selvangivelsesåret, men senest den 1. maj, overfor den kommunale  

 skattemyndighed.
Kravet om skriftlighed skyldes, at fravalget af ordningen  

 med en fortrykt selvangivelsesblanket bevirker, at den pågældende får et  

 skattetillæg, hvis der ikke selvangives rettidigt senest den 1. juli.
 1.4. Praksis for administration af anmodninger om henstand med  

 selvangivelsesfristen, jf. § 4, stk. 4, er som udgangspunkt ikke ændret, jf.  

 punkt 5.2. i cirkulære 1996/160.
Henstand skal kun gives, hvis særlige omstændigheder taler herfor, og  

 sådanne særlige omstændigheder er vejledende kun omstændigheder, der skyldes  

 den selvangivelsespligtiges forhold, og ikke omstændigheder, der skyldes en  

 antagen sagkyndig medhjælps forhold.
Det er således normalt ikke  

 tilstrækkeligt til at begrunde henstand, at en antagen revisor eller lignende  

 sagkyndig ikke kan levere selvangivelsen til tiden.
Det skyldes, at det  

 normalt ikke er et anliggende for det offentlige, at en aftale mellem en  

 borger og en erhvervsdrivende om levering af en ydelse misligholdes.
Det er  

 som udgangspunkt alene et mellemværende mellem aftaleparterne.
Henstandsordningen skal dog fremover praktiseres således, at der gives  

 henstand med selvangivelsen, hvis revisors eller anden sagkyndigs  

 dokumenterede sygdom forhindrer rettidig selvangivelse.
I disse tilfælde skal  

 der således være dokumentation for såvel sygdommen som for årsagssammenhæng  

 mellem sygdommen og forsinkelsen.
Lempelsen er tænkt anvendt på mindre  

 revisorfirmaer, hvor det ikke er muligt indenfor firmaet at erstatte den  

 sagkyndige, der har fået forfald.
2. Skattetillæg, jf. § 5, stk. 1 2.1. Skattetillægget for ikke at selvangive rettidigt er som udgangspunkt  

 som hidtil 200 kr. for hver dag, selvangivelsen er forsinket, maksimalt 5.000  

 kr..
 2.2. Fra dette udgangspunkt er der gjort følgende tre undtagelser:
 2.2.1. Der beregnes ikke skattetillæg for fysiske personer, der  

 har fået tilsendt en fortrykt selvangivelsesblanket, medmindre de efter § 4,  

 stk. 1, nr. 3, har fravalgt ordningen med en fortrykt selvangivelse det år,  

 jf. § 5, stk. 1, nr. 1.
 Baggrunden herfor er, at det ofte ikke er muligt indenfor ordningen med  

 fortrykte selvangivelser at afgøre, om der er selvangivet rettidigt.
 Denne fritagelse for skattetillæg gælder også personer som nævnt i § 4,  

 stk. 1, nr. 1 og 2, der har fået tilsendt en fortrykt selvangivelsesblanket,  

 men som har selvangivelsesfrist den 1. juli.
Det skal bemærkes, at afgrænsningen af ordningen med fortrykte  

 selvangivelser - og dermed ordningen med fritagelse for skattetillæg - er  

 ændret.
Hidtil har afgrænsningen været foretaget således, at man kun var  

 omfattet af ordningen med fortrykte selvangivelser, hvis man kunne opfylde  

 sin selvangivelsespligt indenfor de felter, der var på den fortrykte  

 selvangivelsesblanket.
Eksempelvis var lønmodtagere med indkomst fra udlandet  

 ikke omfattet af ordningen med fortrykte selvangivelser.
Fra og med  

 indkomståret 1996 er ordningen med fortrykte selvangivelser afgrænset efter,  

 om man får tilsendt en fortrykt selvangivelsesblanket.
 2.2.2. Der beregnes kun et halvt skattetillæg for fysiske  

 personer, der det pågældende indkomstår har en skattepligtig indkomst, der  

 ikke overstiger bundfradraget efter § 6 a i personskatteloven (134.500 kr.  

 for indkomståret 1996), jf. § 5, stk. 1, nr. 2. Halveringen foretages  

 automatisk, dvs. uden ansøgning herom. Ændres en skatteansættelse  

 efterfølgende fra at ligge under denne indkomstgrænse til at ligge over denne  

 indkomstgrænse - eller omvendt - reguleres skattetillægget i overensstemmelse  

 hermed.
 Opgørelsen af den skattepligtige indkomst foretages efter § 1 i  

 personskatteloven.
 2.2.3. Skattetillægget udgør 500 kr., uanset fristoverskridelsens  

 længde, for fonde eller foreninger, der efter § 15 i fondsbeskatningsloven  

 kan selvangive ved afgivelse af en erklæring om, at de i § 15 nævnte  

 betingelser er opfyldte, jf. § 5, stk. 1, nr. 3.
 2.3. Om administrationen i øvrigt af reglerne om skattetillæg  

 henvises til punkt 6.1. i cirkulære 1996/160 med den tilføjelse, at en  

 afgørelse om skattetillæg i forbindelse med en ordinær selvangivelse normalt  

 vil kunne træffes i 1. instans uden forudgående høring af den  

 selvangivelsespligtige.
3. Erindringsskrivelse 3.1. Som nævnt ovenfor under punkt 1.2. er den ordinære  

 selvangivelsesfrist for selvangivelsespligtige fysiske personer som  

 udgangspunkt den 1. juli.
Som nævnt ovenfor under punkt 2.1. beregnes der  

 ikke skattetillæg til personer, der har fået tilsendt en fortrykt  

 selvangivelsesblanket, medmindre de for det pågældende år har fravalgt denne  

 ordning.
Det betyder, at de fysiske personer, der i forbindelse med den  

 ordinære selvangivelse kan få et skattetillæg, alene er personer, der skal  

 selvangive senest den 1. juli.
Til disse fysiske personer vil skatteministeriet fremover sende et brev  

 medio juni måned, hvori de mindes om, at de skal selvangive senest den 1.  

 juli.
Den adresseliste, disse breve udsendes efter, dannes i sagens natur  

 senest primo juni måned, hvorfor der vil være personer, der modtager dette  

 brev, selvom de allerede har selvangivet.
Formålet med erindringsskrivelsen er at undgå, at der er personer, der  

 selvangiver for sent - og dermed får et skattetillæg - alene fordi de har  

 glemt selvangivelsesfristen.
Det skal dog bemærkes, at erindringsskrivelsen  

 ikke har nogen retlig virkning.
Det er således ikke en forudsætning for  

 beregning af skattetillæg for forsinket selvangivelse, at den pågældende  

 selvangivelsespligtige har fået en sådan erindringsskrivelse.
 Der sendes ikke erindringsskrivelse til juridiske personer, og der  

 udsendes ikke erindringsskrivelse på andre tider af året end i juni måned.
 Erindringsskrivelse udsendes første gang medio juni måned 1997.
4. Ikrafttræden 4.1. Cirkulæret træder i kraft den 1. juli 1997.
 4.2. De nye regler i § 4, stk. 1, om selvangivelsesfrister for  

 fysiske personer har efter loven virkning fra og med indkomståret 1997.
 Der gælder dog den særlige ordning for indkomståret 1996, at  

 selvangivelsespligtige fysiske personer, der skal selvangive senest den 1.  

 maj 1997, og som ikke har fået tilsendt en fortrykt selvangivelsesblanket,  

 kun får et skattetillæg for forsinket selvangivelse, hvis selvangivelsen  

 først indgives efter den 1. juli 1997, og i givet fald beregnes  

 skattetillægget fra den 1. juli 1997. Erindringsskrivelse som omtalt  

 ovenforunder punkt 3 sendes også til disse personer.
 4.3. De nye regler i § 5, stk. 1, om skattetillæg har efter loven  

 virkning fra og med indkomståret 1996 med den modifikation, der er nævnt  

 ovenfor under punkt 4.2.
