Nr BTL 211 Betænkning over Forslag til lov om indfødsrets meddelelse   

 Nr L 211 1988-89, 1. samling Afgivet af Indfødsretsudvalget Afgivet: 19890309 Udvalget har behandlet lovforslaget i et møde.
Der er af udvalget stillet spørgsmål til indenrigsministeren, som denne har besvaret skriftligt.
Spørgsmålene og ministerens svar herpå er optrykt som bilag til betænkningen.
 Et flertal (udvalget med undtagelse af Fremskridtspartiets medlem  

 af udvalget) kan tiltræde, at de på lovforslaget optagne 815 personer får  

 indfødsret, og indstiller lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Lizzie Lichtenberg (KF) Kirkegaard (KF) Else Theill Sørensen (KF) Inge  

 Dahl-Sørensen (V) Jørgen Winther (V) Tove Niemann (FP) Elisabeth Arnold (RV)  

 Lis Noer Holmberg (CD) Inger Stilling Pedersen (KRF) nfmd.
Helen Beim (S)  

 Erling Christensen (S) Pernille Forchhammer (S) Anna-Marie Hansen (S) Henning  

 Rasmussen (S) Taanquist (S) Inger Harms (SF) fmd.
Birgitte Husmark  

 (SF) Bilag Udvalgets spørgsmål til indenrigsministeren og dennes svar herpå Spørgsmål:
 Det bedes oplyst, hvor mange af ansøgerne der har fået offentlig hjælp ud  

 over de første 18 måneder.
 Svar:
 En gennemgang af de 815 sager viser, at 172 af ansøgerne i en kortere  

 eller længere periode har fået offentlig hjælp ud over de første 18 måneder i  

 Danmark.
 De bemærkes, at der til brug for behandlingen af ansøgningerne alene  

 indhentes oplysning om eventuel tilbagebetalingspligtig offentlig hjælp ydet  

 i de seneste fem år, og som ikke er tilbagebetalt på ansøgningens dato.
 Spørgsmål:
 Det bedes oplyst, hvor mange af ansøgerne der har fået  

 arbejdsløshedsunderstøttelse.
 Svar:
 Ifølge de i ministeriet foreliggende oplysninger har 157 ansøgere på et  

 eller andet tidspunkt under deres ophold her i landet modtaget  

 arbejdsløshedsunderstøttelse.
 Spørgsmål:
 Det bedes oplyst, hvor mange af ansøgerne der har haft fast arbejde siden  

 opholdsperiodens begyndelse.
 Svar:
 468 af ansøgerne har haft fast arbejde i hele opholdsperioden eller den  

 overvejende del af denne.
 Spørgsmål:
 Det bedes oplyst, hvor mange af ansøgerne der ikke har erhvervet sig  

 danskkundskaber, der er tilfredsstillende i overensstemmelse med cirkulæret  

 om meddelelse af dansk indfødsret.
 Svar:
Alle ansøgninger er behandlet i overensstemmelse med Indenrigsministeriets  

 cirkulære af 1. juni 1983 om naturalisation m.v.
Dog er 4 personer optaget på  

 lovforslaget, selv om de ikke beherskede det danske sprog.
Baggrunden har i  

 alle tilfælde været, at der forelå særlige omstændigheder, som gjorde, at de  

 havde sprogproblemer, og optagelsen har først fundet sted, efter at  

 ansøgningerne er blevet accepteret af Indfødsretsudvalget.
 Spørgsmål:
 Det bedes oplyst, hvor mange af ansøgerne der har »levet sig ind  

 i« de danske forhold, f.eks. har erhvervet sig dansk omgangskreds m.v.
 Svar:
Indfødsretsudvalget besluttede i 1983, at tilknytningskravet skulle anses  

 for opfyldt, når blot ansøgerne kunne klare sig på det danske sprog.
Efter  

 denne beslutning er der ikke længere indhentet særskilt oplysning om  

 ansøgernes tilknytning i øvrigt til danske forhold.
