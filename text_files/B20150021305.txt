Bekendtgørelse om ændring af bekendtgørelse om tilskud til Natura 2000-projekter om etablering af naturlige vandstandsforhold § 1 I bekendtgørelse nr. 175 af 28. februar 2012 om tilskud til Natura 2000-projekter om etablering af naturlige vandstandsforhold foretages følgende ændringer:
 1. Indledningen affattes således:
»I medfør af § 3, § 5, stk. 1, § 7, stk. 4, og § 11, stk. 4, i lov nr. 316 af 31. marts 2007 om udvikling af landdistrikterne (landdistriktsloven), jf. § 13, stk. 3, i lov nr. 1360 af 16. december 2014 om Landdistriktsfonden, fastsættes efter bemyndigelse i henhold til § 5, stk. 1, nr. 5, i bekendtgørelse nr. 559 af 28. maj 2014 om NaturErhvervstyrelsens opgaver og beføjelser:« 2. Efter § 5 og før tekstoverskriften til § 6 indsættes:
»§ 5 a.
Uanset § 5, stk. 4, kan der ikke indgives ansøgning om tilskud fra den 1. marts 2015.« 3. § 9 affattes således:
»§ 9. Tilsagn om tilskud til forundersøgelser kan gives for projekter, hvor mindst 50 pct. af de arealer, hvor der ønskes etableret naturlige vandstandsforhold, er særligt udpegede Natura 2000-arealer til hydrologi ved ansøgningsperiodens begyndelsen.« 4. § 10, stk. 2, nr. 3, ophæves.
 5. § 11, stk. 1, nr. 2, affattes således:
 »2) at projektet afsluttes senest på det tidspunkt, der er anført i tilsagnet, medmindre NaturErhvervstyrelsen meddeler dispensation herfra,«.
 6. § 11, stk. 1, nr. 3, affattes således:
 »3) at tilsagnshaver indsender afsluttende udbetalingsanmodning med integreret projektrapport til NaturErhvervstyrelsen, jf. § 22, og«.
 7. § 12, stk. 1, nr. 3 og 4, affattes således:
»3) at projektet afsluttes senest på det tidspunkt, der er anført i tilsagnet, medmindre NaturErhvervstyrelsen meddeler dispensation herfra, 4) at tilsagnshaver indsender afsluttende udbetalingsanmodning med integreret projektrapport til NaturErhvervstyrelsen, jf. § 22,«.
 8. I § 15 indsættes som stk. 4:
»Stk. 4. Ved ændring af datoen, hvor projektet senest skal være afsluttet, kan afslutningsdatoen senest fastsættes til 1. maj 2015, jf. dog § 22, stk. 4 og 5.« 9. I § 19, stk. 1, indsættes som nr. 11:
»11) Udgifter, hvortil der gives andre EU-tilskud.« 10. § 22, stk. 3, ophæves, og i stedet indsættes:
»Stk. 3. Afsluttende udbetaling af tilskud er betinget af, at afsluttende udbetalingsanmodning med integreret projektrapport er modtaget i NaturErhvervstyrelsen senest 3 måneder efter datoen, hvor projektet senest skal være afsluttet.
NaturErhvervstyrelsen kan i særlige tilfælde meddele dispensation fra denne frist.
Stk. 4. NaturErhvervstyrelsen kan efter ansøgning godkende en kortere periode end den i stk. 3 anførte for indsendelse af afsluttende udbetalingsanmodning.
Datoen for hvornår afsluttende udbetalingsanmodning senest skal være modtaget i NaturErhvervstyrelsen fastholdes.
Ansøgningen skal være modtaget i NaturErhvervstyrelsen inden datoen, hvor projektet senest skal være afsluttet.
Stk. 5. Hvis NaturErhvervstyrelsen godkender en ansøgning efter stk. 4, forlænges datoen for projektets afslutning tilsvarende.« Stk. 4 bliver herefter stk. 6.
§ 2 Bekendtgørelsen træder i kraft den 1. marts 2015.
