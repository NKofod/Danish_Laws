Nr LSF 77 Forslag til Lov ændring af lov om beskatning af indkomst i forbindelse med  

 kulbrinteindvinding i Danmark (kulbrinteskatteloven) og lov om ansættelse og  

 opkrævning m.v. af skat ved kulbrinteindvinding Fremsat af Hans Hækkerup (S) Jytte Hilden (S) Lohmann (S) Lykketoft (S)  

 Sonja Mikkelsen (S) Stavad (S) Tastesen (S) den 15. november 1985 § 1 I lov nr. 175 af 28. april 1982 om beskatning af indkomst i forbindelse med kulbrinteindvinding i Danmark (kulbrinteskatteloven), som ændret ved lov nr. 276 af 6. juni 1984, foretages følgende ændringer:
 1. I § 2 indsættes som nyt stk. 2:
»Stk. 2. Endvidere svares der en fremrykket kulbrinteskat efter bestemmelserne i kapitel 1 A.« Stk. 2. bliver herefter stk. 3.
 2. Efter kapitel 1 indsættes som kapitel 1 A:
»Kapitel 1 A Opgørelsen og ansættelsen til fremrykket kulbrinteskat af den skattepligtige indkomst § 3 a.
Den skattepligtige ansættes til fremrykket kulbrinteskat til staten af indtægter som nævnt i § 4, stk. 1, nr. 1 og 2, og stk.
 2.
Stk. 2. Der opgøres en indkomst for hvert felt efter reglerne i §§ 5 og 6 og §§ 16 og 17.
Stk. 3. Den fremrykkede kulbrinteskat udgør 10 pct. af den skattepligtige indkomst, jfr. stk. 1 og 2«.
 3. I § 10 indsættes som stk. 2:
»Stk. 2. Ved opgørelsen af den i § 4 nævnte skattepligtige indkomst kan desuden fradrages betalt fremrykket kulbrinteskat.« 4. I § 12, stk. 4, ændres »70 pct.« til: »60 pct.«.
5. I § 16, stk. 1 og 2, og i § 17, stk. 3, ændres »25 pct.« til:  

 »20 pct.«.
 6. I § 20 indsættes som stk. 2:
»Stk. 2. Ved opgørelsen af den skattepligtige kulbrinteindkomst kan desuden fradrages betalt fremrykket kulbrinteskat.« § 2 I lov nr. 176 af 28. april 1982 om ansættelse og opkrævning m.v. af skat ved kulbrinteindvinding foretages følgende ændringer:
1. I § 2, stk. 1, 1. pkt., ændres »kapitel 2 og 3« til:  

 »kapitel 1 A, 2 og 3«.
 2. I § 2, stk. 1, indsættes før nr. 1 som nyt nummer:
 »1) indkomst efter kulbrinteskattelovens kapitel 1 A«.
 Nr. 1-4 bliver derefter nr. 2-5.
 3. I § 2, stk. 2, ændres »nr. 3 og 4« til: »nr. 4 og  

 5«.
 4. I overskriften til kapitel 3 indsættes før »kulbrinteskat«:
 »fremrykket kulbrinteskat og ».
 5. I § 4, stk. 1, affattes 1. pkt. således:
»Fremrykket kulbrinteskat og kulbrinteskat efter kulbrinteskattelovens kapitel 1 A og 3 svares med foreløbige beløb i to rater, som forfalder til betaling den 1. oktober i indkomståret og den 1. juni i året efter indkomståret.« 6. I § 4, stk. 2, 1., 3. og 4. pkt., og i § 6, stk. 1, 1. pkt., 2 steder ændres »kulbrinteskat« til: »fremrykkede  

 kulbrinteskat og kulbrinteskat«.
 7. I § 4, stk. 2, affattes 5. pkt. således:
»2. rate fastsættes på grundlag af selvangivelserne, således at summen af 1. og 2. rate udgør den fremrykkede kulbrinteskat af den selvangivne kapitel 1 A-indkomst og kulbrinteskatten af den selvangivne kulbrinteindkomst.« 8. I § 5, stk. 1, affattes 1. pkt. således:
»Skattepligtige skal til brug ved beregning og opkrævning af foreløbig fremrykket kulbrinteskat og kulbrinteskat give ligningsrådet oplysning om den forventede kapitel 1 A-indkomst og kulbrinteindkomst.« § 3 Loven træder i kraft den 1. januar 1986.
BEMÆRKNINGER TIL LOVFORSLAGET Lovforslaget har til formål at sikre en fremrykning af beskatningen af indtægter ved efterforskning og indvinding af kulbrinter og skal ses i sammenhæng med forslag til lov om en ændring af selskabsskattelovens § 12 (L 76).
Ved lov nr. 175 af 28. april 1982 om beskatning af indkomst i forbindelse med kulbrinteindvinding i Danmark (kulbrinteskatteloven) og lov nr. 176 af 28. april 1982 om ansættelse og opkrævning m.v. af skat ved kulbrinteindvinding er der skabt et beskatningssystem, som skulle sikre det danske samfund en betydelig andel af den fortjeneste, der opnås ved olie- og gasindvinding.
Kulbrinteskatteloven har imidlertid ikke indbragt et provenu svarende til det, der var forudsat ved lovens vedtagelse, fordi oliepris og dollarkurs har udviklet sig anderledes end forudsat ved provenuberegningen.
Hertil kommer, at investeringer og efterforskningsudgifter har været væsentlig højere, end energiministeriet skønnede på grundlag af bevillingshavernes oplysninger om aktivitetsniveau.
Dette har betydet, at provenuet af kulbrinteskatten udskydes nogle år, fordi underskuddene kan fremføres.
Der er imidlertid ikke grund til at tro, at den gennemførte lovgivning ikke skulle virke efter hensigten, når de akkumulerede underskud er afviklet.
Derfor har forslagsstillerne ikke ønsket at foretage en fundamental ændring af kulbrinteskattelovgivningen, men stiller i stedet forslag dels om indførelse af en fremrykket kulbrinteskat, der giver et provenu allerede i 1986, dels om en nedsættelse af kulbrintefradraget, som sikrer en fremrykning af provenuet af kulbrinteskatten.
 Forslaget indeholder 3 elementer:
1. Indførelse af en fremrykket kulbrinteskat, der fastsættes til 10 pct. af salgsværdien af kulbrinter efter kulbrintefradrag.
2. Nedsættelse af kulbrintefradraget fra 25 pct. til 20 pct. af aktivernes anskaffelsessum.
 3. Nedsættelse af kulbrinteskatteprocenten fra 70 pct. til 60 pct.
For et oppositionsparti er det forbundet med stor usikkerhed at beregne provenuet af den foreslåede fremrykning af kulbrinteskatten.
På grundlag af de tilgængelige oplysninger skønnes provenuet for indkomståret 1986 at blive af en størrelsesorden på ca. 700 mill. kr. og for indkomståret 1987 på 1,1 mia kr.
Da skatten skal svares med a conto-indbetalingen, som forfalder den 1. oktober og den 1. juni i året efter indkomståret, skønnes der i 1986 at blive indbetalt ca. 350 mill. kr. og i 1987 ca. 900 mill. kr. til statskassen i fremrykket kulbrinteskat.
Bemærkninger til lovforslagets enkelte bestemmelser Til § 1 Til nr. 1 og 2 Den fremrykkede kulbrinteskat fastsættes til 10 pct. af salgsvædien af kulbrinter efter kulbrintefradrag.
Indkomsten opgøres for hvert felt for sig, og der kan ikke overføres underskud fra et felt til et andet eller fremføres underskud fra et år til et andet.
Ved opgørelsen af salgsværdien anvendes normprisen fastsat efter reglerne i §§ 5 og 6. Kulbrintefradraget beregnes som 20 pct. af anskaffelsessummen af aktiver, der vedrører det pågældende felt, og gives de første 10 år efter produktionens start.
Opgørelsen af, hvilke udgifter der berettiger til kulbrintefradrag, foretages som i kulbrinteskatteloven.
Til nr. 3 og 6 Formålet med forslaget er først og fremmest at sikre en fremrykning af kulbrinteskatten.
Betalt fremrykket kulbrinteskat kan derfor fradrages ved opgørelsen af den skattepligtige indkomst, hvoraf der beregnes selskabsskat, og ved opgørelsen af den skattepligtige kulbrinteindkomst.
Til nr. 4 Kulbrinteskatteprocenten nedsættes fra 70 pct. til 60 pct. for at sikre, at det oprindelig forudsatte niveau for den samlede kulbrintebeskatning ikke væsentlig forrykkes i forhold til beskatningsniveauet i vore nabolande.
Således bliver den højeste marginale skatteprocent (maximum government take) nedsat fra de 86,3 pct. den kom op på efter forhøjelsen af selskabsskatteprocenten i foråret til 82,6 pct., hvilket svarer til niveauet ved kulbrinteskattelovens vedtagelse.
Til nr. 5 Kulbrintefradraget nedsættes fra 25 pct. til 20 pct. af aktivernes anskaffelsessum.
Formålet med kulbrintefradraget er forlods at give en skattefri forrentning af den investerede kapital, før kulbrinteskatten beregnes, og 20 pct. må i dag betragtes som en meget pæn forrentning.
Til § 2 Til nr. 1-8 Den fremrykkede kulbrinteskat ansættes og opkræves efter samme regler som kulbrinteskatten, det vil sige, at den skattepligtige skal indgive selvangivelse til ligningsrådet, og at den fremrykkede kulbrinteskat svares med foreløbige beløb i 2 rater, som forfalder til betaling den 1. oktober i indkomståret og den 1. juni i året efter indkomståret.
Til § 3 Den fremrykkede kulbrinteskat skal have virkning for indkomståret 1986. Den første rate af den fremrykkede kulbrinteskat forfalder således pr. 1. oktober 1986.
