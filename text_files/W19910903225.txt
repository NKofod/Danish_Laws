Et kommunalbestyrelsesmedlem havde forurenet en grøft med ensilage,  

 idet der var oplagt ensilagedynger på pågældendes gårdsplads, der var  

 udækkede.
Under regn sivede opløst ensilage direkte til grøften og forurenede  

 denne.
Den pågældende ansås for valgbar.
 I skrivelse af 27. september 1991 har kommunalbestyrelsen i henhold til §  

 101, stk. 4, i den kommunale valglov indberettet, at  

 kommunalbestyrelsesmedlem NN den 18. juni 1991 ved X-Landsret er blevet idømt  

 en bøde på 5.000 kr. for overtrædelse af miljøbeskyttelseslovens § 83, stk.  

 1, nr. 1, jf. § 17, stk. 1.
Det fremgår af sagen, at den pågældende den 21. februar 1990 og i tiden  

 frem til september 1990 har forurenet en grøft med ensilage, idet der var  

 oplagt ensilagedynger på pågældendes gårdsplads.
Ensilagedyngerne var  

 udækkede og under regn sivede opløst ensilage direkte til grøften, og  

 forårsagede en forurening af grøften.
Landsretten fandt, at overtrædelsen var  

 begået ved simpel uagtsomhed.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
