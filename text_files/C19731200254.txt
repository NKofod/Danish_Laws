I henhold til § 32, stk.4, i lov om folkekirkens lønningsvæsen m. m. kan  

 kirkeministeriet efter indhentet erklæring fra menighedsrådet tillægge  

 afgåede kirkefunktionærer (herunder kirkegårdsfunktionærer) eller disses  

 enker understøttelse efter de for ydelse af understøttelse til løst ansat  

 personale i statens tjeneste gældende regler.
Regler herom er optaget i  

 økonomi- og budgetministeriets cirkulære af 26. januar 1972, og  

 understøttelser til ikke-pensionssikret personale i folkekirken vil blive  

 beregnet i overensstemmelse med disse regler.
For ydelse af understøttelse er det en forudsætning, at fratrædelse sker  

 på grund af alder - efter det fyldte 67. år - eller som følge af  

 helbredsforårsaget utjenstdygtighed efter mindst 15 års heltidsbeskæftigelse  

 i folkekirken efter det fyldte 30. år.
Såfremt kirkefunktionæren har været  

 deltidsbeskæftiget i folkekirken, kan understøttelse ydes, når beskæftigelsen  

 efter det fyldte 30. år sammenlagt svarer til 15 års heltidsbeskæftigelse,  

 eller - hvis dette ikke er tilfældet - såfremt beskæftigelsen i løbet af 15  

 år efter det fyldte 30. år svarer til mellem 7 og 15 års fuld tjeneste.  

 Understøttelse vil dog i almindelighed ikke kunne ydes, selvom de anførte  

 betingelser er opfyldt, hvis kirkefunktionæren har haft sin  

 hovedbeskæftigelse andetsteds.
 Foranstående regler fraviges ved afsked som følge af tilskadekomst i  

 tjenesten.
 Understøttelsen fastsættes efter følgende tabel:
Gruppe I : Landsbygravere, kirkegårds arbejdere og kir- ketjenere i lønramme Gruppe II : Gravere med gart- nerisk uddannelse, kirkegårds - gartnere , kirketjenere i løn- ramme 8, kontorpersonale på kirkegårdskontorer, der af- lønnes på et niveau svarende Gruppe III : Kordegne i løn- ramme 7-13, kontorpersonale på kirkegårdskontorer, der aflønnes på et niveau sva- rende til overassistentløn Gruppe IV: Kordegne, der er klassificeret i lønramme 9- 14-17 eller højere, organis- ter, kirkegårdsledere og kir- kegårdsassistenter, der er klassificeret i lønramme 17 Understøttelsen til deltidsbeskæftigede, der opfylder betingelserne for at  

 opnå understøttelse, og hvis beskæftigelse efter det fyldte 30. år sammenlagt  

 ikke udgør 15 år, fastsættes til basisbeløbet.
 Understøttelse til ægtefællen -kvindelig eller mandlig- efter en afdød  

 funktionær, der ved sin død oppebar understøttelse, eller som opfyldte  

 betingelserne for at få tillagt understøttelse, fastsættes til 2/3 af  

 egenunderstøttelsesbeløbet. Ægtefællen er ikke berettiget til understøttelse,  

 såfremt ægteskabet er indgået på dødslejet, eller efter at kirkefunktionæren  

 var fyldt 60 år eller afgået fra tjenesten.
Børnetillæg til egen- og ægtefælleunderstøttelse ydes med 1.320 kr. årlig  

 for hvert barn under 18 år.
Til forældreløse børn under 18 år ydes en  

 understøttelse på 2.640 kr. årlig for hvert barn.
 Understøttelser dyrtidsreguleres med det til enhver tid for  

 tjenestemandslønninger og -pensioner fastsatte dyrtidstillæg.
I en overgangsperiode indtil 1. april 1976 er funktionærer eller afdøde  

 funktionærers enker berettigede til understøttelse efter tidligere praksis,  

 såfremt de derved stilles gunstigere.
Undersøgelse heraf vil finde sted i  

 ministeriet i hvert enkelt tilfælde.
Hvilket herved meddeles til efterretning og videre bekendtgørelse for  

 provstiudvalg og menighedsråd.
Menighedsrådene kan fremkomme med indstilling  

 om ydelse af understøttelse, hvor foranstående betingelser er opfyldt.
Opmærksomheden henledes på, at der ikke er mulighed for at pensionssikre  

 personale, der ikke har pensionsret som led i tjenestemandsansættelse i  

 folkekirken.
Den begrænsede mulighed, som under folkekirkens lønningslov af  

 1958 bestod herfor ved tegning af pensionsforsikring, er bortfaldet ved  

 ikrafttrædelsen af folkekirkens lønningslov af 1969.  

 Pensionsforsikringsordninger, der er etableret forinden 1. juli 1969, vil dog  

 kunne videreføres med den ændring, at præmiebetalingen for tiden efter 1.  

 juli 1969 i sin helhed overtages af menighedsrådet for så vidt angår kirke-  

 og kirkegårdsfunktionærer, der aflønnes med tjenestemandslignende løn.
Aftale  

 må i disse tilfælde samtidig træffes med kirke- eller kirkegårdsfunktionæren  

 om, at forsikringens værdiforøgelse efter 1. juli 1969 tilhører  

 menighedsrådet, og indholdet af aftalen må meddeles vedkommende  

 forsikringsselskab.
Såfremt kirke- eller kirkegårdsfunktionæren foretrækker  

 det, vil han kunne forlange den hidtidige præmiefordeling opretholdt.
 Man vedlægger til underretning for stiftsøvrigheden og provstiudvalgene et  

 antal eksemplarer af økonomi- og budgetministeriets cirkulære af 26. januar  

 1972.
 P.M.V.
 E.B.
N.HOLM /K.BAGGER eksp.sekr.
 Til stiftsøvrighederne.
