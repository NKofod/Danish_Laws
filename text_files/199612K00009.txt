Nr LSF 9 Forslag til Lov om ændring af lov om mægling i arbejdsstridigheder Fremsat af Aage Frandsen (SF) Anne Baastrup (SF) Steen Gade (SF) den 2. oktober 1996 § 1 I lov om mægling i arbejdsstridigheder, jf. lovbekendtgørelse nr. 559 af  

 21. december 1971, foretages følgende ændringer:
 1. I § 11, stk. 1, 2. pkt., udgår », dog mindst 35  

 pct. af samtlige stemmeberettigede,».
 2. § 12 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Socialistisk Folkeparti har tidligere fremsat forslag om at fjerne 35  

 pct.-reglen og ophæve sammenkædningsreglerne.
Dette skete senest ved  

 lovforslag nr.
L 40 fra folketingsåret 1994-95. (Se Folketingstidende  

 1994-95, Folketingets forhandlinger s. 459, tillæg A s. 479, s. 840, tillæg B  

 s. 259, s. 3852 og s. 3983). Dette lovforslag var en uændret genfremsættelse  

 af lovforslag nr.
L 194 fra folketingsåret 1992-93. (Se Folketingstidende  

 1992-93, Folketingets forhandlinger sp. 5526, till.
A sp. 6481, sp. 6987,  

 till.
B sp. 1871, sp. 11169 og sp. 12020). Ved behandling af L 40 blev  

 lovforslaget bl.a. afvist med den begrundelse, at man burde afvente  

 resultatet af det udvalgsarbejde, der var i gang mellem arbejdsmarkedets  

 parter.
Resultatet af dette udvalgsarbejde er nu kendt, og det er fremgået af  

 presseforlydender, at regeringen agter at fremsætte et lovforslag på denne  

 baggrund.
På baggrund af det, der har været fremme i pressen, mener SF ikke,  

 at forslaget er vidtgående nok til at imødekomme de behov for ændringer, som  

 efter SF's opfattelse er nødvendige for at sikre, at en vedtagelse af  

 overenskomstresultatet kan ske på fuldt demokratisk vis.
 Baggrunden for dette lovforslag og de tidligere er et ønske om at fremme  

 et levende demokrati.
 Et levende demokrati forudsætter et politisk engagement.
 Et politisk engagement forudsætter, at folk kan se, at der er mulighed for  

 at øve indflydelse, ikke mindst indflydelse på egne forhold, indflydelse, der  

 bl.a. kan opnås gennem deltagelse i politiske debatter og ved deltagelse i  

 valg.
Med 35 pct.-reglen i lov om mægling i arbejdsstridigheder er der mange  

 lønmodtagere, der på forhånd har opgivet at øve indflydelse.
Er man som  

 lønmodtager imod et mæglingsforslag, synes man ikke, det nytter noget at  

 stemme.
Forslaget bliver alligevel vedtaget på grund af 35 pct.-reglen.
Er  

 man som lønmodtager for et mæglingsforslag, vil man ofte heller ikke synes,  

 at det er nødvendigt at stemme, fordi forslaget alligevel bliver vedtaget på  

 grund af 35 pct.-reglen.
Det resulterer altid i en meget lav stemmedeltagelse.
Det giver klare  

 legitimitetsproblemer, og det er til skade for det politiske engagement og  

 dermed for demokratiet.
 Uanset om man mener, at det er bedst, at et mæglingsforslag bliver  

 vedtaget eller forkastet, er det vigtigt, at afgørelsen træffes med så stor  

 stemmedeltagelse som muligt, så alle føler sig forpligtet af  

 afstemningsresultatet.
 Et mindst lige så alvorligt problem med hensyn til demokratiet i lov om  

 mægling i arbejdsstridigheder er den sammenkædningsregel, som indebærer, at  

 faggrupper på arbejdsmarkedet får deres overenskomster vedtaget med stemmer  

 fra andre faggrupper, selv om de selv har et flertal imod.
 Det bliver ikke mindst grotesk af, at faggrupper, der overhovedet ikke har  

 noget med hinanden at gøre, kan blive kædet sammen.
 Selv om regeringen med dens lovforslag imødekommer lidt af kritikken mod  

 forligsmandsloven, er det langtfra tilstrækkeligt til at sikre, at en  

 vedtagelse af overenskomsterne sker på fuldt demokratisk vis.
 Derfor fremsætter SF dette lovforslag, som er nødvendigt, hvis man vil  

 have, at de mennesker, som overenskomsterne vedrører, skal engagere sig og  

 tage et ansvar.
Bemærkninger til lovforslagets bestemmelser Til nr. 1 Det foreslås, at 35 pct.-reglen udgår.
Til nr. 2 Det foreslås, at forligsmandens mulighed for at sammenkæde mæglingsforslag  

 helt eller delvis afskaffes.
Skriftlig fremsættelse Aage Frandsen (SF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om mægling i  

 arbejdsstridigheder.
(Lovforslag nr.
L 9).
 Jeg skal i øvrigt henvise til lovforslaget og de bemærkninger, som  

 ledsager det.
