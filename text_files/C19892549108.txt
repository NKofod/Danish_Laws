BESTEMMELSER FOR FORSVARSKOMMANDOENS PRESSE- OG INFORMATIONSSEKTION I FREDSTID Bilag: Direktiv for udtalelser til pressen af personel tjenstgørende ved  

 FKO.
 Erstatter: FKOBST PIT.340-2, FEB 1979, (5. udg., rev.).
FORMÅL 1. Det er formålet med Forsvarskommandoens (FKO)  

 informationsvirksomhed at formidle oplysning - internt såvel som eksternt -  

 om dansk forsvar.
Der skal lægges vægt på at formidle informationer om FKO  

 beslutninger, hensigter og holdninger.
Informationsvirksomheden skal også  

 bidrage til, at de ansattes og offentlighedens holdninger og forventninger  

 vedrørende forsvaret kommer til FKO kendskab.
2. Presse- og Informationssektionen (P&I)  

 tilrettelægger og gennemfører i samarbejde med Forsvarsministeriet,  

 Forsvarskommandoens stabe og underlagte myndigheder - den almene, interne informationsvirksomhed, - den eksterne informationsvirksomhed og - information i forbindelse med rekruttering.
3. Grundlaget for informationsvirksomheden er FKO  

 informationspolicy for hvert enkelt emne.
P&I udarbejder i samarbejde med  

 berørte stabe og myndigheder forslag til informationspolicy og udsender  

 meddelelse herom.
Afhængig af informationernes art og oprindelse vælges en  

 passiv eller en aktiv informationspolicy.
4. I sager, hvor FKO vælger en aktiv  

 informationspolicy, udarbejdes informationsplaner, som for hvert trin i  

 sagens udvikling fastsætter retningslinier for - hvornår, der skal informeres, - hvad, der skal informeres om, - hvem, der skal informeres, og for - hvorledes, informationen skal gennemføres.
 Informationsplanen fastlægger således retningslinier for både den eksterne  

 og interne informationsvirksomhed, ligesom den skaber sammenhæng mellem den  

 interne informationsvirksomheds forskellige kanaler: Kommandovejen,  

 samarbejdssystemet og den almene informationsvirksomhed.
5. P&I udarbejder forslag til informationsplaner i  

 samarbejde med de berørte stabe og myndigheder og udsender meddelelse herom  

 til relevante adressater.
FKO stabe orienterer P&I om sager af  

 informationsmæssig betydning så betids, at fastlæggelse af informationspolicy  

 og udarbejdelse af informationsplaner kan ske rettidigt.
ORGANISATION 6. P&I er underlagt Chefen for Forsvarsstaben.
7. Chefen for P&I er over for Chefen for  

 Forsvarsstaben ansvarlig for sektionens samlede virksomhed.
Chefen er tillige  

 til rådighed for Forsvarschefen som informationschef.
8. P&I omfatter herudover sagsbehandlere og  

 hjælpepersonel til varetagelse af - intern information, herunder besøgstilrettelæggelse, ekstern information, herunder koordination af forsvarets  

 rekrutteringsvirksomhed, - drift af informationskontor og - drift af dokumentationskontor.
OPGAVER 9. Intern information omfatter:
a.
Presseklip, som udsendes/ophænges på alle hverdage i FKO med det formål  

 at holde stabene ajour med presseomtale af forsvaret.
Første udgave  

 omfattende som minimum de landsdækkende morgenaviser skal foreligge inden kl.  

 0900. Øvrige klip inden kl. 1200.
b.
PITSUM, som udsendes efter behov (normalt på alle hverdage) til alle  

 forsvarets myndigheder med resume af presseomtale og af vigtige beslutninger  

 etc., som hurtigst muligt skal til myndighedernes kendskab.
PITSUM udsendes  

 inden kl. 1200. Hvor vigtig information om forsvaret tilgår senere, udsendes  

 supplerende PITSUM.
c.
Vægavisen Værnsorientering, der udsendes efter behov til forsvarets  

 myndigheder, når FKO har behov for at udsende almen, intern information med  

 dags varsel.
 Værnsorientering spiller tillige en rolle i den eksterne  

 informationsvirksomhed, idet den sendes som pressemeddelelse samt til en  

 række enkeltpersoner uden for forsvaret, herunder til medlemmer af  

 Folketinget.
d.
Bladet Værnskontakt, der udsendes med seks årlige numre med  

 baggrundsinformation om forsvaret.
Værnskontakt udsendes i et antal  

 eksemplarer til alle forsvarets tjenestesteder.
Det spiller tillige en rolle  

 i den eksterne information, idet det udsendes til pressen samt til en række  

 enkeltpersoner uden for forsvaret, herunder til medlemmer af Folketinget.
e.
Særnumre af Værnskontakt og andre publikationer i denne serie, som  

 f.eks.
Karrieren, Welcome to Denmark, Fakta om Forsvar, Forsvarets Rolle etc.  

 Disse publikationer udsendes efter behov og spiller tillige en rolle i den  

 eksterne informationsvirksomhed.
f.
Udsendelse af informationsmateriale til personel tjenstgørende i  

 internationale stabe m.v.
g.
Bistand til FKO stabe og forsvarets myndigheder med information fra  

 P&I informationsdatabase og dokumentationskontor, herunder drift af  

 håndbibliotek og rundsendelse af tidsskrifter.
h.
Tilrettelæggelse af besøg og afholdelse af briefinger for besøgende i  

 FKO.
i.
Undervisning i presse- og informationsvirksomhed på Forsvarsakademiet  

 og værnenes officersskoler.
j.
Gennemførelse af kurser for tjenestestedsbladsredaktører og bistand til  

 støtteorganisationer o.l.
 10. Ekstern information omfatter:
a.
Daglig kontakt med dagspresse, radio, TV, dags- og ugepresse, herunder  

 udarbejdelse af pressemeddelelser samt tilrettelæggelse og gennemførelse af  

 pressemøder som led i FKO virksomhed.
Alle henvendelser til Forsvarskommandoen fra pressen kanaliseres så vidt  

 muligt til P&I.
Afhængig af henvendelsens karakter fremsætter P&I  

 forslag om, hvem der skal besvare spørgsmål, fremsætte udtalelser eller  

 medvirke i radio- eller TV-indslag.
Retningslinier for udtalelser til pressen  

 fremgår af bilag.
b.
Koordination af pressebesøg ved forsvarets myndigheder.
c.
Koordination af pressevirksomhed under øvelser, hvor der opstilles  

 nationale eller NATO pressecentre.
d.
Udgivelse af informationsmateriale i serien »»Forsvaret i  

 Samfundet«» i samarbejde med Forsvarets Oplysnings- og  

 Velfærdstjeneste (FOV). Denne serie spiller tillige en rolle i den interne  

 informationsvirksomhed, idet materialet er til rådighed for tjenestesteder  

 m.fl. f.eks. til brug i tjenestekendskabsundervisning.
 Sammensætning af redaktionskomiteen fremgår af Forsvarskommandobefaling.
e.
Gennemførelse af kurser for presseofficer og - i samarbejde med FOV -  

 for kontakt-og velfærdsofficer (KVO) samt udarbejdelse af  

 foredragsholdermateriale til brug for KVO og andre foredragsholdere i  

 forbindelse med den eksterne information.
f.
Udarbejdelse af andet informationsmateriale, skriftligt eller i form af  

 radio eller TV-programmer til brug i den udadrettede informationsvirksomhed.
g.
Foredrags- og debatdeltagelse.
 11. Information i forbindelse med rekruttering  

 omfatter:
a.
Udarbejdelse af oplysningsmateriale i form af pjecer, hefter, video,  

 film samt radio- og TV-reklameindslag i samarbejde med Forsvarets Værnepligt  

 og Rekruttering (FVR).
b.
Tilrettelæggelse af informationskampagner koordineret med FVR i  

 samarbejde med medierne, statens information, FOV m.fl.
c.
Uddannelse af foredragsholdere, der anvendes i forbindelse med  

 rekruttering.
d.
Samarbejde med konsulentfirmaer, reklamefirmaer etc. i forbindelse med  

 løsning af de under pkt. 11. a. - c. anførte opgaver.
e.
Besvarelse af spørgsmål vedr. ansættelse i forsvaret.
 12. Forudsætningen for, at elementerne til intern og  

 ekstern information kan løse de pålagte opgaver er støtte fra  

 Informationskontoret og Dokumentationskontoret.
 Informationskontoret opretter og vedligeholder et databaseret  

 informationsarkiv, hvorfra der kan hentes oplysninger til besvarelse af alle  

 rutinehenvendelser i sager inden for P&I ansvarsområde.
 Dokumentationskontoret opretter og ajourfører arkiv med briefinger,  

 lysbilleder, viewfoils, pressebilleder og presseklip, således at der med kort  

 varsel kan leveres materiale til stabe og myndigheder, til interne og  

 eksterne foredragsholdere samt til medierne.
SAMARBEJDE MED ANDRE MYNDIGHEDER 13. P&I repræsenterer FKO i - NATO Information Forum - Redaktionskomiteen vedr. serien »»Forsvaret i  

 Samfundet«» - FOV Infogruppe.
 14. P&I udfører sin virksomhed i samarbejde med  

 FMN, FOV, HJV, FE samt FKO underlagte myndigheder.
EB O.
L.
KANDBORG oberstløjtnant Chef for Presse- og Informationssektionen Fordeling: Standardfordeling + FKO P&I (290) BILAG FKOBST P&I.340-3 AUG 1989 DIREKTIV FOR UDTALELSER TIL PRESSEN AF PERSONEL TJENSTGØRENDE I FORSVARSKOMMANDOEN 1. Henvendelser fra pressen kan komme til Presse- og  

 Informationssektionen (P&I), direkte til en chef eller sagsbehandler  

 eller til vagthavende officer.
2. Om emner, der ligger inden for Forsvarskommandoens  

 (FKO) godkendte policy, gælder som hovedregel, at chefer kan udtale sig og  

 besvare spørgsmål inden for eget ansvarsområde.
Sagsbehandlere, der kontaktes  

 direkte, skal henvise til en chef, der kan tage stilling til emnet for  

 henvendelsen, eller til P&I.
I tvivlstilfælde henvises til P&I, idet  

 det skal undgås, at medierepræsentanter sendes på  

 »»rundtur«» til forskellige lokalnumre.
Krav om, at en  

 sagsbehandler i første omgang skal henvise til en chef eller til P&I  

 betyder ikke, at sagsbehandleren ikke senere kan blive inddraget i  

 besvarelsen.
Spørgsmål skal principielt besvares af de personer, der har det  

 fornødne detailkendskab til sagen.
3. Udtalelser om emner, der ligger uden for FKO  

 godkendte policy, henvises til P&I, der træffer aftale med Forsvarschefen  

 (FC) om evt. medvirken.
Såfremt FC er indstillet på at besvare henvendelsen,  

 men ikke selv ønsker at deltage, udpeges en repræsentant (CH/ P&I eller  

 en anden chef).
4. Spørgsmål fra pressen, som ikke umiddelbart kan  

 besvares, undersøges og besvares hurtigst muligt.
Over for  

 medierepræsentanten anføres, at FKO så vidt det er muligt vil besvare  

 spørgsmålet, men at sagen først skal undersøges tilbunds.
Er spørgsmålene  

 meget komplicerede eller omfattende, foreslås et interview og/eller en  

 skriftlig udveksling af spørgsmål og svar.
5. Det påhviler alle, som udtaler sig til pressen, at  

 underrette P&I hurtigst muligt om hovedpunkterne i udtalelserne.
P&I  

 underretter FC og CH/FST samt Forsvarsministeriet i fornødent omfang.
