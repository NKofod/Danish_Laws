Bestemmelser om luftfartsinformationstjeneste udgave 2, 15. februar 2008 I medfør af § 54 i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 1597 af 18. december 2007 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 ICAO Annex 4, Aeronautical Charts, seneste udgave.
2. Definitioner 3. Anvendelsesområde Denne BL fastsætter bestemmelser for udøvelse af luftfartsinformationstjeneste inden for dansk område samt inden for områder, hvor Danmark i henhold til internationale aftaler er forpligtet til at udøve luftfartsinformationstjeneste.
4. Generelt 4.1 Luftfartsinformationstjeneste udøves i henhold til ICAO Annex 4 og ICAO Annex 15 og skal i øvrigt tilrettelægges i overensstemmelse med bestemmelserne i denne BL og de lokale forskrifter, der er fastsat af den ansvarlige organisation for pågældende luftfartsinformationstjenesteenhed.
5. Luftfartsinformationstjenestens formål og omfang 5.1 Luftfartsinformationstjeneste har til formål at fremme luftfartens sikre og effektive afvikling.
Luftfartsinformationstjeneste omfatter tjenesterne:
 Formidling af luftfartsinformation, jf. afsnit 6,  Kort og navigationsberegninger (MAP), jf. afsnit 7 samt  Briefing, jf. afsnit 8.
6. Formidling af luftfartsinformation 6.1 Anvendelse Formidling af luftfartsinformation ydes til brugere inden for civil og militær luftfart samt andre staters AIS-myndigheder og tjenester.
Formidlingen af luftfartsinformation skal sikre, at luftfarten modtager de seneste oplysninger og aktuelle informationer, som gør det muligt at planlægge en sikker flyvning.
6.2 Opdeling Formidling af luftfartsinformation opdeles i følgende 2 kategorier:
6.3 Udøvelse Formidling af luftfartsinformation udøves a) af AIS-hovedkontor (AIM), for så vidt angår redigering og publicering af luftfartsinformationspakken med dertil hørende elementer, eller b) af et internationalt NOTAM-kontor (NOF), for så vidt angår udsendelse af NOTAM.
7. Kort og navigationsberegninger (MAP) 7.1 Anvendelse Kort og navigationsberegninger ydes til brugere inden for civil og militær luftfart, AIS, lokale lufttrafiktjenesteudøvere samt andre staters AIS-myndigheder og tjenester.
Kort og navigationsberegninger skal sikre, at luftfarten modtager de seneste oplysninger og aktuelle informationer, som gør det muligt at planlægge en sikker flyvning.
Ligeledes skal det sikres, at AIS modtager de oplysninger, der kan have indflydelse på informationer, som publiceres via AIP og NOTAM.
7.2 Opdeling Kort og navigationsberegninger opdeles i følgende 2 kategorier:
 a) Udarbejdelse af flyvekort, kort til luftfartsinformationspakken, fx lufthavnskort, landingskort, procedurekort mv., specialkort til brug ved planlægning samt opretholdelse af kort i den fælles europæiske AIS database (EAD).
 b) Udarbejdelse af navigationsberegninger og beregning af misvisning.
7.3 Udøvelse Kort og navigationsberegninger udøves af AIS-hovedkontor (AIM).
8. Briefing 8.1 Anvendelse Briefing ydes til brugere inden for civil og militær luftfart.
Briefing skal sikre, at luftfarten modtager de seneste oplysninger og aktuelle informationer, som gør det muligt at planlægge en sikker flyvning.
8.2 Opdeling Briefing opdeles i følgende 2 kategorier:
 a) Briefing af piloter vedrørende AIS og MAP informationer.
 b) Briefing af piloter vedrørende meteorologiske informationer.
8.3 Udøvelse Briefing udøves gennem briefingkontorer, opretholdt ved de enkelte lufthavnes foranstaltning.
Briefing kan også udøves ved oprettelse af selvbetjeningsterminaler med dertil hørende telefoner, således at der altid kan opnås kontakt med et NOTAM kontor.
9. Kvalitetsstyring Luftfartsinformationstjenester skal opfylde de krav til kvalitetsstyring, der fremgår af ICAO Annex 15, kapitel 3, og skal følge ISO 9001:2000 standarden, jf.
European Convergence and Implementation Plan (ECIP) for the years 2005-2009, ECIP objective INF02.
10. Dispensation Statens Luftfartsvæsen kan i ganske særlige tilfælde dispensere fra bestemmelserne i denne BL, når dette skønnes foreneligt med de hensyn, der ligger til grund for de pågældende bestemmelser.
11. Ikrafttræden 11.1 Denne BL træder i kraft den 15. marts 2008.
