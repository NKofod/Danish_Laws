Betænkning afgivet af Retsudvalget den  

 15. maj 2001 Betænkning over Forslag til lov om ændring af  

 straffeloven og lov om social service (Ungdomskriminalitet) [af justitsministeren (Frank Jensen)] 1. Ændringsforslag Der er af Socialistisk Folkepartis medlem af udvalget  

 stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 17. april 2001. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.  

 Endvidere har udvalget den 8. maj 2001 afholdt et ekspertmøde om  

 lovforslaget.
Høring Den 9. april 2001 sendte justitsministeren de indkomne  

 høringssvar samt en høringsoversigt til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Amtsrådsforeningen.
Spørgsmål Udvalget har stillet 48 spørgsmål til  

 justitsministeren, heraf er 18 spørgsmål ligeledes stillet til  

 socialministeren, til skriftlig besvarelse, som ministrene har besvaret.
3. Indstillinger og politiske bemærkninger Et flertal i udvalget (S, V, KF, DF, CD, RV og KRF)  

 indstiller lovforslaget til vedtagelse uændret.
Socialdemokratiets, Venstres, Det Konservative  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget finder, at den nye ungdomssanktion vil  

 være et nyttigt og væsentligt supplement til de  

 reaktionsmuligheder, der i dag findes i straffeloven og den sociale  

 lovgivning, over for den hårde kerne af socialt belastede og  

 utilpassede unge kriminelle.
Ungdomssanktionen vil give mulighed for at  

 reagere mere konsekvent og fastholde den unge i længere tid og dermed  

 iværksætte en behandling, der kan få den unge på ret  

 kurs.
 S, V, KF, CD, RV og KRF lægger vægt på,  

 at Ekspertgruppen om ungdomskriminalitet har vurderet, at selv med en fuld  

 udnyttelse af de eksisterende indgrebsmuligheder   herunder alternativ  

 afsoning efter straffelovens § 49, stk. 2   vil det ikke i alle  

 tilfælde være muligt i tilstrækkeligt omfang at  

 imødekomme behovet for at kunne gennemføre en fastholdelse, der  

 kan beskytte det omgivende samfund mod ny kriminalitet og på samme tid  

 give mulighed for at iværksætte og gennemføre en  

 behandling, der på længere sigt kan være egnet til at  

 resocialisere den unge.
S, V, KF, CD, RV og KRF kan ikke støtte SF s  

 ændringsforslag om, at den unge maksimalt må anbringes i en  

 sikret afdeling i 2 måneder, medmindre den unge begår ny  

 kriminalitet.
Partierne lægger i den forbindelse vægt på  

 forudsætningen i bemærkningerne til lovforslaget om, at opholdet  

 i en sikret afdeling i almindelighed ikke vil overstige 2  

 måneder, og at den unge herefter vil blive overført til en  

 almindelig (ikke sikret) døgninstitution eller opholdssted.
Muligheden  

 for at tilbageføre den unge til   eller forlænge opholdet i   en  

 sikret institution må ses i lyset af den betydelige grad af  

 fleksibilitet, der kendetegner ungdomssanktionen.
Ungdomssanktionen skal  

 løbende kunne tilpasses   skærpes eller lempes   afhængigt  

 af den enkelte unges adfærd og udvikling.
Det skal medvirke til at  

 sikre det bedst mulige behandlingsforløb.
S, V, KF, CD, RV og KRF går ud fra, at kommunerne  

 vil leve op til deres ansvar, også når det drejer sig om  

 fuldbyrdelse af ungdomssanktioner, og sørge for, at de unge får  

 en egnet plads i andet regi, når der ikke længere er grundlag  

 for, at den unge skal opholde sig i en sikret afdeling.
Partierne har i den  

 forbindelse noteret sig, at spørgsmålet om finansieringen,  

 placeringen og organiseringen af de sikrede pladser m.m. i øjeblikket  

 drøftes mellem regeringen og de kommunale parter.
Partierne  

 lægger også vægt på, at den unge har mulighed for at  

 kræve domstolsprøvelse, hvis de sociale myndigheder f.eks.  

 beslutter, at den unge skal forblive i en sikret afdeling ud over det tidsrum  

 (i almindelighed 2 måneder), der er fastsat i dommen.
Venstres, Det Konservative Folkepartis og  

 Centrum-Demokraternes medlemmer af udvalget støtter endvidere  

 lovforslaget, fordi det er et skridt i den rigtige retning hen mod Venstres  

 og Det Konservative Folkepartis beslutningsforslag nr.
B 26 om straksdomme og  

 straksafsoning.
Disse partier finder dog, at mindstekravet i lovforslaget  

 på 30 dages ubetinget fængsel, før den unge kan  

 idømmes ungdomssanktionen, er for ufleksibelt.
Der skal ganske voldsom  

 kriminalitet til for at udløse en dom på 30 dages ubetinget  

 fængsel og dermed for, at en ungdomssanktion kan anvendes.
Det betyder, at den uregerlige unge, der helt entydigt  

 ikke har forstået omverdenens budskab om, at kriminalitet ikke er  

 acceptabelt, først skal begå en vis mængde  

 lovovertrædelser, og at den unge dermed vil nå at få  

 opbygget en kriminel tankegang og erfaring, inden den unge er »kvalificeret« til  

 behandling.
Det gør behandling af den unge endnu sværere.
 V, KF og CD finder, at såvel kommunernes  

 socialpædagoger og sagsbehandlere som forsvarere, anklagere og dommere  

 er i stand til at bedømme, om en uregerlig ung har taget ved  

 lære i sit første møde med retssystemet, eller om den  

 unge er så uregerlig, at han eller hun vil komme igen med fornyet  

 styrke.
 Det er af afgørende betydning, at den unge  

 standses, inden den pågældende sidder håbløst fast i  

 kriminalitet med en attitude og en straffeattest, som vil lukke mange  

 døre i bestræbelserne på at finde et arbejde eller en  

 uddannelse.
 Dansk Folkepartis medlem af udvalget finder også, at  

 mindstekravet i lovforslaget på 30 dages ubetinget fængsel,  

 før den unge kan idømmes ungdomssanktionen, er for ufleksibelt.
 Endvidere ser Dansk Folkeparti afgørende problemer  

 og mangler i lovforslaget, som heller ikke medfører øget  

 strafmængde af betydning, og det er efter Dansk Folkepartis opfattelse  

 nødvendigt, hvis den slags initiativer skal have en afskrækkende  

 virkning.
Efter Dansk Folkepartis opfattelse er der for tiden flere  

 eksempler på unge kriminelle indvandrere, som netop er opgivet af  

 skolen og andre institutioner og som bare fortsætter med deres  

 kriminalitet i form af f.eks. massevoldtægter af unge danske piger.
Her  

 er der behov for helt andre virkemidler end dem, lovforslaget lægger op  

 til.
Bl.a. har Dansk Folkeparti i dette folketingsår fremsat et  

 beslutningsforslag om ungdomsdomstole og øget brug af samfundstjeneste  

 for unge kriminelle, også for så vidt angår unge under den  

 kriminelle lavalder.
Efter dette forslag skal den unge eksempelvis yde noget  

 træls og hårdt arbejde, hvis der begås alvorlig  

 kriminalitet.
En anden mangel i regeringens lovforslag er, at der  

 overhovedet ikke gribes ind over for unge under den kriminelle lavalder, som  

 ikke kan få nogen reel straf.
Det mener Dansk Folkeparti er ganske  

 uholdbart.
Man er hverken mere eller mindre kriminel, når man  

 begår den samme handling, hvad enten man er 15½ eller 14½ år  

 gammel, og derfor har Dansk Folkeparti store vanskeligheder med at tro, at  

 regeringens lovforslag hjælper ret meget, men det er et lille skridt i  

 den for os rigtige retning, og derfor vil Dansk Folkeparti stemme for  

 lovforslaget.
 Et mindretal i udvalget (SF og EL) indstiller  

 lovforslaget til vedtagelse med det stillede ændringsforslag.
 SF s medlem af udvalget kan ikke støtte  

 lovforslaget i dets foreliggende form og har derfor stillet et  

 ændringsforslag for derved at formindske risikoen for at  

 tilsidesætte det formål, lovforslaget har, nemlig forbedring af  

 behandlingen af unge, der begår alvorlig kriminalitet.
Det er SF s opfattelse, at der er brug for at forbedre  

 mulighederne for at behandle unge, der har begået kriminalitet.  

 Straffelovens § 49, stk. 2, og betinget dom med vilkår kan i princippet  

 opfylde dette ved et bedre samarbejde mellem bl.a.
Kriminalforsorgen og de  

 sociale myndigheder.
 Den foreslåede bestemmelse i § 74 a giver domstolen  

 mulighed for i højere grad at få medbestemmelse ved udformningen  

 af den behandling, den unge har brug for, hvilket SF i visse situationer  

 mener kan være en fordel.
Hovedproblemet for SF er, at den periode, unge kan  

 risikere at sidde i en sikret institution, er alt for lang.
Sikrede  

 afdelinger er indrettet til kortvarige ophold.
Der er således ikke  

 etableret mulighed for, at indsatte kan påbegynde eller fortsætte  

 et uddannelsesforløb, hvis de skal opholde sig i den sikrede afdeling  

 i en længere periode.
Dertil kommer, at der er en nærliggende  

 risiko for kassetænkning fra kommunernes side   en tænkning, man  

 allerede oplever nu: Der er i dag eksempler på, at unge ikke kan  

 få tilbudt det optimale forløb efter straffelovens § 49, stk. 2,  

 fordi kommunerne foretrækker, at Kriminalforsorgen anvender egne  

 pensioner, da de er gratis for kommunerne.
En anden bekymring er, at det  

 kommunale tilbud ikke er et brugbart tilbud for den unge   med den  

 konsekvens, at den unge reagerer uhensigtsmæssigt herpå og derfor  

 skal vende tilbage til den sikrede institution.
I et svar på et spørgsmål om  

 konklusionerne i Claes Levins undersøgelse fra Sverige fremhæver  

 justitsministeren bl.a., at Levin peger på den tidsubestemte og  

 tilfældige opholdstid, det uklare mål med anbringelsen, mangel  

 på behandling inden for anstalten samt behandlingsmodstand fra de unges  

 side.
Der henvises til L 210   bilag 24.
Efter SF s opfattelse er det netop disse elementer, der  

 genfindes i lovforslaget.
Den unge kan risikere at sidde på en sikret  

 afdeling flere måneder før domsafsigelsen og herefter i op til  

 et år efter.
Det vil sige, at perioden kan risikere at blive  

 præcis lige så lang som for de unge, der er beskrevet i Levins  

 undersøgelse, og på samme »tidsubestemte« måde.  

 En overflytning fra den sikrede afdeling forudsætter enten, at der er  

 en institutionsplads, der kan rumme den unge, eller at den unge  

 opfører sig, så man mener, vedkommende kan rummes i åbent  

 regi   en vurdering, der træffes administrativt og på baggrund af  

 skøn.
Det kan således også i den nye sanktionsform opleves  

 som et ganske uklart mål for den unge, hvad der skal ske, før  

 den pågældende bliver overflyttet, jf. bemærkningerne om  

 den forventede formulering af dommen: »indtil  

 måneder«.
Det er ikke umiddelbart indlysende, hvordan en behandling  

 skal kunne gives målrettet mod en ung efter dom, når man  

 tænker på, hvor mange forskellige unge en sikret afdeling skal  

 kunne rumme.
Der henvises i den forbindelse til svaret på  

 spørgsmål nr. 41, hvoraf det fremgår, at der ikke har  

 været reelle overvejelser om dette problem, jf.
L 210   bilag 24.
Det er vigtigt for SF, at der etableres brugbare  

 behandlingstilbud til unge, der har begået alvorlig kriminalitet.
Det  

 er tilsvarende vigtigt, at den kontakt, de unge måske har fået  

 med en ansat i den sikrede afdeling, kan udnyttes positivt.
SF er derfor ikke afvisende over for, at den unge  

 dømmes til at blive i den sikrede afdeling i en helt kort periode  

 før overflytning til en institution i åbent regi for herved at  

 kunne skabe en fornuftig overgangsperiode.
Derfor har SF foreslået, at  

 der maksimalt kan idømmes et ophold på indtil 2 måneder i  

 en sikret afdeling.
I den forbindelse skal SF fremhæve, at den unge ikke  

 sjældent har opholdt sig i den sikrede afdeling før  

 domsafsigelsen, hvor afklaring af, hvad der skal ske efter domsafsigelsen,  

 burde være foretaget.
Fremhæves skal det også, at der er  

 tale om en sanktion, der skal kunne gives til unge, der har begået en  

 kriminel handling, der under andre omstændigheder ville have givet ned  

 til 30 dages fængsel.
Efter SF s opfattelse burde der i langt  

 højere grad være inddraget overvejelser  om  

 proportionalitet.
Enhedslistens medlem af udvalget finder, at det reelt er  

 et problem, at en lille gruppe af unge begår alvorlig kriminalitet.
Der  

 foreligger imidlertid ikke nogen seriøse undersøgelser, som  

 dokumenterer, at indførelsen af ungdomssanktionen skulle være  

 løsningen på dette problem.
Enhedslisten er betænkelig ved det hastværk,  

 der ligger bag dette lovforslag.
Der er således inden for de seneste  

 år gennemført en række tiltag med samme formål som  

 dette lovforslag.
Disse tiltag har ikke haft nogen reel mulighed for at  

 fungere i praksis, så deres virkning på de kriminelle unge kan  

 vurderes.
Det drejer sig bl.a. om de ændringer i serviceloven, som er  

 trådt i kraft den 1. januar 2001.
Det virker urimeligt, at en ungdomssanktion typisk vil  

 være af længere varighed end den straf, som personer, der falder  

 uden for anvendelsesområdet for sanktionen, vil blive idømt.  

 Dette misforhold bliver ekstra tydeligt, hvis der tages hensyn til reglerne  

 om fradrag for varetægt og muligheden for  

 prøveløsladelse.
Det er da også derfor, der ikke er nogen  

 mulighed for, at ungdomssanktionen skal kunne konverteres til en  

 fængselsstraf.
Ekspertgruppen vurderer, at en fængselsstraf for  

 mange unge vil fremstå som et attraktivt alternativ til den betydelig  

 længere varende ungdomssanktion.
Der er ingen forskningsresultater, der tyder på, at  

 sammenblanding af straf og behandling i et langvarigt forløb giver  

 positive resultater.
Internationale undersøgelser tyder på, at  

 straffeforanstaltningen enten ikke har nogen effekt eller virker negativt,  

 jf.
Britta Kyvsgaards notat om udenlandske erfaringer for, hvad der virker og  

 hvad der ikke virker med hensyn til at mindske ungdomskriminalitet i bilag 3  

 til ekspertgruppens rapport.
Ifølge rapporten er der aldrig i Danmark  

 forsket i, hvad der virker.
Dette understreger behovet for mere forskning,  

 inden der sættes så radikale forslag som dette lovforslag i  

 værk.
Alternativet til dette lovforslag er at udnytte de  

 muligheder, der allerede eksisterer for at gennemføre en behandling  

 som vilkår for en betinget dom eller som led i afsoning i socialt regi.  

 Indstilling om et sådant forløb skal udarbejdes i et samarbejde  

 mellem kommune, amt og kriminalforsorg på baggrund af en  

 personundersøgelse og en social beskrivelse, herunder en vurdering af  

 den unges motivation for at deltage i et socialt forløb.
Myndighederne  

 forpligter sig med indstillingen til at sikre forløbets  

 gennemførelse.
 Enhedslisten medvirker gerne i et seriøst  

 udredningsarbejde, som kan medvirke til at løse problemet med den  

 relativt lille gruppe, som gør sig skyldig i grov kriminalitet, men  

 Enhedslisten mener ikke, dette lovforslag er noget godt udgangspunkt for  

 dette arbejde.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (SF), tiltrådt af et mindretal  

(EL):
Til § 1 1) I den under nr. 1 foreslåede § 74 a  

 affattes stk. 2 således:
» [Maksimum 2 måneders ophold på en sikret  

 afdeling] Bemærkninger Til nr. 1 Ændringsforslaget medfører, at en ung, som  

 idømmes en ungdomssanktion, maksimalt må opholde sig i 2  

 måneder af tiden på en sikret afdeling.
Såfremt den unge  

 begår ny kriminalitet og retten bestemmer, at ungdomssanktionen skal  

 forlænges, kan højst 2 måneder af forlængelsen finde  

 sted på en sikret afdeling.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 210 Bilagsnr.
