Arbejde  

 i stærk varme og kulde  Vejledning om indendørs arbejde i stærk varme  

 og kulde  

 - At-vejledning A.1.3 - December 2001 At-vejledningen handler om  

 arbejde i temperaturer, der ligger uden for komfortområdet.
Komfortområdet er  

 det temperaturområde, hvor man gennem normal tilpasning af påklædningen har  

 oplevelsen  

 af, at der hverken er for koldt eller for varmt.
Tommelfingerreglen er, at  

 komfortområdet ligger mellem 18 og 25 °C ved stillesiddende arbejde.  

 Komfortområdets grænser afhænger dog af den fysiske aktivitet.
Fx kan der ved  

 arbejde med høj fysisk aktivitet accepteres en nedre grænse på 10 °C (1).
At-vejledningen gælder for  

 indendørs arbejde på faste arbejdssteder, hvor temperaturforholdene er en  

 følge  

 af produktionsprocesserne.
Vejledningen gælder derfor ikke, hvor  

 arbejdstemperaturen er en følge af ekstreme udendørs temperaturer.
At-vejledningen henvender sig  

 bl.a. til støberier, glasværker, industribagerier og vaskerier, hvor der kan  

 være arbejdsprocesser med en stærk varmeudvikling.
Arbejdsfunktionerne ved  

 disse processer indebærer ofte høj til meget høj fysisk aktivitet.
At-vejledningen henvender sig  

 også til kød-, fiske- og anden levnedsmiddelindustri, hvor temperaturen kan  

 være lav, og mod arbejde i køle- og frysehuse.
Arbejdsfunktionerne i kolde  

 rum  

 indebærer som regel moderat til høj aktivitet.
 Arbejdsmiljøreglerne kræver,  

 at temperaturen i arbejdsrum skal være tilpasset den menneskelige organisme  

 og  

 tage hensyn til de arbejdsmetoder og den fysiske belastning, som arbejdet  

 kræver.
Hvis det ikke er muligt at  

 opvarme et arbejdsrum på grund af produktionens art eller på grund af  

 forholdene, skal man opvarme de enkelte arbejdspladser lokalt.
Hvis det ikke  

 er  

 muligt, skal der træffes andre foranstaltninger til at beskytte de ansatte  

 mod  

 kulde.
 Samtidig skal stærk varme- og  

 kuldestråling så vidt muligt undgås, fx ved at indkapsle eller afskærme mod  

 varme- eller kuldestråling.
1. Arbejde i stærk varme Belastningen ved at arbejde i  

 varme omgivelser afhænger af, hvor hårdt fysisk arbejdet er, omgivelsernes  

 temperatur, luftfugtighed og lufthastighed, den ansattes beklædning og den  

 tid,  

 der arbejdes i stærk varme.
Hvis kroppens temperatur  

 kommer over ca. 37 °C, øges blodcirkulationen til hudoverfladen.
Blodmængden  

 til den arbejdende muskulatur blive mindre, og arbejdet opleves derfor  

 relativt  

 hårdere.
Kredsløbet belastes, og blodtrykket falder.
Den menneskelige organisme  

 vil forsøge at holde sin temperatur nede på ca. 37 °C.
Det sker, ved at  

 organismen afgiver sved (fordampning), udveksler varme med omgivelserne  

 (konvektion) og udstråler varme til faste genstande i nærheden (stråling).
Den vigtigste  

 kølingsmekanisme ved fysisk aktivitet i varme er afkøling i form af  

 fordampning  

 (sved). Mennesker afgiver imidlertid væske og salte, når de sveder.
Det  

 bevirker nedsat koordination af bevægelser og dermed forøget ulykkesrisiko -  

 medmindre væsketabet løbende erstattes.
Hvis luftfugtigheden er høj,  

 er det vanskeligere for sveden at fordampe.
Svedens afkølende effekt bliver  

 derfor nedsat.
Risikoen for overophedning er derfor større ved høj  

 luftfugtighed.
 Hvis luften er varmere end  

 menneskets overfladetemperatur, tilføres mennesket varme ved at udveksle  

 varme  

 med omgivelserne (konvektion).
 Hvis der er faste genstande i  

 nærheden, som er varmere end menneskets overfladetemperatur (fx ovne og  

 stærke  

 lamper), tilføres mennesket varme gennem stråling.
 Endelig kan personlige  

 værnemidler eller særligt arbejdstøj, fx åndedrætsværn, hjelm, handsker og  

 overtræksdragt, isolere og dermed gøre det vanskeligt at afgive varme.
 Arbejde i stærk varme kan  

 give en række akutte symptomer, der her er oplistet efter alvorlighed:
 -  

 	  

 Let utilpashed.  

 Arbejdet føles hårdere.
 -  

 	  

 Nedsat evne til  

 præcisionsarbejde og til at tænke klart.
 -  

 	  

 Nedsat arbejdsevne og  

 hurtigere træthed på grund af kredsløbsbelastninger.
 -  

 	  

 Træthed, sløvhed og  

 kramper, fordi en række mineraler svedes ud.
 -  

 	  

 Varmeudmattelse og  

 eventuel kollaps i form af hedeslag.
Det er usikkert, om arbejde i  

 varme omgivelser kan medføre kroniske skader.
Men det er tænkeligt, at  

 forøget  

 kredsløbsbelastning gennem længere tid - måneder, år - kan føre til forringet  

 helbred.
1.1. Registrering af varmelastningen Varmebelastningen er en følge  

 af flere faktorer.
Derfor er det ikke tilstrækkeligt at måle temperaturen i  

 arbejdsrummet med et termometer.
Hvis varmebelastningen kan  

 være uden for komfortområdet, bør belastningen bestemmes ved hjælp af det  

 såkaldte varmeindeks, WBGT-indekset (wet bulb globe temperature, der måles i  

 celsiusgrader). WBGT-indekset beskrives bl.a. i den harmoniserede standard  

 DS/EN 27243 (identisk med DS/ISO 7243). Metoden er relativt let at bruge, men  

 kræver dog særligt måleudstyr.
Bedriftssundhedstjenester har ofte dette  

 udstyr.
 Der bruges følgende formel:
 WBGT = 0,7 TV  

 + 0,3 TG, hvor TV, hvor TV  

 er den naturlige  

 vådtemperatur, og TG  

 er globetemperaturen.
 Hvis der er forskelle i  

 klimatisk påvirkning i forskellige højder over gulvet, skal varmeindekset  

 bestemmes  

 som en middelværdi efter formlen:
WBGT = (WBGThoved  

 + 2 × WBGTtalje  

 + WBGTankel  

 ) / 4 Varmeindekset for det  

 aktuelle arbejde skal bestemmes som en tidsvægtet middelværdi for en times  

 repræsentativt arbejde, og så vidt muligt med den berørte arbejdstager i sin  

 normale arbejdsfunktion.
Hvis den ansatte kun arbejder  

 i én arbejdssituation, og forholdene ikke ændrer sig, er det tilstrækkeligt  

 med  

 én måling.
Den tidsvægtede middelværdi for en times repræsentativt arbejde er  

 da værdien af denne måling.
 Følgende formel bruges, hvor  

 den ansatte arbejder forskellige steder med forskelligt varmeindeks inden for  

 den enkelte time:
WBGT = (WBGT1  

 × t1  

 + WBGT2  

 × t2  

 +  ..+ WBGTN  

 × tN  

 )  

 / (t1  

 + t2  

 +  . + tN  

 ) hvor N = antal forskellige  

 arbejdssituationer WBGTN  

 er den målte  

 WBGT for den N'te arbejdssituation tN  

 er arbejdstiden  

 i den N'te arbejdssituation (t1  

 + t2  

 +  . + tN  

 ) = 60 minutter 1.2. Aktivitetsniveau Menneskets varmeudvikling  

 øges med aktivitetsniveauet.
Der skelnes mellem fire aktivitetsniveauer:
 1.  

 	  

 Let aktivitet, fx  

 siddende kontorarbejde.
 2.  

 	  

 Moderat aktivitet,  

 fx gående og stående arbejde samt arbejde med håndværktøj.
 3.  

 	  

 Høj aktivitet, fx  

 intensivt arbejde med håndværktøj og håndtering af tungere byrder.
 4.  

 	  

 Meget høj aktivitet,  

 fx intensivt gående plukkearbejde på lager, gang på trapper samt klatring på  

 stiger i højt tempo.
 Hvis aktivitetsniveauet  

 ændres under arbejdet, skal der udregnes en tidsvægtet middelværdi for  

 aktivitetsniveauet:
Aktivitetsniveau  

 = (a1  

 × t1  

 + a2  

 × t2  

 +  . + aN  

 × tN  

 ) / (t1  

 + t2  

 +  . + tN  

 ) hvor N = antal  

 forskellige aktivitetsniveauer aN  

 er  

 aktivitetsniveauet i den N'te arbejdssituation tN  

 er  

 arbejdstiden i den N'te arbejdssituation (t1  

 +  

 t2  

 +  . + tN  

 ) = 60 minutter Hvis det er vanskeligt at  

 bestemme aktivitetsniveauet skal det højeste aktivitetsniveau vælges som  

 udgangspunkt.
 Ud fra aktivitetsniveauet er  

 der fastlagt følgende vejledende grænser for det tidsvægtede varmeindeks:
Aktivitetsniveau Maksimal  

 WBGT-værdi 1.  

 	  

 Let 29 2.  

 	  

 Moderat 26 3.  

 	  

 Højt 22 4.  

 	  

 Meget højt 18 1.3. Foranstaltninger Der skal træffes  

 foranstaltninger, hvis de vejledende grænser overskrides.
Høj varmebelastning skal som  

 hovedregel modvirkes gennem tekniske foranstaltninger.
Det kan fx være:
1.  

 	  

 Indkapsling af  

 varmekilder 2.  

 	  

 Erstatning af  

 varmekilder med løsninger, der afgiver mindre varme 3.  

 	  

 Brug af tekniske  

 løsninger, der kan bidrage til at nedsætte den enkeltes aktivitetsniveau ved  

 arbejdsprocessen 4.  

 	  

 Ændringer i  

 arbejdsbeklædningen.
Hvis de tekniske løsninger  

 ikke er tilstrækkelige, skal der træffes organisatoriske foranstaltninger, fx  

 i  

 form af pauser eller skift til arbejdsfunktioner, der ikke giver høj  

 varmebelastning.
Pauselængde og/eller skift til andre - køligere -  

 arbejdsfunktioner skal tilrettelægges, så den maksimale værdi for  

 varmebelastningen inden for en vilkårlig time i løbet af arbejdsdagen ikke  

 overskrides.
Under alle omstændigheder  

 skal der være adgang til frisk drikkevand.
Dehydrering er nemlig en væsentlig  

 risikofaktor for de akutte symptomer ved arbejde i stærk varme.
2. Arbejde i stærk kulde Belastningen ved arbejde i  

 kulde afhænger især af:
-  

 	  

 Rumtemperaturen -  

 	  

 Eventuel lufthastighed -  

 	  

 Den fysiske aktivitet  

 under arbejdet -  

 	  

 Beklædningen -  

 	  

 Den tid, hvori der  

 arbejdes i kulde.
 Legemstemperaturen falder,  

 hvis omgivelserne er så kolde, at varmeafgivelsen bliver større end  

 menneskets  

 varmeproduktion.
Hvis kroppens temperatur  

 kommer under ca. 37 °C, begrænses blodcirkulationen til hudoverfladen samt  

 (især) til hænder og fødder.
Samtidig stiger blodtrykket.
 Når kroppen afkøles, får man  

 langsommere reaktioner, nedsat koordination og mindre muskelstyrke.
 Arbejde med afkølede muskler  

 forhøjer muskelbelastningen og øger risikoen for, at man overbelaster den  

 arbejdende muskulatur.
 Arbejde med kolde hænder og  

 håndværktøj eller kolde emner øger risikoen for arbejdsulykker på grund af  

 nedsat koordinationsevne.
 Hvis kroppens temperatur  

 falder meget, kan det føre til bevidstløshed og eventuel død.
2.1. Foranstaltninger Der skal træffes almindelige  

 foranstaltninger mod kulde og træk ved arbejde, hvor der ikke er  

 produktionstekniske  

 årsager til, at temperaturen ligger uden for komfortområdet.
Det kan ske ved  

 opvarmning  

 mv.
 Der skal træffes  

 foranstaltninger i form af særligt arbejdstøj og eventuelt begrænset  

 arbejdstid  

 i kolde rum, hvis det af produktionstekniske årsager ikke er muligt at have  

 temperaturer i komfortområdet.
Mængden og graden af  

 foranstaltninger afhænger af temperaturen i arbejdsrummene.
Jo lavere  

 temperatur,  

 desto større foranstaltninger.
Arbejdstøjet skal beskytte  

 mod kulde, men skal samtidig tillade kroppen at slippe af med sin varme- og  

 svedproduktion under arbejdet.
Arbejdstøjet skal også tillade  

 bevægelsesfrihed.
Arbejdstøj, der skal beskytte  

 mod kulde, fordi det ikke produktionsteknisk er muligt at have temperaturer i  

 komfortområdet, er personlige værnemidler.
Arbejdstøjet er derfor omfattet af  

 reglerne om personlige værnemidler.
Ved temperaturer under ca.  

 -15 °C bør man normalt ikke arbejde mere end tre-fire timer om dagen og højst  

 to timer ad gangen.
Pauser eller andet arbejde i komforttemperaturområdet bør  

 mindst vare 30 min., så kroppen kan genvinde sin normale temperatur.
 Ved temperaturer under ca.  

 -28 °C bør man ikke arbejde mere end ca. 15-30 min. ad gangen, og  

 pauser/andet  

 arbejde bør mindst være på 30 min.
 Truckkabiner skal være  

 opvarmede, når der skal køres i fryserum (rum, hvor temperaturen er under 0  

 °C). Kabinen bør kunne opvarmes til mindst 18 °C.
3. Slagterier, fiske- og fødevareindustri I slagterier samt i fiske- og  

 fødevareindustri arbejdes der ofte i kolde omgivelser af hensyn til  

 produkternes  

 holdbarhed.
 På arbejdspladser, hvor  

 Fødevaredirektoratet stiller krav om en øvre temperaturgrænse, er denne  

 grænse  

 retningsgivende.
 Produktionsflowet er  

 imidlertid ofte så hurtigt, at der ikke er særlige krav om lave temperaturer  

 i  

 selve arbejdslokalet, men blot krav om maksimumstemperatur i de fødevarer,  

 der  

 produceres.
 Under visse omstændigheder  

 tillades derfor opskæring af kød i normal temperatur.
Fødevaredirektoratet stiller  

 ikke temperaturkrav til arbejde i fiskeindustrien.
Her gælder de almindelige  

 retningslinjer om temperaturer i arbejdsrum på faste arbejdssteder.
Arbejdstilsynet, den 1. december  

 2001 Direktør Jens Jensen Læs også Arbejdstilsynets vejledning om:
 (1)  

 	  

 Temperaturer i  

 arbejdsrum på faste arbejdssteder.
