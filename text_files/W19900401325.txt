 Fundet, at en kommune havde haft hjemmel til at påbyde, at et  

 lysreklameskilt ikke måtte være oplyst idet man lagde vægt på, at skiltet var  

 beliggende i en landsbykerne, og at der ikke fandtes oplyste reklameskilte i  

 området.
»Klage vedrørende belysning i reklameskilt på ejendommen matr.nr.  

 71b Brøndbyvester Bygge- og Boligstyrelsen har fra Planstyrelsen modtaget Deres skrivelse af  

 27. september 1989, hvori De klager over, at Brøndby kommune under henvisning  

 til kommuneplanlovens § 44, stk. 2, har påbudt Dem, at et lysreklameskilt på  

 ovennævnte ejendom ikke må være oplyst.
 Brøndby kommune har i skrivelse af 24. oktober 1989 til Bygge- og  

 Boligstyrelsen udtalt, at planlægnings- og miljøudvalget har skønnet, at  

 lysreklameskiltet i landsbykernen er til ulempe og virker skæmmende i forhold  

 til omgivelserne, og at man derfor med hjemmel i kommuneplanlovens § 44, stk.  

 2, har meddelt Dem påbud om, at reklameskiltet ikke må være oplyst.
 De har modtaget en kopi af Brøndby kommunes skrivelse, som De ikke har  

 kommenteret.
 Det er Bygge- og Boligstyrelsens opfattelse, at Brøndby kommune har haft  

 hjemmel i kommuneplanlovens § 44, stk. 2 til at påbyde Dem, at  

 lysreklameskiltet ikke må være oplyst.
 Bygge- og Boligstyrelsen har herved lagt vægt på, at ejendommen er  

 beliggende i landsbykernen, og at der, ifølge telefonisk oplysninger fra  

 Brøndby kommune den 26. januar 1990, ikke findes oplyste reklameskilte i  

 området.
Bygge- og Boligstyrelsens afgørelse er truffet i henhold til  

 kommuneplanlovens § 44, stk. 6. Afgørelsen kan ikke påklages til anden  

 administrativ myndighed.
Det fremgår af § 14, stk. 1 i Boligministeriets  

 bekendtgørelse nr. 9 af 5. januar 1990, om henlæggelse af opgaver og  

 beføjelser til Bygge- og Boligstyrelsen.
Afgørelsen kan indbringes for domstolene.
Fristen herfor er 6 måneder, der  

 regnes fra det tidspunkt, hvor styrelsens afgørelse er meddelt.
Det fremgår  

 af kommuneplanlovens § 49, stk. 1.« Not. 2 Til orientering.
Der henvises til j.nr.
TF 1850.
Pdv eb (Særlige noter) (* 1) Kommuneplanlovens § 44 er overført til byggeloven  

 den 1. juli 1990, nu byggelovens § 6D.
