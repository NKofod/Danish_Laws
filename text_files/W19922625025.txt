Stempelafgift Såfremt et ejerpantebrev, der har sikret et realkreditlignende  

 lån, efter lånets indfrielse nedlyses med restgælden, skal  

 ejerpantebrevet stemples efter stempellovens § 57 A, hvis dette ikke er sket,  

 og påtegnes om størrelsen af det efter stempellovens § 62, stk.  

 1, nr. 3, overførte beløb.
 Såfremt ejerpantebrevet ikke nedlyses eller aflyses, skal det  

 forskelsstemples, jf. § 57 A, og påtegnes om størrelsen af det  

 efter stempellovens § 62, stk. 1, nr. 3, overførte beløb.
 Er et skadesløsbrev påtegnet om, at det udelukkende sikrer  

 realkreditlignende lån, og sker der en indfrielse af lånet, uden  

 at skadesløsbrevet aflyses eller nedlyses, skal skadesløsbrevet  

 forskelsstemples, jf. stempellovens § 57 A og § 57, og påtegnes om  

 størrelsen af det efter stempellovens § 62, stk. 1, nr. 3,  

 overførte beløb.
 Er et skadesløsbrev ikke påtegnet om, at det udelukkende  

 sikrer realkreditlignende lån, gælder ved indfrielse af et  

 realkreditlignende lån de samme regler om beregning af stempelafgift  

 som for ejerpantebreve.
