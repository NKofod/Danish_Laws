Skriftlig fremsættelse (28. februar 2007) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om kommunernes styrelse, lov om regioner og om nedlæggelse af  

 amtskommunerne, Hovedstadens Udviklingsråd og Hovedstadens Sygehusfællesskab  

 og  

 lov om statsautoriserede og registrerede revisorer. (Øgede krav til den  

 kommunale og regionale revisions sagkundskab og uafhængighed, ophævelse af  

 den  

 særlige revisionsordning i Københavns Kommune, offentliggørelse af vederlag  

 m.v.).
(Lovforslag nr.
L 168).
Lovforslaget indeholder en række forslag, der indebærer  

 øgede krav til den kommunale og regionale revisions sagkundskab og  

 uafhængighed.
Forslagene er en udmøntning af de ændringsforslag til  

 lovgivningen, som Udvalget om den kommunale revision er fremkommet med i  

 betænkning nr. 1487/2006 om kommunal og regional revision  sagkundskab,  

 uafhængighed og tilsyn hermed.
Lovforslaget indebærer, at den kommunale og regionale  

 revision som noget nyt skal varetages af en statsautoriseret eller  

 registreret  

 revisor, samtidigt med at de gældende kommunalretlige regler om revisors  

 sagkundskab og uafhængighed opretholdes.
Det foreslås endvidere, at  

 revisorlovens regler om et skærpet krav til revisors uafhængighed og om  

 intern  

 rotation af den eller de underskriftsberettigede revisorer, der gælder for  

 virksomheder af væsentlig offentlig interesse, også skal gælde for den  

 kommunale og regionale revision.
Med lovforslaget fastsættes desuden regler,  

 der styrker det kommunale henholdsvis regionale tilsyns indsigt med  

 revisionens  

 forhold og regler, der skal sikre et hensigtsmæssigt samspil mellem på den  

 ene  

 side tilsynsmyndighedernes tilsyn og på den anden side revisorlovens  

 kontrolorganer.
 De ændrede regler om den kommunale og regionale revision  

 foreslås i overensstemmelse med udvalgets anbefaling at træde i kraft den 1.  

 januar 2012 med henblik på, at Kommunernes Revision gives rimelige økonomiske  

 muligheder for at omdanne sig til en revisionsvirksomhed, der opfylder  

 revisorlovens krav og dermed rimelige muligheder for at fortsætte sin  

 virksomhed med kommunal revision.
Med lovforslaget foreslås det endvidere i overensstemmelse  

 med Københavns Kommunes anmodning herom, at den særlige revisionsordning i  

 Københavns Kommune, hvor revisionen varetages af kommunens  

 revisionsdirektorat,  

 ophæves.
I overensstemmelse med Københavns Kommunes anmodning foreslås kravet  

 herom at træde i kraft den 1. januar 2009.
Lovforslaget indeholder endvidere krav om offentliggørelse  

 af de vederlag, som kommunalbestyrelsesmedlemmer og ansatte modtager for  

 varetagelsen af bestyrelseshverv i aktie- og anpartsselskaber med kommunal  

 deltagelse eller øvrige hverv, hvortil de er udpeget af kommunalbestyrelsen,  

 herunder bestyrelseshverv i kommunale fællesskaber.
Forslaget er en  

 udmøntning  

 af en anbefaling fra Udvalget vedrørende de styringsmæssige relationer mellem  

 kommunalbestyrelser og kommunale selskaber.
Det foreslås, at kravet om  

 offentliggørelse af vederlag træder i kraft den 1. januar 2008.
Herudover foreslås de gældende regler i den kommunale  

 styrelseslov om privates udfordringsret ophævet i forlængelse af den aftale,  

 som regeringen i forbindelse med aftale af 12. juni 2006 mellem regeringen og  

 KL om kommunernes økonomi for 2007 har indgået med KL om mere  

 konkurrenceudsættelse  

 i kommunerne.
Reglerne i regionsloven om privates udfordringsret foreslås  

 tilsvarende  

 ophævet.
Reglerne ophæves efter lovforslaget den 1. juli 2007.
Endelig indebærer lovforslaget i overensstemmelse med et  

 ønske fremsat af KL, at de kommunevåben og -segl, der ved registrering er  

 forbeholdt de kommuner, der er ophørt som følge af kommunesammenlægninger pr.  

 1. januar 2007, kan opnå beskyttelse mod andres kommercielle udnyttelse ved  

 registrering som historiske kommunevåben og -segl på samme måde, som det  

 efter  

 gældende regler er tilfældet for kommunevåben og -segl for eksisterende  

 kommuner.
Endvidere indebærer lovforslaget, at våben og segl, der indtil en  

 amtskommunes ophør den 31. december 2006 ved registrering har været  

 forbeholdt  

 amtskommunens myndigheder, forbeholdes Indenrigs- og Sundhedsministeriet ved  

 registrering i Patent- og Varemærkestyrelsen som historiske.
Reglerne herom  

 træder efter lovforslaget i kraft den 1. juli 2007.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling.
