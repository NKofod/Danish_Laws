Betænkning afgivet af Finansudvalget den 8. november 2018 Betænkning over Forslag til finanslov for finansåret 2019 [af finansministeren (Kristian Jensen)]:
1. Indstillinger Et flertal i udvalget (S, V, DF, LA, RV og KF) indstiller finanslovsforslaget for 2019 til vedtagelse.
Flertallet bemærker, at partierne ikke dermed har taget stilling til de ændringsforslag, som vil blive stillet i og uden for tillægsbetænkningen.
 Et mindretal i udvalget (EL) vil redegøre for sin stilling til finanslovsforslaget for 2019 og de ændringsforslag, som vil blive stillet i og uden for tillægsbetænkningen, ved 3. behandling.
 Et andet mindretal i udvalget (ALT) vil redegøre for sin stilling til finanslovsforslaget for 2019 og de ændringsforslag, som vil blive stillet i og uden for tillægsbetænkningen, ved 3. behandling.
 Et tredje mindretal i udvalget (SF) vil redegøre for sin stilling til finanslovsforslaget for 2019 og de ændringsforslag, som vil blive stillet i og uden for tillægsbetænkningen, ved 3. behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Udvalgsarbejdet Lovforslaget blev fremsat den 2. oktober 2018 og var til 1. behandling den 4. oktober 2018. Lovforslaget blev efter 1. behandling henvist til behandling i Finansudvalget.
Lovforslaget er en uændret genfremsættelse af lovforslag nr.
L 241, der blev fremsat den 30. august 2018 og var til 1. behandling den 6. september 2018,  hvorefter det blev henvist til behandling i Finansudvalget.
L 241 bortfaldt med udgangen af folketingsåret 2017-18.
Teknisk gennemgang Den 5. september 2018 afholdt udvalget en teknisk gennemgang af finanslovsforslaget med deltagelse af finansministeren, ministeren for fiskeri og ligestilling, miljø- og fødevareministeren, skatteministeren, justitsministeren og energi-, forsynings- og klimaministeren.
Oversigt over lovforslagets sagsforløb og dokumenter Lovforslaget og lovforslag nr.
L 241 fra folketingsåret 2017-18 og dokumenterne i forbindelse med udvalgsbehandlingen kan læses under de to lovforslag på Folketingets hjemmeside www.ft.dk.
Møder Udvalget har behandlet lovforslaget i 2 møder.
Bilag Under udvalgsarbejdet er der omdelt 7 bilag på de to lovforslag.
Spørgsmål Udvalget har stillet 65 spørgsmål til L 241 fra folketingsåret 2017-18 til skriftlig besvarelse til følgende ministre, hvoraf de 61 er besvaret:
  Ministeren for udviklingssamarbejde (5 spørgsmål).
  Ministeren for fiskeri og ligestilling (2 spørgsmål).
  Finansministeren (37 spørgsmål).
  Skatteministeren (1 spørgsmål).
  Børne- og socialministeren (1 spørgsmål).
  Miljø- og fødevareministeren (5 spørgsmål).
  Transport-, bygnings- og boligministeren (14 spørgsmål).
 Herudover har udvalget til dette lovforslag stillet 2 spørgsmål til finansministeren.
René Christensen (DF) Kristian Thulesen Dahl (DF) Dennis Flydtkjær (DF) Jacob Jensen (V) Marcus Knuth (V) Hans Andersen (V) Torsten Schack Pedersen (V) Joachim B.
Olsen (LA) fmd.
Anders Johansson (KF) Peter Hummelgaard Thomsen (S) Benny Engelbrecht (S) nfmd.
Erik Christensen (S) Astrid Krag (S) Rune Lund (EL) Christian Poll (ALT) Martin Lidegaard (RV) Lisbeth Bech Poulsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
