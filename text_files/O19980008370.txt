Resumé En journalist klagede til ombudsmanden over Erhvervsministeriets  

 afslag på aktindsigt i en advokatrapport om inkasso af Danmarks Erhvervsfonds  

 krav.
 Ombudsmanden udtalte at Erhvervsministeriet ikke havde foretaget  

 den nødvendige konkrete vurdering af hvilke væsentlige hensyn der gjorde  

 undtagelse fra aktindsigt nødvendig, herunder på hvilken måde aktindsigten  

 eventuelt ville kunne påføre skade af betydning, jf. offentlighedslovens §  

 13,  

 stk. 1, nr. 3. Erhvervsministeriet havde heller ikke opfyldt  

 forvaltningslovens  

 begrundelseskrav i forbindelse med henvisningen til offentlighedslovens § 10,  

 nr. 4. Endelig mente ombudsmanden ikke at Erhvervsministeriet havde taget  

 stilling til om der var oplysninger som var omfattet af ekstraheringspligten  

 i  

 offentlighedslovens § 11, stk. 1, og § 13, stk. 2.
Samlet var det ombudsmandens opfattelse at Erhvervsministeriets  

 besvarelse af ansøgningen om aktindsigt var kritisabel.
På den baggrund  

 henstillede  

 ombudsmanden til Erhvervsministeriet at genoptage behandlingen af  

 journalistens  

 ansøgning. (J.nr. 1997-0669-301).
Aktindsigt i rapport om inkasso.
Ekstrahering.
Begrundelse Sagens nærmere omstændigheder  

 var følgende:
Erhvervsministeriet bad den  

 19. januar 1996 bad en advokat undersøge forholdene ved inkasso af Danmarks  

 Erhvervsfonds krav under indfriede garantier.
Den 6. februar 1997 afgav  

 advokaten en delberetning til Erhvervsministeriet.
En journalist A anmodede  

 den 25. februar 1997 om aktindsigt i rapporten samt materiale der knyttede  

 sig  

 til rapporten.
 Erhvervsministeriet afslog  

 A's anmodning ved brev af 28. februar 1997. Som begrundelse for afslaget  

 skrev  

 ministeriet bl.a. følgende:
 "Den af advokaten til  

 erhvervsministeren afgivne rapport med det dertil hørende materiale er efter  

 ministeriets opfattelse undtaget fra aktindsigt, da rapporten og  

 brevvekslingen  

 herom er med sagkyndige til brug i verserende retssager og til overvejelse  

 af,  

 om yderligere retssager bør føres, jf. offentlighedslovens § 10, nr. 4.
 Herudover vil den helt overvejende  

 del af det ønskede materiale også være undtaget fra aktindsigt efter  

 offentlighedslovens § 13, stk. 1, nr. 3, særligt for så vidt angår hensynene  

 til opklaring og forfølgning af lovovertrædelser samt beskyttelse af sigtede,  

 vidner og andre i sager om strafferetlig og disciplinær forfølgning.
 ...
Det bemærkes, at der efter en  

 gennemgang af det af begæringen omfattede materiale ikke for nærværende  

 findes  

 grundlag for at indrømme meroffentlighed i dette tilfælde." A klagede til mig over  

 afslaget ved brev af 4. marts 1997 idet han bl.a. anførte:
 "Der kan imidlertid  

 argumenteres for, at rapporten ikke er direkte retsforberedende, idet den  

 først  

 og fremmest skal bruges i forbindelse med en politisk stillingtagen til,  

 hvorvidt der overhovedet skal ske strafforfølgning af nogle af de implicerede  

 i  

 sagen.
Ministeriets argument om, at  

 rapporten skal bruges i verserende retssager, virker også uholdbart, idet de  

 pågældende retssager blev påbegyndt af Erhvervsfremme Styrelsen, inden  

 advokatens rapport blev afleveret til Erhvervsministeriet.
Fra ministeriets  

 side har man da også oplyst til undertegnede, at Erhvervsfremme Styrelsen  

 fører  

 en række sager ved Østre Landsret uafhængigt af ministeriet og de politiske  

 afgørelser, der måtte blive truffet her.
 I øvrigt skriver ministeriet,  

 at den 'helt overvejende del' af det ønskede materiale vil være undtaget  

 aktindsigt efter offentlighedslovens § 13, stk. 1, nr. 3. Det burde jo i sig  

 selv som et minimum åbne mulighed for aktindsigt i den del af materialet, der  

 ikke udgør 'den helt overvejende del'.
..." Jeg bad i anledning af A's  

 klage om en udtalelse fra Erhvervsministeriet.
 Erhvervsministeriet sendte  

 mig en udtalelse sammen med sagens akter den 14. marts 1997. I udtalelsen  

 gentog ministeriet den begrundelse for afslaget som ministeriet gav i brevet  

 til Dem af 28. februar 1997. Ministeriet skrev endvidere følgende:
 "...
Det kan oplyses, at  

 erhvervsministeren ved kommissorium af 19. januar 1996 anmodede advokaten om  

 at  

 foretage en undersøgelse af inkasso af Danmarks Erhvervsfonds krav under  

 indfriede  

 garantier.
Advokaten har på baggrund af en gennemgang af ca. 30 inkassosager  

 den 6. februar 1997 afgivet en delberetning bestående af syv bind på i alt  

 ca.  

 1.200 sider.
Advokaten fortsætter undersøgelsen, og det vides endnu ikke,  

 hvornår denne kan forventes endeligt afsluttet.
 Der vedlægges kopi af sagens  

 akter (j.nr. ... incl. journalliste) samt af delberetningen, idet man går ud  

 fra, at det af dette materiale i sig selv fremgår, hvorfor  

 Erhvervsministeriet  

 har meddelt afslag på aktindsigt i det omhandlede materiale med den i  

 skrivelsen af 28. februar 1997 anførte begrundelse.
..." Ombudsmandens udtalelse "  

  

 Lovgrundlaget Erhvervsministeriet har som hjemmel til at undtage advokatens delberetning og  

 korrespondancen herom fra aktindsigt henvist til offentlighedslovens § 10,  

 nr. 4, og § 13, stk. 1, nr. 3.
 Af offentlighedslovens § 10, nr. 4, fremgår:
 '  

  

 § 10.  

  

 Retten til aktindsigt omfatter ikke:
 ...
4) Myndigheders brevveksling med sagkyndige til brug i retssager eller ved  

 overvejelse af, om retssag bør føres.' Offentlighedslovens § 13, stk. 1, nr. 3, har følgende ordlyd:
'  

  

 § 13.  

  

 Retten til aktindsigt kan begrænses i det omfang, det er nødvendigt til  

 beskyttelse af væsentlige hensyn til ...
3) forebyggelse, opklaring og forfølgning af lovovertrædelser,  

 straffuldbyrdelse og lignende samt beskyttelse af sigtede, vidner eller andre  

 i sager om strafferetlig eller disciplinær forfølgning,' I forhold til de undtagelser fra retten til aktindsigt som  

 Erhvervsministeriet har påberåbt sig, er følgende bestemmelser - om  

 ekstrahering - i offentlighedsloven desuden relevante:
 '...
 § 11.  

  

 Oplysninger i dokumenter, der er omfattet af § 7 og § 10, nr. 1-4, om  

 faktiske omstændigheder, der er af væsentlig betydning for sagsforholdet,  

 skal uanset disse bestemmelser meddeles i overensstemmelse med lovens  

 almindelige regler.
 ...
 § 13....
 Stk. 2. Gør hensyn som nævnt i stk. 1 sig kun gældende for en del  

 af et dokument, skal den pågældende gøres bekendt med dokumentets øvrige  

 indhold.
...' Herudover er det fast antaget  

 at et afslag på aktindsigt er en afgørelse i forvaltningslovens (lov nr. 571  

 af  

 19. december 1985) forstand.
Ifølge § 22 i forvaltningsloven skal en  

 afgørelse  

 når den meddeles skriftligt, være ledsaget af en begrundelse medmindre  

 afgørelsen  

 fuldt ud giver den pågældende part medhold.
Forvaltningslovens § 24  

 fastsætter  

 følgende krav til begrundelsens indhold:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk 2. Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
...' Begrundelsen skal fremtræde  

 som en forklaring på hvorfor afgørelsen har fået det pågældende indhold, jf.  

 Folketingstidende 1985/86, tillæg A, sp. 163, og Justitsministeriets  

 vejledning om forvaltningsloven (1986), pkt. 132.
Min vurdering 1. Henvisningen til § 10, nr. 4 Erhvervsministeriet har som  

 hjemmel for afslaget  

  

 for det første  

  

 henvist til offentlighedslovens § 10, nr. 4.  

 Som begrundelse for dette anfører ministeriet at 'rapporten og  

 brevvekslingen herom er med sagkyndige til brug i verserende retssager og til  

 overvejelse af, om yderligere retssager bør føres'. Ministeriet gengiver  

 således i det væsentligste lovtekstens ordlyd.
En sådan gengivelse af  

 bestemmelsens  

 ordlyd er ikke egnet til at tjene som forklaring på hvilke bevæggrunde  

 ministeriet har haft for at træffe den pågældende afgørelse.
 Efter min opfattelse burde  

 Erhvervsministeriet i overensstemmelse med forvaltningslovens § 24 nærmere  

 have forklaret hvilke omstændigheder der dannede grundlag for ministeriets  

 opfattelse af at den pågældende delberetning og korrespondance kunne undtages  

 efter § 10, nr. 4.
2. Henvisningen til § 13, stk. 1, nr. 3 For det andet  

  

 har Erhvervsministeriet som hjemmel for afslaget  

 henvist til offentlighedslovens § 13, stk. 1, nr. 3.
Undtagelse af oplysninger  

 efter denne eller de øvrige bestemmelser i § 13, stk. 1, kan kun foretages  

 hvis  

 det i den konkrete sag findes  

  

 nødvendigt  

  

 at begrænse retten til aktindsigt på grund af  

  

 væsentlige hensyn  

  

 (mine fremhævelser) til de beskyttelsesinteresser  

 der er angivet.
Denne formulering tilsigter at tilkendegive at en begæring om  

 aktindsigt kun kan afslås hvor der efter en konkret vurdering er nærliggende  

 fare for at de nævnte interesser - hensynene til opklaring og forfølgning af  

 lovovertrædelser samt beskyttelse af sigtede, vidner og andre i sager om  

 strafferetlig og disciplinær forfølgning - vil lide skade af betydning.
Jeg  

 henviser til Folketingstidende 1985-86, tillæg A, sp. 229, betænkning nr.  

 857/1978 s. 263, og den kommenterede offentlighedslov v/John Vogter (1992),  

 s.  

 201.
Erhvervsministeriet har som  

 begrundelse for at anvende undtagelsesbestemmelsen i § 13, stk. 1, nr. 3,  

 udelukkende gengivet dele af denne bestemmelses ordlyd.
Det fremgår hverken  

 af  

 ministeriets breve eller af sagens akter i øvrigt at ministeriet nærmere har  

 vurderet hvilke væsentlige hensyn der har nødvendiggjort undtagelse fra  

 aktindsigt, herunder på hvilken måde aktindsigten ville kunne påføre skade af  

 betydning.
Jeg kan således ikke lægge til grund at ministeriet har foretaget  

 en sådan konkret vurdering.
3. Ekstrahering Efter offentlighedslovens §  

 11, stk. 1, er dokumenter der undtages fra aktindsigt efter § 10, nr. 4,  

 undergivet  

 ekstraheringspligt.
Efter bestemmelsen skal myndighederne give aktindsigt i  

 oplysninger om faktiske omstændigheder der er af væsentlig betydning for  

 sagsforholdet,  

 i overensstemmelse med lovens almindelige regler.
På samme måde følger det af offentlighedslovens  

 § 13, stk. 1, nr. 3, at bestemte oplysninger - men ikke uden videre hele  

 dokumenter eller sager - kan undtages fra aktindsigt.
Det fremgår af § 13,  

 stk. 2, at den pågældende skal gøres bekendt med dokumentets øvrige indhold  

 hvis hensynene i stk. 1 kun omfatter en del af dokumentet.
 Sådan som sagen er oplyst for  

 mig, har Erhvervsministeriet ikke taget stilling til om delberetningen eller  

 korrespondancen herom indeholder oplysninger af en sådan karakter at der skal  

 ske ekstrahering efter § 11, stk. 1, eller efter § 13, stk. 2.
4. Sammenfatning Det er min opfattelse at  

 Erhvervsministeriet for så vidt angår henvisningen til offentlighedslovens §  

 10, nr. 4, ikke har opfyldt forvaltningslovens begrundelseskrav.
Endvidere  

 kan  

 jeg ikke lægge til grund at ministeriet efter offentlighedslovens § 13, stk.  

 1,  

 nr. 3, har foretaget en konkret vurdering af hvilke væsentlige hensyn der har  

 nødvendiggjort undtagelse fra aktindsigt, herunder på hvilken måde  

 aktindsigten  

 ville kunne påføre skade af betydning.
 Erhvervsministeriet har  

 herudover ikke taget stilling til om rapporten og korrespondancen indeholder  

 oplysninger af en sådan karakter at der skal ske ekstrahering efter § 11,  

 stk. 1, eller efter § 12, stk. 2.
Samlet er det derfor min  

 opfattelse at Erhvervsministeriets besvarelse af Deres aktindsigtsbegæring  

 har  

 været kritisabel.
Jeg har gjort ministeriet opmærksom på min opfattelse.
 Under henvisning til  

 ovenstående har jeg henstillet til ministeriet at genoptage behandlingen af  

 Deres aktindsigtsanmodning.
Jeg har samtidig bedt  

 Erhvervsministeriet underrette mig om sin nye afgørelse i sagen, men jeg  

 foretager mig som udgangspunkt ikke mere i sagen medmindre De klager til mig  

 når De har modtaget ministeriets fornyede afgørelse." Erhvervsministeriet meddelte  

 mig senere at ministeriet havde genoptaget sagen og truffet en ny afgørelse.  

 Den 15. september 1998 skrev jeg til ministeriet:
 "...
