Formålet med registeret er at lette blodbankens administration af blodbeholdningerne, herunder indkaldelse af donorer til tapning, hurtig fremfindelse af donorer med bestemte blodtyper og registrering af den daglige blodbeholdning.
Bloddonorregisteret har endvidere det formål at lette den øvrige administration af blod i forbindelse med blodtransfusioner ved at give mulighed for at søge efter egnede donorer eller blodportioner, der er fri for smitsomme sygdomme.
Personkreds: Registeret må kun indeholde oplysninger om de personer, der som bloddonorer har afgivet blod til blodbanken, og personer, der er tilmeldt som bloddonorer ved blodbanken ved Centralsygehuset i Næstved.
 Ikrafttrædelsesdato: 28/03/1990.
