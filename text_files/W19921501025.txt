En 45-årig mand opereres for dobbeltsidig kæbefraktur, hvorved bruddet  

 fikseres med cerclagetråde.
Under operationen knækker et bor og en stump  

 efterlades.
Ved en efterfølgende operation fjernes cerclagetråden men  

 borstumpen efterlades, fordi man ikke kan finde den.
 Patientklagenævnet meddelte den administrerende overlæge en beklagelse  

 for manglende omhu i ht. lægelovens § 6, idet han ansås som ansvarlig for, at  

 fremmedlegemet ikke fjernedes, idet dette var blevet diskuteret og besluttet  

 på en konference, hvor overlægen var tilstede.
5.2.2. Ansvarsfordeling ved behandling besluttet på lægekonference - Operativ fjernelse af fremmedmateriale indsat til fiksation af  

 dobbeltsidig kæbefraktur.
 45-årig mand indlægges i april med dobbeltsidig kæbefraktur og opereres.  

 Herved fikseres bruddene med såkaldte cerclagetråde.
 I venstre side knækker et bor, og en stump bliver efterladt.
Efter operationen opstår infektion omkring begge cerclagetråde.
Da  

 symptomerne er svundet, består en fistel (åbning) på venstre side.
I juni henvises patienten til indlæggelse med henblik på fjernelse af  

 bor-stump og cerclagetråd i venstre side på grund af fistelen og smerter.
I  

 august fjernes cerclagetråd i venstre side, men bor-stumpen efterlades, fordi  

 operatøren ikke umiddelbart kan finde den.
Det er Sundhedsstyrelsens opfattelse, at alt fremmedmateriale burde  

 være fjernet ved operationen, dvs. både tråd og bor-stump.
Styrelsen finder,  

 at undladelse heraf er udtryk for manglende omhu, jfr. lægelovens § 6, og at  

 det bør beklages over for den opererende 1. reservelæge.
Efter partshøring ændrer styrelsen sin udtalelse og indstiller til  

Patientklagenævnet , at beklagelsen rettes til den administrerende  

 overlæge, idet styrelsen nu finder, at 1. reservelægen ikke er ansvarlig for  

 undladelsen, da sygdomstilfældet har været drøftet på lægekonference under  

 tilstedeværelse af afdelingens overlæger.
På konferencen er det bl.a.  

 besluttet, at fistel, cerclagetråd og om muligt den efterladte bor-stump skal  

 fjernes ved operation.
Der er enighed om, at fjernelse af fistel og  

 cerclagetråd sandsynligvis vil fjerne patientens symptomer, og at bor-stumpen  

 er uden betydning, hvorfor en energisk eftersøgning og efterfølgende udboring  

 kun vil forværre situationen.
 Patientklagenævnet træffer afgørelse i overensstemmelse hermed og  

 meddeler den administrerende overlæge en beklagelse for manglende omhu under  

 henvisning til lægelovens § 6, idet nævnet anser ham som ansvarlig for, at  

 alt fremmedmateriale ikke blev fjernet.
 Der tillægges ikke den opererende 1. reservelæge et selvstændigt ansvar,  

 fordi den korrekte behandling - at fjerne bor-hovedet - ikke var så  

 indlysende, at lægen på sit kompetenceniveau burde have valgt den på eget  

 initiativ.
