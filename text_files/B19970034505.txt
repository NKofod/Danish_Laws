 I medfør af § 20, § 20 a, § 35 og § 43, stk. 2 i Skovloven, jf.  

 lovbekendtgørelse nr. 959 af 2. november 1996, fastsættes:
Opkrævning af produktionsafgifter § 1.  Der betales en afgift for arealer i Danmark  

 bevokset med arterne nordmannsgran (abies nordmanniana) eller nobilis (abies  

 procera).
Stk. 2.  Afgiften påhviler ejeren af arealer, der er  

 bevokset med nordmannsgran eller nobilis.
For bortforpagtede arealer påhviler  

 afgiften forpagteren.
 Stk. 3.  Der betales ikke afgift, hvis ejerens eller,  

 for forpagtede arealer, forpagterens samlede areal med nordmannsgran og  

 nobilis er mindre end 1 ha.
 Stk. 4.  Der betales ikke afgift for arealer bevokset  

 med træer, der i afgiftsåret er ældre end 40 år fra anlæg.
Stk. 5.  Der betales ikke afgift for produktion af  

 planteskoleplanter i frø- eller priklebede.
Ved frø- og priklebede forstås  

 anlæg med minimum 50 planter pr. m2.
§ 2.  Grundlaget for afgiften er ejerens eller  

 forpagterens samlede areal, der den 1. januar i det pågældende kalenderår er  

 bevokset med nordmannsgran eller nobilis.
Dette gælder uanset om  

 bevoksningerne er iblandet andre træarter.
Stk. 2.  Ejere eller, for forpagtede arealer, forpagtere  

 meddeler hvert år senest den 1. februar, hvor stort et areal der pr. 1.  

 januar samme år var bevokset med nordmannsgran og nobilis.
Meddelelse sker  

 til Produktionsafgiftsfonden for Juletræer og Pyntegrønt, Dansk Skovforenings  

 Pyntegrøntsektion.
Meddelelse skal finde sted, uanset at arealerne ikke er  

 afgiftspligtige efter reglerne i § 1, stk. 3 eller 4.
 Stk. 3.  Afgiften indbetales senest den 1. april samme  

 år, som indberetningen har fundet sted, til Produktionsafgiftsfonden for  

 Juletræer og Pyntegrønt, Dansk Skovforenings Pyntegrøntsektion.
Stk. 4.  For 1997 er datoerne i stk. 1 og stk. 2 fastsat  

 til 1. juni.
Fristen for afgiftsindbetalingen i stk. 3 er fastsat til 1.  

 juli.
 § 3.  Afgiften udgør årligt 125 kr. pr. ha for  

 arealer, som er bevokset med nordmannsgran eller nobilis, jf. dog § 1, stk. 3  

 eller 4.
 § 4.  Betales skyldige afgiftsbeløb ikke rettidigt,  

 tillægges der en rente på 1,3 pct. månedligt for hver påbegyndt måned fra  

 forfaldsdagen at regne, ligesom der betales et gebyr på 75 kr. for hver  

 tilsendt rykkerskrivelse.
 § 5.  Produktionsafgiftsfonden for Juletræer og  

 Pyntegrønt, Dansk Skovforenings Pyntegrøntsektion varetager opkrævning og  

 administration af fondens midler, registrering af afgiftsgrundlaget samt  

 kontrol af korrekt indbetalt afgift.
 Stk. 2.  Ejere af arealer, der er bevokset med  

 nordmannsgran eller nobilis, og forpagtere af tilsvarende forpagtede arealer,  

 skal efter anmodning fra Produktionsafgiftsfonden for Juletræer og  

 Pyntegrønt, Dansk Skovforenings Pyntegrøntsektion afgive de oplysninger, der  

 er nødvendige i forbindelse med kontrol af afgiftsgrundlaget, herunder  

 oplysninger om forpagtningsforhold, relevante dele af driftsplanen,  

 kortmateriale m.v.
Anvendelse af Produktionsafgiftsfondens  

 midler § 6.  De afgifter, som indbetales til  

 Produktionsafgiftsfonden for Juletræer og Pyntegrønt, samt øvrige midler, som  

 overføres til fonden, kan anvendes til Stk. 2.  Ved tildeling af tilskud fra  

 Produktionsafgiftsfonden skal projekter i forbindelse med omstilling til mere  

 miljøvenlig produktion og udvikling af mere miljøvenlige produktionsformer  

 tillægges særlig vægt.
 Stk. 3.  Produktionsafgiftsfonden for Juletræer og  

 Pyntegrønt må ikke have andre aktiviteter end opkrævning af  

 produktionsafgifter, jf. § 1, samt forvaltning og kontrol med midlernes  

 anvendelse.
 Stk. 4.  Fonden kan ikke yde tilskud til udgifter og  

 forpligtigelser, som ansøger er forpligtiget til at afholde efter anden  

 lovgivning.
§ 7.  Tilskud til de aktiviteter, der er nævnt i § 6  

 kan ydes til Stk. 2.  Tilskud til de aktiviteter, som er nævnt i § 6,  

 stk. 1, nr. 2, kan maksimalt udgøre 75 pct. af omkostningerne.
Stk. 3.  Tilskud til de aktiviteter, som er nævnt i § 6,  

 stk. 1, nr. 3, kan maksimalt udgøre 50 pct. af omkostningerne.
I projekter om  

 omstilling til miljøvenlig produktion kan tilskuddet dog udgøre 60 pct. af  

 omkostningerne.
 Stk. 4.  Tilskud til de investeringer, som er nævnt i §  

 6, stk. 1, nr. 4, kan maksimalt udgøre 15 pct. af de samlede investeringer i  

 projektet.
 Stk. 5.  Aktiviteter, hvortil der ydes tilskud fra  

 Produktionsafgiftsfonden for Juletræer og Pyntegrønt, skal opfylde følgende  

 betingelser:
Stk. 6.  Ved tilskudsgivning til forsknings- og  

 udviklingsaktiviteter kan tilskudssatserne fraviges.
Dette gælder ikke  

 produktudviklingsaktiviteter.
 § 8.  Ansøgninger om tilskud indsendes til  

 Produktionsafgiftsfonden for Juletræer og Pyntegrønt, Dansk Skovforenings  

 Pyntegrøntsektion.
Fondsbestyrelsen § 9.  Miljø- og energiministeren udpeger en  

 fondsbestyrelse bestående af 11 medlemmer og 1 observatør.
Stk. 2.  To medlemmer udpeges efter indhentet udtalelse  

 fra Dansk Skovforenings Pyntegrøntsektion.
Seks medlemmer udpeges efter  

 indhentet udtalelse fra henholdsvis Dansk Skovforening, Det Danske  

 Hedeselskab, Skovdyrkerforeningerne, De danske pyntegrønt- og  

 juletræsgrossister, Danmarks Naturfredningsforening og Arbejderbevægelsens  

 Erhvervsråd.
Et medlem udpeges efter indhentet fælles udtalelse fra  

 Landbrugsrådet, De danske Landboforeninger og Dansk Familielandbrug.
To  

 medlemmer udpeges som repræsentanter for henholdsvis Forskningscentret for  

 Skov & Landskab og Skov- og Naturstyrelsen.
 Stk. 3.  Der udpeges en observatør efter indhentet  

 udtalelse fra Planteskoleejerforeningen.
Stk. 4.  Fondsbestyrelsen udpeges for en periode af 5  

 år.
I perioden kan bestyrelsesmedlemmerne efter anmodning fra de respektive  

 organisationer udskiftes eller erstattes.
 Stk. 5.  Miljø- og energiministeren udpeger  

 fondsbestyrelsens formand og fastsætter forretningsorden og  

 administrationsinstruks for fondsbestyrelsen.
 Stk. 6.  Fondsbestyrelsen træffer afgørelse om  

 anvendelse af de midler, som indgår i Produktionsafgiftsfonden for Juletræer  

 og Pyntegrønt, til de formål, som er nævnt i § 6.
Stk. 7.  Skov- og Naturstyrelsen fører tilsyn med  

 Produktionsafgiftsfonden for Juletræer og Pyntegrønt.
Tilsynet omfatter  

 godkendelse af fondens budgetter og regnskaber samt fondens overholdelse af  

 vedtægter og administrationsinstruks.
 § 10.  Fondsbestyrelsen skal udarbejde retningslinier  

 for ansøgning og ydelse af tilskud til de aktiviteter, der er nævnt i § 6,  

 stk. 1, herunder retningslinier for tilskudsmodtagers regnskabsaflæggelse og  

 revision.
 Stk. 2.  Retningslinierne skal godkendes af Skov- og  

 Naturstyrelsen.
 § 11.  Dansk Skovforenings Pyntegrøntsektion varetager  

 fondens sekretariatsopgaver, og gennemfører bestyrelsens beslutninger.
Dispensation og klage § 12.  Fondsbestyrelsens afgørelser om tilskud efter  

 §§ 6 og 7 kan påklages til Skov- og Naturstyrelsen af den, som afgørelsen  

 retter sig imod.
 Stk. 2.  Klagefristen er 4 uger fra den dag, afgørelsen  

 er meddelt den pågældende.
 § 13.  Skov- og Naturstyrelsens afgørelser efter § 6,  

 stk. 3, § 10, stk. 2 og § 12, stk. 1, kan ikke indbringes for anden  

 administrativ myndighed.
Straf § 14.  Med bøde straffes den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 15.  Bekendtgørelsen træder i kraft den 1. juni 1997  

 og udløber den 31. december 2001.
