(Oil-for-food) VI MARGRETHE DEN ANDEN, af Guds Nåde Danmarks Dronning,  

 gør vitterligt:
I medfør af § 1 i lov nr. 156 af 10. maj 1967 om visse forholdsregler i henhold til De Forenede Nationers pagt, som ændret ved lov nr. 228 af 6. juni 1985 og §§ 1-2 i lov om anvendelsen af visse af De Europæiske Fællesskabers retsakter om økonomiske forbindelser til tredjelande, jf. lovbekendtgørelse nr. 93 af 6. februar 1995, fastsættes herved til opfyldelse af De Forenede Nationers Sikkerhedsråds resolutioner nr. 661, 666, 670, 686, 687, 778 og 9861:
§ 1 I anordning nr. 124 af 12. marts 1993, om visse forholdsregler mod Irak  

 foretages følgende ændringer:
 1. § 1, stk. 1, affattes således:
»Samhandel og præstation af ikke-finansielle tjenesteydelser for så  

 vidt angår Irak og handlinger, der har til formål eller virkning at fremme  

 sådan samhandel og Iraks økonomi, er forbudt efter bestemmelserne i Rådets  

 forordning (EF) af 17. december 1996. Forordningen er optaget som bilag i  

 denne anordning.« 2. § 1, stk. 2, affattes således:
» Stk. 2.  Indførsel til Danmark af de i art. 2,  

 stk. 1, opregnede varer og de i art. 2, stk. 2, opregnede transaktioner er  

 dog tilladt, jf.
Rådets forordning (EF) af 17. december 1996.« 3. § 1, stk. 3, affattes således:
» Stk. 3.  Udførsel fra eller transit gennem  

 Danmark til Irak af de i art. 2, stk. 3, opregnede varer og de i art. 2, stk.  

 4, 5, 6 og 7, opregnede transaktioner og tjenesteydelser er tilladt, jf.  

 Rådets forordning (EF) af 17. december 1996.« 4. Ny § 1, stk. 4, affattes således:
» Stk. 4.  Indfrielse af irakiske fordringer  

 omfattet af bestemmelserne i Rådets forordning (EØF) nr. 3541/92 af 7.  

 december 1992, er forbudt.« 5. Ny § 1, stk. 5, affattes således:
» Stk. 5.  Samme regler som i stk. 1, 2, 3 og 4,  

 gælder for varer omfattet af traktaten om oprettelse af Det Europæiske Kul-  

 og Stålfællesskab.« 6. I § 2, stk. 3, ændres »Industriministeriet«  

 til: »Erhvervsministeriet«.
 7. I § 3 ændres »Industriministeren« til:  

 »Erhvervsministeren«.
§ 2 Anordningen træder i kraft dagen efter bekendtgørelsen i Lovtidende.
§ 3 Anordningen gælder ikke for Færøerne og Grønland.
Givet på Marselisborg Slot, den 27.  

 december 1996 Under Vor Kongelige Hånd og Segl MARGRETHE R.
/Mimi Jakobsen RÅDETS FORORDNING (EF) af 17. december 1996 om afbrydelse af de økonomiske og finansielle forbindelser mellem Det Europæiske Fællesskab og Irak RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 73 G og 228 A, under henvisning til fælles holdning af 17. december 1996 fastlagt af  

 Rådet på grundlag af artikel J 2 i traktaten om Den Europæiske Union  

 vedrørende undtagelser fra embargoen mod Irak 1), under henvisning til forslag fra Kommissionen, og ud fra følgende betragtninger:
De Forenede Nationers Sikkerhedsråd, der handlede i henhold til kapitel  

 VII i De Forenede Nationers Pagt, besluttede i resolution 660, 661, 666, 670  

 (1990) og 687 (1991), at alle stater skulle træffe de nødvendige  

 foranstaltninger med hensyn til afbrydelse af deres økonomiske og finansielle  

 forbindelser med Irak som foreskrevet i disse resolutioner; De Forende Nationers Sikkerhedsråd, der handlede i henhold til kapitel VII  

 i De Forenede Nationers Pagt, besluttede desuden i resolution 986 (1995) som  

 en foreløbig humanitær foranstaltning og under passende vilkår at tillade  

 import af olie og olieprodukter med oprindelse i Irak for at fremskaffe de  

 midler, som var nødvendige for betalingen af bl.a. importen af visse varer  

 til Irak og visse handelsmæssige aktiviteter i forbindelse hermed; der bør ved fællesskabsregler, som skal gælde umiddelbart, fastlægges  

 ensartede betingelser for gennemførelsen af de transaktioner og betalinger,  

 der er forbundet med de operationer, der gives tilladelse til i nærværende  

 forordning; af hensyn til transparensen og i betragtning af udviklingen siden  

 indførelsen af embargoen bør fællesskabslovgivningen om iværksættelsen af  

 visse punkter i ovennævnte resolutioner vedtaget af De Forenede Nationers  

 Sikkerhedsråd indarbejdes i et samlet fællesskabsinstrument, der bl.a.  

 omfatter de varer, der henhører under traktaten om oprettelse af Det  

 Europæiske Kul- og Stålfællesskab (EKSF), og forordning (EØF) nr. 2340/90 2)  

 og nr. 3155/90 3) om forhindring af Fællesskabets samhandel for så vidt angår  

 Irak og Kuwait bør derfor ophæves; Det Europæiske Kul- og Stålfællesskabs  

 medlemsstater har derfor ved afgørelse 96/ /EKSF 4) ophævet afgørelse  

 90/414/EKSF 5) med virkning fra datoen for denne forordnings ikrafttræden; de foranstaltninger, der er truffet til gennemførelse af Sikkerhedsrådets  

 resolution 660, 661, 666, 670 (1990) og 687 (1991) på de områder, der ikke er  

 omfattet af denne forordning, finder fortsat anvendelse - UDSTEDT FØLGENDE FORORDNING:
Artikel 1 Følgende er forbudt:
Artikel 2 Forbuddene i artikel 1 gælder ikke for:
Artikel 3 Olie eller olieprodukter, som eksporteres af Irak i overensstemmelse med  

 Sikkerhedsrådets resolution 986 (1995), og hvortil Irak stadig har  

 ejendomsretten, eller enhver betaling i forbindelse med denne eksport, er  

 omfattet af immunitet imod retsforfølgning og kan ikke gøres til genstand for  

 nogen form for beslaglæggelse, arrest eller udlæg.
Artikel 4 Enhver direkte eller indirekte betaling fra den konto, der er defineret af  

 nævnte udvalg i henhold til resolution 986 (1995), må kun anvendes til de  

 formål, der er angivet i stk. 8 i denne resolution som offentliggjort i De  

 Europæiske Fællesskabers Tidende og må ikke omdirigeres til noget andet  

 formål.
Artikel 5 Artikel 1 til 4 finder anvendelse uanset rettigheder eller forpligtelser,  

 der er tildelt eller pålagt i medfør af en hvilken som helst international  

 aftale, kontrakt eller licens, som er indgået eller tildelt før denne  

 forordnings ikrafttræden.
Artikel 6 Kommissionen offentliggør i De Europæiske Fællesskabers Tidende de  

 relevante oplysninger vedrørende de procedurer, der finder anvendelse ved  

 underretning af eller opnåelse af den nødvendige godkendelse fra ovennævnte  

 udvalg om transaktioner eller aktiviteter omhandlet i artikel 2, og navnlig  

 vedrørende opnåelse af betalinger fra Irak-kontoen i overensstemmelse med de  

 af nævnte udvalg fastlagte vilkår samt andre relevante oplysninger i  

 forbindelse med gennemførelsen af denne forordning.
Artikel 7 1. Kommissionen og medlemsstaterne træffer de  

 foranstaltninger, som er nødvendige for at sikre gennemførelsen af denne  

 forordning.
 2. De underretter hinanden om de foranstaltninger, der  

 træffes vedrørende embargoen mod Irak, og om andre relevante oplysninger, som  

 de råder over i forbindelse med denne forordning, såsom listen over de  

 olieselskaber, der har tilladelse til at handle direkte med det i henhold til  

 Sikkerhedsrådets resolution 661 (1990) nedsatte udvalg, overtrædelser eller  

 andre gennemførelsesproblemer og nationale domstoles retsafgørelser.
 3. Hver medlemsstat fastlægger de sanktioner, der skal  

 anvendes, hvis bestemmelserne i denne forordning overtrædes.
Artikel 8 Forordning (EØF) nr. 2340/90 og nr. 3155/90 ophæves.
Artikel 9 Denne forordning gælder på Det Europæiske Fællesskabs område, herunder  

 dets luftrum, og på ethvert fly eller fartøj under en medlemsstats  

 jurisdiktion og for enhver person andetsteds, som er statsborger i en  

 medlemsstat, og for ethvert organ, som falder ind under eller er  

 konstituteret i henhold til lovgivningen i en medlemsstat.
Artikel 10 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Den anvendes fra den 10. december 1996.
 Denne forordning er bindende i alle enkeltheder og gælder umiddelbart i  

 hver medlemsstat.
Udfærdiget i Bruxelles, den 17. december  

 1996 På Rådets vegne I.
Yeates Formand (* 1) Anordningen indeholder bestemmelser, der supplerer gennemførelsen af Rådets forordning (EØF) nr. 3541/92 af 7. december 1992 og Rådets forordning (EF) af 17. december 1996, samt gennemfører den fælles holdning af 17. december 1996 og afgørelse truffet af repræsentanterne for regeringerne for Det Europæiske Kul- og Stålfællesskabs medlemsstater forsamlet i Rådet den 17. december 1996, alle bekendtgjort i EFT L 337 af 27. december 1996.
