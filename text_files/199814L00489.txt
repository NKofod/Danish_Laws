Betænkning afgivet af Kulturudvalget den  

 19. maj 1999 Betænkning over Forslag til lov om ændring af lov om  

 radio- og fjernsynsvirksomhed (Undtagelse af forsøgsvirksomhed fra »must carry«-forpligtelsen og  

 mulighed for oprettelse af større fælles nævn) Udvalget har behandlet lovforslaget i nogle møder  

 og har herunder stillet spørgsmål til kulturministeren, som  

 denne har besvaret skriftligt.
 Herefter indstiller et  

flertal (udvalget med undtagelse af Kristeligt Folkepartis medlem)  

 lovforslaget til vedtagelse uændret.
 Et mindretal (Kristeligt Folkepartis medlem af  

 udvalget) indstiller lovforslaget til forkastelse ved 3.  

 behandling.
 Mindretallet kan tilslutte sig forslaget om at undtage  

 forsøgsvirksomhed fra »must carry«-forpligtelsen, men er af den opfattelse, at oprettelse af  

 større fællesnævn alene vil være til gavn for de  

 kommercielle radio- og tv-stationer, der får mulighed for  

 forøgede reklameindtægter.
 For de ikkekommercielle lokale radio- og tv-stationer  

 derimod vil oprettelse af større fællesnævn medføre  

 store ekstraudgifter, idet afgifter til KODA og Gramex beregnes efter  

 indbyggertal i sendeområdet, hvilket Kristeligt Folkeparti finder helt  

 urimeligt.
Søren Hansen (S)  

Peder Sass (S) Jytte Wittrock (S)
Hanne Andersen (S) fmd.  

Carsten Hansen (S)  Margrete Auken (SF)
Peter Duetoft (CD) Henrik Svane (RV)
Ole Sohn (SF) Ester Larsen (V)
Kim Andersen (V)  Kristian Jensen (V)
Jens Rohde (V) Brian Mikkelsen (KF)
Poul Nødgaard (DF)
Ole Donner (DF) nfmd.  

Tove Videbæk (KRF) Enhedslisten og Fremskridtspartiet havde ikke medlemmer i  

 udvalget.
