Vejledning vedrørende udførelse og afprøvning af fast installerede anlæg  

 for ildslukkende luftarter til brandbekæmpelse i skibe Som ildslukkende luftarter til nævnte formål kan statens skibstilsyn i  

 medfør af gældende bestemmelser godkende:
 CO2 (Carbondioxid) til slukning i maskin-, kedel- og lastrum.
 Halon 1301 (Bromotrifluoromethane (CBrF3) til slukning i maskin- og  

 kedelrum samt radiostationer.
1. HØJTRYKS-CO2-ANLÆG 1.1. ALMINDELIGE BESTEMMELSER 1.1.1. Anlægget skal være således indrettet og udført, at  

 betjeningsventiler m.v. er tilgængeligt anbragt og på en sådan måde, at de  

 ikke let afskæres i tilfælde af brand.
 1.1.2. Anlægget skal være manuelt betjent.
 1.1.3. Hovedstopventiler, flaskeventiler, højtryksslanger samt  

 betjeningsprincip - herunder servoarrangement og principarrangement af  

 alarmudstyr - skal være typegodkendt af direktoratet.
 1.1.4. Tegninger og anlægsbeskrivelse i 2 eksemplarer skal tilstilles  

 direktoratet for orientering i betimelig tid inden anlægget skal synes af  

 skibstilsynet første gang.
 1.2. CO2-RUM.
 1.2.1. Rummet hvori CO2-batteriet er anbragt, skal have direkte adgang fra  

 frit dæk og må ikke anvendes til andre formål.
1.2.2. CO2-rummet skal være velventileret, tørt og omsluttet af  

 stålskodder.
Der skal i rummet forefindes nødbelysning (i skibe under 100  

 tons reservebelysning). Rummet skal isoleres, ventileres og arrangeres  

 således, at temperaturen normalt ikke vil overstige 40 grader C.
 1.2.3. CO2-rummet må ikke grænse op til maskin-, kedel- og/eller  

 lastpumperum, medmindre afgrænsningerne er udført som kofferdamme eller er  

 A-60 isolerede.
 1.2.4. CO2-rum skal, såfremt de er anbragt under skoddæk, være forsynet  

 med mekanisk udsugning fra bunden af rummet uden forbindelse til andre  

 ventilationssystemer.
 1.2.5. Eventuelle adgangsåbninger, førende fra rummet til skibets indre,  

 skal være forsynet med gastætte lukkemidler (ståldøre eller-lemme).
1.2.6. Alle døre og lemme til rummet skal åbne udad og skal på enkel måde  

 kunne betjenes fra begge sider.
Afløb skal føres separat over bord eller til  

 frit dæk.
1.2.7. Der skal forefindes kommunikationsmulighed mellem styrehus eller  

 brandkontrolrum og anlæggets udløsningssteder.
Såfremt gangdistancen er over  

 100 m, skal der forefindes telefonforbindelse, transportabel radiotelefon  

 eller lign.
 1.2.8. Eventuelle varmeapparater i CO2-rum skal være termostatstyrede,  

 således at energitilførslen afbrydes ved en rumtemperatur på + 25 grader C.
 1.2.9. Der skal i CO2-rummet forefindes tilkoblingsmulighed for  

 gennemblæsning af CO2-rørledningssystemet.
 1.2.10. Såfremt den samlede CO2-mængde ikke overstiger 225 kg, kan  

 CO2-flaskerne være installeret i et dertil indrettet stålskab anbragt på frit  

 dæk.
1.3. CO2-FLASKER 1.3.1. CO2-flaskerne skal opfylde de til enhver tid gældende danske  

 bestemmelser for beholdere af omhandlede art.
CO2-flasker af udenlandsk  

 oprindelse kan tillades anvendt, såfremt de opfylder et anerkendt  

 klassifikationsselskabs regler for sådanne flasker.
 1.3.2. Enhver flaske eller enhver flaskeventil skal være forsynet med en  

 sprængplade, der af fabrikanten garanteres at sikre flasken mod skadeligt  

 overtryk, og arrangementet skal tillade fri passage af gassen fra en flaske,  

 såfremt sprængpladen brister.
 1.3.3. Flaskerne skal være påstemplet tara- og bruttovægt, måned og år for  

 seneste trykprøvning samt prøvetryk.
 1.3.4. Fyldningsfirmaerne er ansvarlige for flaskernes fyldningsgrad, og  

 fyldningsgraden må ikke overstige 0,67 kg. pr. liter flaskevolumen.  

 Fyldningsfirmaerne skal udstede certifikat for flaskernes fyldningsgrad.
1.3.5. Flaskerne skal være solidt fastspændt i opretstående stilling og  

 placeret således, at indhold og flaskeventiler let kan kontrolleres,  

 henholdsvis betjenes.
De skal endvidere være hævet over dørk og være  

 beskyttet mod korrosion.
 1.4. CO2-RØR M V.
 1.4.1. Rørledningssystemets samlinger skal være tilgængelige og  

 rørledninger, som kan blive udsat for ydre overlast, skal afskærmes.
 For at mindske modstanden skal alle rørledninger lægges så retlinet som  

 muligt og med korteste vej til dyserne.
 Rørføring gennem proviantkølerum tillades ikke.
 Samtlige rør skal være fri for grater og alle rør uden for maskin- og  

 kedelrum skal være ud- og indvendigt galvaniserede, ligesom anvendt fittings  

 skal være korrosionsbestandigt.
 1.4.2. Mellem flaskeeventiler og CO2-batteriets samlerør tillades normalt  

 kun fleksible højtryksslanger.
 1.4.3. Den indvendige diameter af CO2-flaskernes forbindelser til samlerør  

 skal være mindst 3/8'».
1.4.4. Der skal være kontraventiler mellem de enkelte flasker og  

 samlerøret, således at en flaske, hvis nødvendigt, kan fjernes fra batteriet,  

 uden at dette sættes ud af drift.
Kontraventilen skal være fastmonteret til  

 samlerøret.
1.4.5. CO2-rørene fra og med samlerør til hovedstopventil/ventilregister  

 samt rør ført igennem apteringsafsnit skal være udført af sømløse  

 certifakatrør af stål med vægtykkelse som anført i tabel I.
Der må kun  

 anvendes flanger for tryktrin 100 kp/cm2 (TN 100). Samlerøret skal være  

 forsynet med sikkerhedsventil, hvis afgangsrør skal føres til fri luft.  

 Ventilen skal åbne ved 130 kp/cm2 og være dimensioneret således, at den kan  

 forhindre skadeligt overtryk i samlerøret.
 I.
 OBS|| Udvendige diametre og vægtykkelser er i overensstemmelse med  

 ISO-rekommandationen R 336 for svejste og sømløse stålrør.
 Afvigelser i vægtykkelser vil kunne tillades for rør fremstillet efter  

 andre standarder.
 1.4.6. Fordelingsventilerne skal for at undgå tilfrysning være af den  

 hurtigtåbnende type, og de skal være således mærket, at det tydeligt angives  

 til hvilke rum rørene er ført.
1.4.7. Al anvendt fittings mellem flaskeventiler og  

 hovedstopventil/ventilregister skal være udført af stål.
Gevindfittings må  

 ikke anvendes.
 1.4.8. Hovedstopventiler skal være udført af stål og beregnet for 100  

 kp/cm2 som arbejdstryk.
 1.4.9. CO2-rør fra hovedstopventil/ventilregister til udløbsdyser skal  

 mindst have vægtykkelse som anført i tabel II.
II OBS|| Udvendige diametre og vægtykkelser er i overensstemmelse med ISO  

 rekommandationen R 336 for svejste og sømløse stålrør.
 Afvigelser i vægtykkelser vil kunne tillades for rør fremstillet efter  

 andre standarder.
1.4.10. Dimensionen af lastrumsrør mellem ventilregister og udløbsdyser må  

 normalt ikke være under 19 mm i lysning, dog kan grenledninger udføres af rør  

 med mindst 13 mm lysning.
Rørledningerne skal på hensigtsmæssige steder være  

 forsynet med let tilgængelige drænpropper og mulighed for opsamling af snavs.
 1.4.11. Al anvendt fittings mellem hovedstopventiler og/eller mellem  

 ventilregister og udløbsdyser kan være udført af adusergods eller sejjern, og  

 samlingerne skal være således udført, at der ikke forekommer frie gevind.
 1.4.12. CO2-rør for »total flooding«-anlæg til maskinrum skal  

 dimensioneres efter den CO2-mængde, de skal føre.
 Maksimum CO2-mængde, som tillades ført gennem en hvilken som helst  

 rørledning, skal være som anført i tabel III.
III 1.5. TRYKPRØVER AF RØR 1.5.1. Hele rørsystemet skal trykprøves med væsketryk.
Prøvetrykket mellem  

 flaskeventiler og blindflange (jfr. 1.11.4) og mellem flaskeventiler og  

 ventilregister skal være mindst 190 kp/cm2, og prøvetrykket af det øvrige  

 rørsystem skal være mindst 25 kp/cm2, jfr. dog 1.5.3.
 1.5.2. Den under 1.5.1. nævnte trykprøvning af samlerør m.v. kan evt.  

 foretages inden installationen om bord, men i så fald skal producentens  

 prøvningscertifikat foreligge.
1.5.3. Efter at de under 1.5.1 og 1.5.2 nævnte trykprøvninger er afholdt,  

 skal der om bord foretages en tæthedsprøvning af hele rørsystemet.
Trykket  

 skal være 10 kp/cm2 og prøvningen kan foretages med luft.
1.6. MASKIN- KEDEL- OG LASTPUMPERUM 1.6.1. CO2-anlæg til maskin-, kedel- og lastpumperum skal være udført  

 efter system »total flooding«, og 85% af den beregnede CO2-mængde  

 til de respektive rum skal kunne udtømmes i løbet af max. 2 minutter.
 1.6.2. CO2-mængden skal være tilstrækkelig til at give et mindste rumfang  

 af CO2, svarende til det største af følgende rumfang:
 1.6.2.1. 40% af bruttorumfanget af det største rum, idet rumfanget skal  

 indbefatte casingen op til den højde, ved hvilken casingens vandrette  

 tværsnitsareal er 40% eller derunder af det pågældende rums største vandrette  

 tværsnitsareal.
 1.6.2.2. 35% af hele rumfanget af det største rum, casingen iberegnet.
1.6.3. Ovennævnte procentsatser kan formindskes til henholdsvis 35% og 30%  

 for lastskibe under 2.000 tons.
To eller flere rum, der indeholder kedler  

 eller maskineri af forbrændingstypen, skal betragtes som udgørende et rum,  

 såfremt de ikke er fuldstændig adskilt.
 1.6.4. Skibstilsynet vil kræve CO2-mængden forøget, hvis der i maskinrum  

 findes trykluftbeholdere af en sådan størrelse, at udstrømning af indholdet i  

 tilfælde af brand i rummet vil nedsætte brandslukningsanlæggets effektivitet.  

 Er afblæsningen fra beholderens sikkerhedsventiler og/eller smeltepropper  

 ført til frit dæk vil ovennævnte tillæg ikke blive krævet.
 1.6.5. Når CO2 anvendes som slukningsmiddel både i lastrum og i rum, der  

 indeholder kedler eller maskineri af forbrændingstypen, kræves ikke større  

 CO2-mængde end foreskrevet enten for det største lastrum eller det største  

 maskinrum.
 1.6.6. Kalkulationsfaktor: Voluminet af 1 kg gas regnes at være 0,56 m3.
1.6.7. Antallet af udløb skal være tilstrækkeligt til at opnå en jævn  

 fordeling af CO2 over hele rummet.
Det totale areal af samtlige dyseudløb i  

 maskin- og/eller kedelrum må ikke være mere end 85% og ikke under 50% af det  

 samlede areal af ventiludløbene på de flasker, som er beregnet til de  

 respektive rum.
 1.6.8. Af den samlede CO2-mængde til maskin- eller kedelrum skal ca. 90%  

 udtømmes over dørken og resten under dørken.
1.7. LASTRUM 1.7.1. Den mængde CO2, der er til rådighed, skal være tilstrækkeligt til  

 at give et mindste rumfang af fri CO2, svarende til 30% af bruttorumfanget af  

 det største lastrum i skibet, der kan lukkes tæt.
Rumfanget skal regnes fra  

 tanktop til øverste dæk eller til underliggende dæk, hvis lugerne på dette  

 dæk er udstyret med stållugedæksler.
Såfremt der gennem ventilationskanaler  

 er forbindelse mellem to eller flere lastrum, skal disse regnes for eet rum.
 1.7.2. Der skal i hvert lastrum være et tilstrækkeligt antal dyser til at  

 opnå en jævn fordeling af CO2 over hele rummet.
 1.7.3. Såfremt CO2-ledningerne også anvendes til et røgmeldesystem, bør  

 rørledninger i lastrummet være således arrangeret, at afstanden mellem  

 røgsamlerne ikke overstiger 24 m, og afstanden mellem skod/skibsside og den  

 enkelte røgsamler ikke overstiger 12 m.
 OBS|| I skibe, som anvendes til transport af biler, skal CO2-mængden  

 beregnes til 15% af bruttorumfanget af det største lastrum.
1.8. BETJENING AF CO2 ANLÆG INDRETTET FOR »TOTAL FLOODING« 1.8.1. Såfremt CO2-mængden overstiger 225 kg, skal der til udløsning af  

 batteriet forefindes servoarrangement til åbning af flaskeventiler og  

 hovedstopventiler.
Wiretræk kan ikke tillades anvendt noget sted i anlægget.
1.8.2. Servobetjent udløsningssted for CO2 skal, hvis det er anbragt ved  

 CO2-rummet, være afskoddet fra dette.
Der skal være direkte adgang fra frit  

 dæk til betjeningsstedet.
 1.8.3. Servoarrangementet skal være således indrettet og udført, at en  

 eventuel fejl i manøvrerækkefølgen ikke hindrer udtømning af CO2-mængden.
1.8.4. Hovedstopventiler skal lokalt kunne åbnes manuelt ved fuldt  

 CO2-tryk i samlerør.
Ventilen skal være forsynet med indikering for åben og  

 lukket stilling, og den skal være placeret således, at den er let  

 tilgængelig.
 1.8.5. Hvor luft og/eller hydraulisk servoarrangement anvendes, skal der i  

 rørledningen mellem startflasker og servocylindre være anbragt en  

 mellemventil, som kan betjenes fra det sted, anlægget udløses.
 1.8.6.Manøvregreb for udløsning af CO2-batteriet skal være således  

 beskyttet og mærket, at utilsigtet udløsning ikke kan foretages ved  

 uagtsomhed.
 1.8.7. Servoinstallationer skal kunne efterses, kontrolleres og afprøves,  

 uden at der sker udtømning af CO2.
 1.8.8. Manøvremidler og alle til et servoudstyr hørende komponenter -  

 herunder evt. energikilder og ledninger - skal i brandteknisk henseende være  

 uafhængige af det eller de rum, som anlægget beskytter.
 1.8.9. Såfremt CO2-mængden er under 225 kg kan wiretræk tillades anvendt,  

 dog ikke mellem de enkelte flaskeventiler.
 1.8.10. Ethvert betjeningsarrangement skal være således indrettet, at der  

 skal udføres mindst to manøvregreb for udløsning af CO2-mængden, og der skal  

 forefindes betjeningsvejledning ved hvert udløsningssted.
1.9. ALARMUDSTYR M.V.
FOR »TOTAL FLOODING« ANLÆG 1.9.1. I et CO2-beskyttet rum skal der forefindes akustisk alarmgiver, som  

 automatisk skal træde i funktion, inden første udløsergreb foretages.  

 Alarmgiverne skal - ved maksimalt støjniveau i rummet - kunne registreres  

 overalt i det CO2-beskyttede rum, og de må ikke kunne forveksles med andre  

 alarmgivere.
Alarmgiverne skal være mærket »CO2-ALARM«.
1.9.2. Der skal være truffet forsvarlige foranstaltninger til sikring mod  

 uagtsom kompromittering af alarmsystemet.
Disse foranstaltninger omfatter  

 bl.a. mærkning og blokering i åben stilling af visse ventiler for drivluft  

 til alarmgivere og specielmærkning af elektriske afbrydere og sikringer.  

 Alarmudstyret må ikke kunne sættes ud af drift på grund af brand i det  

 CO2-beskyttede rum, ligesom elektrisk alarmudstyr skal strømforsynes fra  

 nødenergikilde.
 Alarmsignalapparater, der drives af den udstrømmende CO2, kan ikke  

 godkendes som forskriftsmæssigt alarmsignalapparat i arbejdsrum.
 1.9.3. Hovedsamlerøret skal være forsynet med manometer og pressostat.  

 Pressostaten skal være tilsluttet maskinalarmanlæg.
 1.9.4. Alle døre til rum, hvor CO2 kan udsluses, skal være påmærket  

 »RUMMET ER TILSLUTTET CO2-ANLÆG OG SKAL FORLADES, NÅR ALARMUDSTYRET  

 TRÆDER I FUNKTION«.
1.10. PRØVNING AF ANLÆGGET 1.10.1. Prøvning af det færdigmonterede anlæg skal udføres til  

 skibstilsynets tilfredshed.
 Prøvningen omfatter bl.a.:
 1.10.1.1. Tæthedsprøvning og trykprøvning, såfremt sidstnævnte ikke er  

 afholdt tidligere.
 1.10.1.2. Kontrol af fri gennemstrømning i alle rør og dyser ved  

 gennemblæsning.
 1.10.1.3. Alarmudstyrets funktion.
 1.10.1.4. Betjeningsudstyrets funktion - herunder udløsning af anlægget  

 frem til hovedstopventil og derefter frem til den under 1.11.4 omhandlede  

 blindflange (»total flooding« prøve).
1.11. SÆRLIGE BESTEMMELSER 1.11.1. Reservedele, som er nødvendige for normal vedligeholdelse af  

 anlægget, skal forefindes om bord.
 1.11.2. Leverandøren af anlægget skal medlevere en anlægsbeskrivelse -  

 herunder en checkliste for vedligeholdelse - med dansk og engelsk tekst.
 1.11.3. Periodiske eftersyn m.v., som afholdes af maskinchefen eller ved  

 skibsledelsens foranstaltning, skal indføres i skibets tilsynsbog med  

 angivelse af eftersynets omfang og tidspunkt.
 1.11.4. Anlægget skal kunne sikres mod utilsigtet udløsning under  

 værftsophold o.lign. ved isætning af blindflanger (skydeflanger) efter  

 hovedstopventiler.
 1.11.5. Der skal forefindes en ventilationsmulighed for fjernelse af gas  

 efter brand.
2. LAVTRYKS-CO2-ANLÆG 2.1. Med undtagelse af 1.3 finder de under 1 anførte bestemmelser for  

 højtryks-CO2-anlæg tilsvarende anvendelse, idet dog rør- og dyseberegninger  

 skal fremsendes til direktoratet i hvert enkelt tilfælde.
2.1.1. Tanke til opbevaring af CO2 skal med hensyn til konstruktion,  

 materiale, materialedimensioner og prøvningstryk opfylde regler svarende til  

 de af et anerkendt klassifikationsselskab eller af anerkendt myndighed  

 anvendte.
Tankene skal være mærket så de kan identificeres, og være påmærket  

 prøvetryk og -dato, samt arbejdstryk, rumindhold og kontrollantmærke.
2.1.2. Direkte på hver tank skal der være anbragt mindst 2  

 sikkerhedsventiler.
Dobbeltsædet ventil tillades monteret mellem  

 sikkerhedsventiler og tank, når ventilen er indrettet, så kun 1  

 sikkerhedsventil kan afspærres, og når der uanset ventilens stilling altid er  

 fri gennemstrømning.
 2.1.3. Sikkerhedsventilernes åbningstryk må ikke overstige tankenes  

 tilladte arbejdstryk, og hver ventils gennemstrømningsareal skal være  

 tilstrækkeligt til, at tankene ikke udsættes for overtryk, selv om begge  

 under pkt. 2.1.9 nævnte køleaggregater svigter.
 2.1.4. Afgangsrør fra sikkerhedsventiler skal være ført til frit dæk, og  

 rørets udmunding skal være placeret således, at CO2 ikke kan strømme til  

 skibets indre.
 Rørets gennemstrømningsareal skal være mindst 2 x ventilernes samlede  

 gennemstrømningsareal.
 2.1.5. Der skal på hver tank være monteret mindst 1 trykmåler, som skal  

 kunne afspærres fra tanken.
 2.1.6. På hver tank skal der være monteret et udvendigt rør for måling af  

 CO2-væskeniveauet, og hver tank skal have automatisk virkende niveaukontrol,  

 der alarmerer ved min. 95% CO2-indhold.
 2.1.7. Midler til kontrol af CO2-mængden skal være konstrueret således, at  

 beskadigelse ikke medfører lækage.
 2.1.8. Alle fra tanken udgående rør med undtagelse af montagestuds for  

 sikkerhedsventil skal kunne afspærres ved et direkte på tanken anbragt  

 afspærringsmiddel.
 2.1.9. CO2-lavtrykstanke skal have mindst 2 af hinanden fuldstændig  

 uafhængige køleaggregater med lige stor kapacitet og med alarm for  

 driftssvigt.
 2.1.10. Der skal forefindes automatisk virkende alarm for CO2-lækage i  

 tankrummet.
 Alarmen skal være tilsluttet maskinalarmsystemet, og den skal træde i  

 funktion før koncentrationen har nået 3%.
 2.1.11. Hovedstopventilen anbragt direkte på tanken skal kunne låses i  

 lukket stilling.
3. HALON 1301 ANLÆG 3.1. ALMINDELIGE BESTEMMELSER 3.1.1. Anlægget skal konstrueres, udrustes og afprøves til skibstilsynets  

 tilfredshed.
 Tegninger og anlægsbeskrivelser i 2 eksemplarer skal tilstilles  

 direktoratet for orientering i betimelig tid, inden anlægget skal synes af  

 skibstilsynet første gang.
 3.1.2. I det omfang disse forskrifter ikke er dækkende med hensyn til  

 konstruktion og udstyrsdetaljer, kan de af US National Fire Protection  

 Association (NFPA) publicerede rekommandationer, specielt publikation »  

 No.12 A (1973)» vedrørende »Hologenated Extinguishing Agent System,  

 Halon 1301« anvendes.
 3.1.3. Anlægstyper beregnet for mindre skibe kan eventuelt typegodkendes.  

 Tegninger og anlægsbeskrivelser m.v. skal tilstilles direktoratet i 2  

 eksemplarer.
3.2. ANLÆGSTYPE OG PLACERING AF HALONBEHOLDERE 3.2.1. Anlægget skal være udført efter system »total flooding«.
 3.2.2. Halonbeholderne kan placeres i eller uden for det rum, som skal  

 beskyttes.
 3.2.3. Anlægget skal normalt kunne udløses manuelt fra et centralt  

 beliggende sted uden for det rum, som skal beskyttes.
 3.2.4.For små rum, f.eks. radiostationer, kan anlæg med automatisk  

 udløsning tillades.
 Anlæg med automatisk udløsning kan ligeledes installeres for den eller de  

 dele af et rum, som har højere brandrisiko end resten af det halonbeskyttede  

 rum (punktbeskyttelse).
 3.2.5. Ved automatisk udløsning skal en akustisk alarm træde i funktion.
3.3. KAPACITET OG UDSTRØMNINGSTID 3.3.1. Halonmængden skal være tilstrækkelig til at give et rumfang af  

 halon på 5% af bruttorumfanget af det rum, som skal beskyttes, svarende til  

 0,33 kg/m3 ved 20 grader C.
Såfremt to eller flere rum er beskyttet med  

 halon, skal disse betragtes som et rum, medmindre de er adskilt fuldstændigt  

 i brandteknisk henseende.
 3.3.2. Fyldningsgraden af halonbeholdere må ikke overstige 1,10 kg pr.  

 liter beholdervolumen.
 3.3.3. Anlægget skal være konstrueret således, at hele den krævende  

 halonmængde kan udtømmes på under 20 sekunder (væsketid).
3.4. DYSER OG SIKKERHEDSVENTILER 3.4.1. Dyser og sikkerhedsventiler skal være således konstrueret og  

 placeret, at personer, der opholder sig i det beskyttede rum, ikke kan skades  

 af udstrømmende halon.
 3.4.2. Dyserne skal placeres således, at halonen fordeles jævnt i rummet.
3.5. LÆKAGEKONTROL 3.5.1. Arrangement for indikering af lækage og udløste beholdere skal  

 forefindes.
For beholdere eller system af beholdere indeholdende 1/5 eller  

 mere af den krævede halonmængde skal lækageindikeringen være akustisk.
3.6. UDSUGNING AF UDTØMT HALON 3.6.1. Der skal forefindes en ventilationsmulighed for fjernelse af gas  

 efter brand.
3.7. UDLØSNING AF »TOTAL FLOODING«-ANLÆG 3.7.1. Et »total flooding«-anlæg skal kunne udløses fra et  

 centralt beliggende sted, der ikke let vil kunne blive afskåret i tilfælde af  

 brand i det rum, der skal beskyttes.
 3.7.2. Der må ikke forefindes udløserskab i det beskyttede rum, medmindre  

 direktoratets tilladelse foreligger.
 3.7.3. Udløserarrangementet kan være elektrisk, mekanisk, pneumatisk eller  

 hydraulisk.
 Hvor beholderne er anbragt i det beskyttede rum, skal udløsning kunne  

 foretages via to uafhængige forbindelser oplagt så langt fra hinanden som  

 muligt.
 Elektrisk udløserarrangement skal oplægges som dobbeltsløjfe tilsluttet en  

 nødstrømkilde/batteri.
 Mekanisk kabeltræk kan tillades, såfremt længden er under 3 m.
 3.7.4. Udløsningsarrangementet skal være sikret mod uagtsom betjening, og  

 elektriske komponenter skal være modstandsdygtige over for korrosion og  

 brand.
 3.7.5. Udløsningsarrangementet må ikke kunne sættes ud af funktion på  

 grund af brand i det rum, som er beskyttet af halon.
 3.7.6. Ved udløserskabet skal der forefindes en betjeningsvejledning og  

 skiltning, der gør opmærksom på, at samtlige forbrændingsmotorer i det/de  

 rum, hvortil halon kan udsluses, skal standses og ventilationsspjæld lukkes,  

 forinden halonanlægget udløses.
3.8. ALARM FOR UDLØSNING 3.8.1. Der skal i halonbeskyttede rum, hvor personer kan opholde sig,  

 forefindes akustiske alarmgivere, som automatisk træder i funktion, når  

 udløserskabet åbnes.
 Alarmgiverne skal ved maksimalt støjniveau kunne registreres overalt i det  

 halonbeskyttede rum, og de må ikke kunne forveksles med andre alarmgivere.  

 Alarmgiverne skal være mærket »HALONALARM«.
 3.8.2. Alarmgiverne skal automatisk træde i funktion ved udløsning af  

 halonbeholdere eller system af beholdere, som indeholder 1/5 eller mere af  

 den totale halonmængde, selv om udløserskabet ikke åbnes.
 3.8.3. Døre til rum, hvor halon 1301 kan udsluses, skal påmærkes  

 »RUMMET ER BESKYTTET AF HALON 1301 OG SKAL FORLADES, NÅR ALARMUDSTYRET  

 TRÆDER I FUNKTION«.
3.9. HALONRUM 3.9.1. Såfremt halonbeholdere er anbragt i et særskilt rum, skal placering  

 og indretning af dette rum opfylde forskrifterne i pkt. 1.2 (CO2-rum).
3.10. PUNKTBESKYTTELSESANLÆG 3.10.1. Anlægget og placeringen af halonbeholderne skal være således  

 arrangeret, at en utilsigtet udløsning af anlægget ikke kan forårsage  

 »black out« eller kompromittere skibets sikkerhed og  

 manøvredygtighed.
 3.10.2. Halonbeholdere må ikke placeres i områder, hvor der er kraftig  

 ventilation.
 3.10.3. Reserveladning for halonmængden kræves normalt ikke.
 3.10.4. Anlægget skal normalt være indrettet til automatisk udløsning, men  

 kan tillige være indrettet for manuel udløsning fra det sted, hvor  

 »total flooding«-anlægget udløses.
3.11. KOMBINERET »TOTAL FLOODING«-ANLÆG OG PUNKTBESKYTTELSE 3.11.1. Den totale mængde halon 1301 i et kombineret anlæg skal være 5% af  

 bruttorumfanget af det rum, som skal beskyttes.
Den halonmængde, som anvendes  

 for punktbeskyttelse, må ikke overstige 1/5 af den totale mængde.
 3.11.2. Kombinerede anlæg skal godkendes af direktoratet i hvert enkelt  

 tilfælde.
3.12. HALONBEHOLDERE 3.12.1. Forskrifterne under 1.3.1, 1.3.2, 1.3.3. og 1.3.4 (CO2-flasker)  

 finder tilsvarende anvendelse på halonbeholdere, dog skal halonbeholdernes  

 fyldningsgrad være 1,10 kg pr. liter.
3.13. RESERVEDELE, VEDLIGEHOLDELSE OG KONTROL 3.13.1. Reservedele, som er nødvendige for normal vedligeholdelse af  

 anlægget, skal forefindes om bord.
 3.13.2. Leverandøren af anlægget skal medlevere en anlægsbeskrivelse -  

 herunder en checkliste for vedligeholdelse - med dansk og engelsk tekst.
 3.13.3. Nyinstallerede anlæg skal besigtiges og afprøves af skibstilsynet.  

 Halonmængden skal kontrolleres mindst een gang om året af skibets maskinchef  

 eller af et af statens skibstilsyn godkendt firma.
 3.13.4. De periodiske eftersyn m.v., som afholdes af maskinchefen eller  

 ved skibsledelsens foranstaltning, skal indføres i skibets tilsynsbog med  

 angivelse af eftersynets omfang og tidspunkt.
3.14. SÆRLIGE BESTEMMELSER Samtlige forbrændingsmotorer, som er anbragt i rum beskyttet af  

 halon-anlæg, skal kunne standses øjeblikkeligt fra et centralt sted uden for  

 rummet.
