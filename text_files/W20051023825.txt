Klage over at en patients tidligere tandlæge afviste anmodning om aktindsigt  

 med henvisning til, at patientens nuværende tandlæge havde det pågældende  

 journalmateriale Nævnet fandt grundlag for at kritisere tandlæge A.
 Nævnet lagde vægt på, at tandlæge A den 21. januar 2004  

 ikke var berettiget til at afslå patientens anmodning om aktindsigt i sin  

 journal ved at henvise til den nuværende tandlæge, da det ikke kunne anses  

 for  

 at have nogen betydning for imødekommelse af anmodningen om aktindsigt, at  

 den  

 nye tandlæge i allerede måtte være i besiddelse af journalmateriale  

 vedrørende  

 tidligere behandling hos tandlæge A.
Det fremgår videre af lov om patienters retsstilling §  

 21, stk. 2, at en anmodning om aktindsigt enten kan gennemføres ved, at  

 patienten får adgang til at gennemse journalen på stedet eller ved, at der  

 udleveres en afskrift eller kopi af journalen til patienten.
Patienten har  

 imidlertid krav på at få udleveret en afskrift eller kopi, såfremt patienten  

 ønsker dette.
Der kan således ikke stilles krav om, at aktindsigten skal ske  

 gennem anden tandlæge, som måtte have samme journalmateriale.
