C.1 Udførsel C.1.1 Registrering af eksportører C.1.2 Udførselsordningen C.1.3 Lettelser i deklarationspligten C.1.4 Forenklede procedurer C.1.5 Særlige ekspeditioner C.1.6 Rettelse af udførselsangivelser Formål Udførselsproceduren anvendes i EF for varer, der fra EF's toldområde  

 eksporteres til lande, der ikke er medlem af EF, herunder Færøerne og  

 Grønland.
 Varer, der afsendes til andre EF-lande, er således ikke omfattet af  

 udførselsproceduren.
 Udførselsordningen har primært til formål at indsamle oplysninger til brug  

 for kontrollen med varer:
- der eksporteres fra EF's toldområde til lande uden for EF, - der oplægges i frizoner og frihavnen, - der oplægges på eksportoplag eller tilføres provianteringsvirksomheder.
 Udførselsordningen danner også grundlag for indsamling og videregivelse af  

 oplysninger til Danmarks Statistik, til brug ved udarbejdelsen af  

 udenrigshandelsstatistikken.
 I forbindelse med udførsel af landbrugsvarer, anvendes udførselsordningen  

 til indsamling af oplysninger til EF-Direktoratet i de tilfælde, hvor der  

 skal ske udbetaling af støttebeløb, fx eksportrestitutioner mv. i henhold til  

 EF's landbrugsordninger.
Endelig kan udførselsordningen anvendes ved indsamling af oplysninger til  

 brug ved opkrævning af eksportafgifter.
Der opkræves for tiden ikke  

 eksportafgifter i EF.
Det legale grundlag Reglerne om udførsel findes i toldkodeksens artikel 161, 182 og 183, samt  

 i gennemførelsesbestemmelserne.
Der er under de enkelte afsnit henvist til de  

 relevante artikler i forordningerne.
 Endvidere er der i bekendtgørelsen om toldbehandling mv., fastsat  

 nationale bestemmelser, herunder om registrering af eksportører samt  

 opkrævning af gebyrer.
C.1.1 Registrering af eksportører BKG § 63 Eksportører, der erhvervsmæssigt eksporterer varer, skal anmelde sig til  

 registrering ved told- og skatteregionen.
Danske virksomheder Anmeldelse til registrering sker på en blanket, som udleveres af told- og  

 skatteregionen.
 Det skal fremgå af anmeldelsen, om virksomheden eksporterer varer efter  

 EF's landbrugsordninger mod udbetaling af eksportrestitution mv.
Udenlandske virksomheder Udenlandske virksomheder, der eksporterer varer fra Danmark, kan blive  

 eksportørregistreret ved en herboende repræsentant, når virksomheden samtidig  

 er/skal momsregistreres her i landet ved samme herboende repræsentant.
I  

 sådanne tilfælde hæfter den herboende repræsentant for told og afgifter mv.  

 af de pågældende varer.
C.1.2 Udførselsordningen Udførselsangivelsen er udformet efter EF's regler om det administrative  

 enhedsdokument, se bilag 5 og 6.
 Udførselsangivelsen er fremstillet som et blanketsæt, der anvendes i  

 samtlige EF- og EFTA-lande, dvs. samme dokument i 18 lande.
C.1.2.1 Udførselsangivelsen GB art. 205-217 Udførselsangivelsen findes i to udgaver.
Den ene anvendes ved udførsel af landbrugsvarer mod eksportrestitution  

 eller andre finansielle støttebeløb, herefter benævnt Udførselsangivelse,  

 landbrug.
Angivelsen består af enhedsdokumentets eksemplar 1-3 samt en  

 national bestemt forside, benævnt YM-blanket, se bilag 7 og 8. Angivelsen er  

 indrettet med ekstra rubrikker til afgivelse af oplysninger til  

 restitutionsformål mv.
Den anden og mest anvendte angivelse bruges ved udførsel af øvrige varer,  

 fx industrivarer samt landbrugs- og gartneriprodukter, der ikke er omfattet  

 af restitutionsordningerne.
Angivelsen består af enhedsdokumentets eksemplar  

 1-3, men hvor kun eksemplar 2 og 3 anvendes i Danmark.
Industrivarer kan angives til udførsel på en udførselsangivelse, landbrug,  

 hvis virksomheden fratager YM-blanketten inden angivelsen udfyldes.
Endvidere  

 kan der sammen med landbrugsvarer angives industrivarer på en  

 udførselsangivelse, landbrug, fx tryksager sammen med landbrugsvarer.
En udførselsangivelse kan omfatte i alt 99 vareposter.
Den første anføres  

 på hovedangivelsen, og de øvrige på særlige supplementsangivelser, benævnt  

 BIS-angivelser, med 3 vareposter på hver blanket, se bilag 6 og 8.
 Virksomheder, der bruger edb til udskrivning af udførselsangivelser, kan  

 anvende hovedangivelser som supplementsangivelser; dog ikke når  

 enhedsdokumentet samtidigt anvendes som forsendelsesdokument.
 Udførselsangivelserne skal være godkendt af Told*Skat, og anskaffes af  

 eksportøren selv.
 Udførselsangivelsens enkelte eksemplarer er til følgende brug:
 Eksemplar 1 og 2 er til brug for told- og skatteregionen til kontrolformål  

 samt som grundlag for edb-registrering af eksportoplysningerne.
Eksemplar 3 er til brug for eksportøren, som dokumentation for varernes  

 udførsel af EF's toldområde.
Dette eksemplar skal ledsage varerne til  

 udgangstoldstedet i EF's toldområde, hvor den stedlige toldmyndighed  

 foretager attestation for varernes udpassage.
YM-blanketten anvendes primært af EF-Direktoratet som grundlag for  

 udbetaling af eksportrestitution.
Den kan også bruges af told- og  

 skatteregionerne i forbindelse med eventuel opkrævning af eksportafgift.
C.1.2.1.1 Fortrykte udførselsangivelser Told- og skatteregionerne kan give registrerede eksportører tilladelse til  

 at lade visse oplysninger fortrykke i udførselsangivelsen.
Dette er under  

 forudsætning af, at det tydeligt markeres ved overstregning og med anførsel  

 af signatur, hvis en eller flere af de fortrykte oplysninger ikke har  

 betydning for den pågældende udførsel.
 Tilladelsen er betinget af, at der ikke ændres ved angivelsens lay-out.
C.1.2.1.2 Kopi af udførselsangivelser Told- og skatteregionen kan udstede kopi af udførselsangivelser på  

 betingelse af, at der fremlægges de nødvendige oplysninger, fx udførselsdato,  

 grundregistreringsnummer og vareoplysninger.
 Den udstedte kopi må forsynes med den oprindelige angivelses  

 registreringsnummer mv. samt med oplysning om, at det er en kopi.
C.1.2.1.3 Udførselsangivelsens anvendelse Udførselsangivelsen skal anvendes i de situationer, der er nævnt i dette  

 afsnit under formål.
 Endvidere bruges angivelsen ved oplæggelse af indenlandske varer hos  

 provianteringsvirksomheder, ved varers tilførsel til og fraførsel fra  

 eksportoplag respektive fremstilling under toldkontrol samt ved udførsel af  

 varer fra toldoplag, importoplag eller Københavns Frihavnen.
 Udførselsangivelse, landbrug, skal altid anvendes i følgende tilfælde:
- ved udførsel af landbrugsvarer mod udbetaling af eksportrestitution, - ved udførsel af varer fra interventionslagre, - ved udførsel af licenspligtige varer, for hvilke der er stillet  

 sikkerhed, - ved varers tilførsel til og fraførsel fra eksportoplag respektive  

 fremstilling under toldkontrol, - ved udførsel af varer mod opkrævning af afgifter i henhold til EF's  

 landbrugsordninger.
C.1.2.2 Andre udførselsformularer Proviantangivelse, G 22, se bilag 85, anvendes i stedet for  

 udførselsangivelse:
- ved enhver leverance her i landet af proviant og andre fornødenheder til  

 skibe og fly i udenrigsfart, - ved leverance, foretaget af virksomheder med bevilling til  

 provianteringsvirksomhed, af proviant og andre fornødenheder til skibe, fly,  

 diplomatiske repræsentationer og internationale organisationer i udlandet, - ved overførsel af varer mellem provianteringsvirksomheder, herunder  

 tilsvarende virksomheder i Københavns Frihavn.
 Provianteringsvirksomheder med bevilling kan altid anvende  

 proviantangivelsen til nævnte formål, uanset om varerne udføres fra  

 virksomhedens provianteringslager eller beskattede lager.
 Virksomheder, der ikke har bevilling til provianteringsvirksomhed, skal  

 ved nævnte leverancer afgive en udførselsangivelse.
Ved proviantering af skibe og fly i dansk toldområde med varer, for hvilke  

 der anmodes om fraskrivning i afgiftsregnskab, fritagelse for eller  

 godtgørelse af told og afgifter eller udbetaling af restitution, skal der  

 afgives såvel proviantangivelse som udførselsangivelse.
Proviantangivelse  

 anses for afgivet, hvis varerne er angivet i en samlet proviantangivelse for  

 det pågældende fartøj.
 I tilfælde, hvor restitutions- og godtgørelsesbeløb opgøres månedsvis af  

 virksomheder, der har bevilling til provianteringsvirksomhed, skal der dog  

 ikke afgives udførselsangivelse, men varerne skal optages i  

 proviantangivelsen.
 Ved leverancer til militæret, diplomatiske repræsentationer og  

 internationale organisationer, anvendes særlige formularer, se D.5 og D.6.
C.1.2.3 Fritagelse for afgivelse af udførselsangivelse GB art. 231 Virksomhederne er fritaget for at afgive udførselsangivelse ved udførsel  

 af varer i nedennævnte situationer, medmindre udførslen vedrører varer, der  

 er midlertidigt indført mod sikkerhedsstillelse for told og afgifter, og hvor  

 sikkerhedsstillelsen skal frigives ved genudførslen.
 Varerne må endvidere ikke være omfattet af særlige udførselsbestemmelser,  

 fx veterinære, sikkerhedsmæssige eller sundhedsmæssige.
 Fritagelsen omfatter herefter:
- varer, der under transitering af det danske toldområde, er i jernbanens  

 eller postvæsenets varetægt, - varer, der uden omladning transiterer toldområdet efter EF's  

 forsendelsesordning, mod fremlæggelse af TIR- eller ATA-carnet eller  

 NATO-tolddeklaration, formular 302, - ikke-erhvervsmæssige varer, herunder rejseudstyr og rejseproviant, der  

 medføres som håndbagage eller indskrives som rejsegods, - varer, der udføres midlertidigt mod fremlæggelse af ATA-carnet.  

 Forbliver varerne i udlandet, afgives udførselsangivelse efterfølgende, - værktøj, instrumenter, redskaber o.l., som rejsende håndværkere eller  

 kunstnere skal benytte i udlandet, - gaveforsendelser med en detailpris i Danmark på højst 950 kr, som  

 afsendes af en privat person her i landet.
Udførslen må ikke være  

 erhvervsmæssig, og forsendelsespapirerne skal ved afsendelsen indeholde  

 oplysning om, at det drejer sig om gaveforsendelse, - kranse og blomster til udsmykning af grave, - udenlandsk indregistrerede motorkøretøjer og fly, - danske motorkøretøjer, der midlertidigt udføres, - skibe og både, der ikke er genstand for salg, og som afgår på egen køl, - udenlandske og danske jernbanevogne og fly, der ikke er genstand for  

 salg eller udlejning, - heste til trav, galop, cirkus eller ridning, der midlertidigt udføres,  

 eller som genudføres efter midlertidigt ophold her i landet for udenlandsk  

 regning, - bøger, noder, kataloger, prislister, bekendtgørelser, plakater,  

 brugsanvisninger og andre tryksager, der udføres som lån eller gave, - manuskripter, tidsskrifter mv., der er trykt her i landet og som af  

 danske firmaer sendes til udlandet til abonnenter og forhandlere, der  

 afsætter direkte til forbrugerne, - frimærker til bytning, - kister med menneskelig og urner med aske, - vareprøver med en værdi på højst 500 kr., der ikke er genstand for salg  

 eller bytte.
Emballage og forsendelsespapirer skal være mærket  

 "Vareprøver", - klicheer og papmatricer, - sportseffekter til sportsudøvelse i udlandet eller genudførsel af  

 tilsvarende effekter, - penge og værdipapirer mv., - udførsel af godsregistrerede, ikke fortoldede varer til Københavns  

 Frihavn, når varerne oplægges på virksomhedens eget lager i Københavns  

 Frihavn og der ved varernes oplæggelse afgives fortoldningsangivelse.
 Told- og skatteregionen kan i andre lignende tilfælde fravige kravet om  

 afgivelse af udførselsangivelse.
C.1.2.4 Udfyldning af udførselsangivelse TK art. 62 GB art. 199 Eksportøren har fuld deklarationspligt, dvs. at udførselsangivelsen ved  

 indleveringen til told- og skatteregionen skal indeholde alle de oplysninger,  

 der er nødvendige for ekspeditionens gennemførelse, herunder oplysninger til  

 brug i den efterfølgende kontrol.
 Hvis der ønskes godtgørelse af eller fritagelse for told og afgifter af  

 varerne, eller hvis varerne er bestemt til genindførsel mod told- eller  

 afgiftslempelse, skal udførselsangivelsen indeholde de oplysninger, som er  

 nødvendige for told- og skatteregionens kontrol med godtgørelses- eller  

 fritagelsesbegæringen, eller som er nødvendige for at give told- og  

 afgiftslempelse.
 Hvis der skal opkræves eksportafgifter, skal udførselsangivelsen indeholde  

 de for opkrævningen nødvendige oplysninger.
Udførselsangivelsen udfyldes på maskine eller edb-printer.
Angivelser, der  

 er udfyldt med læselig og tydelig håndskrift, kan dog antages, hvis  

 ekspeditionen i sin helhed afsluttes i Danmark.
 Angivelsen skal som hovedregel udfyldes på dansk, men angivelser, der er  

 udfyldt på engelsk, tysk eller fransk kan antages.
Udførselsangivelser kan også udfærdiges på blankt papir ved udskrivning på  

 laserprinter etc. ved hjælp af offentlige eller private edb-systemer.
I  

 sådanne tilfælde skal disse angivelser opfylde alle formkrav, som er fastsat  

 i forordningerne om EF's administrative enhedsdokument, blandt andet ved  

 rubricering i overensstemmelse med standardmodellen, bortset fra hvad angår:
- trykkefarve, - benyttelse af kursivskrift, - trykning af bund i visse rubrikker.
Skal der foretages ændringer, overstreges de forkerte oplysninger, og de  

 rigtige anføres.
Alle ændringer bekræftes af brugeren og påtegnes  

 udtrykkeligt af told- og skatteregionen.
Told- og skatteregionen kan i givet  

 fald forlange, at der indleveres en ny angivelse.
 Supplementsangivelser anvendes på tilsvarende måde som hovedangivelsen,  

 dog skal rubrikker nr. 31, varebeskrivelser der ikke anvendes, overstreges.
C.1.2.4.1 Almindelig udførselsangivelse Udførselsangivelse i form af eksemplar 2 og 3 af EF's enhedsdokument  

 anvendes i princippet for alle varer, med undtagelse af landbrugsvarer, der  

 udføres mod udbetaling af eksportrestitution mv.
Hvis der benyttes det 4-sidede enhedsdokument som udførselsangivelse, skal  

 rubrikkerne 12, 36, 42, 43 og 45 ikke udfyldes.
Disse rubrikker er ikke  

 medtaget i eksemplar 1-3 i det 8-sidede enhedsdokument.
C.1.2.4.2 Udførselsangivelse, landbrug Angivelsen anvendes for varer under EF's landbrugsordninger, dvs. for  

 varer, for hvilke der kræves udbetalt eksportrestitution.
 Enhedsdokumentets eksemplar 1-3 og forsiden benævnt YM-blanket udfyldes  

 som beskrevet for andre varer.
 I tilknytning hertil skal der afgives supplerende oplysninger til  

 restitutionsformål, jf. bestemmelser fastsat i overensstemmelse med  

 EF-direktoratets EKSPORTØRVEJLEDNING.
C.1.2.5 Indlevering af udførselsangivelse TK art. 161, stk. 5 GB art. 790 Varer, der skal eksporteres, skal som hovedregel angives til udførsel og  

 frigives af toldmyndighederne i den EF-medlemsland, hvor eksportøren er  

 hjemmehørende.
 C.1.2.5.1 Varer, bortset fra landbrugsvarer mod eksportrestitution mv.
For varer under den almindelige udførselsordning, gælder, at varerne og  

 udførselsangivelsen skal frembydes til udførselskontrol ved en told- og  

 skatteregion.
Er alle betingelser opfyldt, frigiver told- og skatteregionen  

 varerne til udførsel.
GB art. 791 og 794 Varer, der ikke er undergivet forbud eller restriktioner, og hvis værdi  

 pr. forsendelse og pr. eksportør ikke overstiger 24.000 kr., kan angives til  

 eksport direkte ved udgangstoldstedet i EF, når eksporten foretages af  

 eksportøren selv.
 C.1.2.5.2 Landbrugsvarer mod eksportrestitution mv.
 For landbrugsvarer, der udføres mod eksportrestitution mv. gælder, at  

 varerne efter særlige regler, som er fastsat på grundlag af  

 kontrolforskrifter i forbindelse med EF's landbrugsordninger, skal  

 kontrolleres på indladningsstedet, dvs. i eller i forbindelse med  

 eksportørens egne lokaler.
Formålet med indladningskontrolformen er, at varerne optælles og  

 kontrolleres i lokaler, der rummer de forhold med hensyn til temperatur,  

 fugtighed mv., der er mest gunstige for varernes holdbarhed.
Det samme hensyn  

 til varernes kvalitetsbevarelse kan ikke tages ved udpakning og kontrol på  

 andre lokaliteter.
 Det er et kontrolkrav, at der mindst 24 timer før varernes indladning i  

 transportmidlet indsendes en skriftlig forudanmeldelse til told- og  

 skatteregionen, evt. pr. telefax.
 Told- og skatteregionen fastsætter formen og indholdet af forudanmeldelsen  

 efter aftale med virksomheden, men anmeldelsen skal dog mindst indeholde  

 følgende oplysninger:
- varekode i henhold til EF-direktoratets EKSPORTØRVEJLEDNING, - vægt, evt. ca.-vægt, - tidspunktet for indladningens påbegyndelse og varernes planlagte afgang  

 fra virksomheden, - ved indladning af varer, hvor indladningen strækker sig over mere end  

 én dag, fx korn mv., oplysning om datoen for indladningens  

 påbegyndelse, indladningens forventede afslutning samt navn og adresse på det  

 lager, silo mv., hvorfra varerne fraføres til eksport.
 Udførselsangivelse, landbrug, skal på det anmeldte indladningstidspunkt  

 foreligge i virksomheden i udfyldt og underskrevet stand, så  

 indladningskontrol kan foretages på grundlag af angivelsens oplysninger.
 Hvis varerne ikke udtages til indladningskontrol, skal  

 udførselsangivelsen, landbrug, indleveres til den told- og skatteregion,  

 hvortil forudanmeldelse er indleveret, og hvor varerne efter de almindelige  

 regler frigives til udførsel.
 Udførselsangivelsen skal indleveres inden varerne afgår til det toldsted,  

 hvor de forlader EF's toldområde eller hvor der startes en EF-forsendelse.
 Skal varerne samtidig angives til fællesskabsforsendelse, følges reglerne  

 herfor, se B.1.
 For virksomheder, der har tilladelse som godkendt afsender eller godkendt  

 eksportør, er forudanmeldelse af eksporten obligatorisk for alle varearter,  

 se beskrivelserne af disse procedurer under de enkelte ordninger, C.1.4.4.
C.1.2.5.3 Antagelsesdato for angivelsen Fællesbestemmelser for alle varer På den dato, hvor varerne frembydes for told- og skatteregionen og angives  

 til udførsel og hvor udførselsangivelsen samtidigt indleveres i underskrevet  

 stand, antager told- og skatteregionen udførselsangivelsen.
Angivelsen  

 forsynes med et grundregistreringsnummer og en dato, der benævnes  

 antagelsesdatoen.
Antagelsesdatoen er satsdato for eventuelle eksportafgifter og  

 restitutionsbeløb.
For at sikre, at antagelsesdatoen for udførselsangivelser  

 til enhver tid fastsættes efter ensartede retningslinier, er antagelsesdatoen  

 altid den dato, hvor varerne ifølge ovenstående er frembudt for told- og  

 skatteregionen.
Supplerende bestemmelser for landbrugsvarer mod eksportrestitution Ved udførsel af landbrugsvarer mod eksportrestitution vil antagelsesdatoen  

 være den dato, der i den skriftlige forudanmeldelse af eksporten er angivet  

 som indladningstidspunkt for varerne.
 I tilfælde, hvor fysisk kontrol på indladningsstedet ikke foretages af  

 told- og skatteregionen, vil antagelsesdatoen blive indsat i  

 udførselsangivelse, landbrug, af told- og skatteregionen, når angivelsen som  

 foreskrevet indleveres med henblik på varernes frigivelse til udførsel.
Det kan forekomme, at indladningen i transportmidlet strækker sig over  

 mere end én dag, fx ved indladning af korn i skibe.
Derfor har  

 EF-Direktoratet bestemt, at antagelsesdatoen for sådanne varer skal  

 fastsættes efter samme regler som for andre varer, dvs. det tidspunkt, hvor  

 indladningen ifølge forudanmeldelsen skal påbegyndes.
 Det er uden betydning, hvor mange dage indladningen varer, eller om  

 indladningsforløbet overskrider en månedsgrænse.
 Antagelsesdatoen er som nævnt sædvanligvis satsdato, dvs. datoen for  

 fastsættelse af eksportafgiftssatser og restitutionssatser mv.
 I tilfælde, hvor der i forbindelse med eksporten fremlægges  

 forudfastsættelsesattester mv., vil satsdatoen dog være fastsat i  

 overensstemmelse med dette dokument.
C.1.2.5.4 Udførsel af varer med jernbane eller post GB art. 793 BKG § 70 For de fleste varer, der angives til udførsel med jernbane eller post, er  

 henholdsvis DSB og Postvæsenet udførselskontrollerende myndighed, og  

 udførselsangivelsen kan derfor indleveres direkte til jernbanen eller  

 postvæsenet.
 Følgende varer, der udføres med jernbane eller post skal dog altid angives  

 til udførsel ved en told- og skatteregion:
- varer, der forsendes efter EF's ordning for EF-forsendelse, - varer, der udføres mod fremlæggelse af TIR- eller ATA-carnet, - spiritus, ethanol og vin med mere end 18 rumfangsprocent alkohol samt  

 tobaksvarer og cigaretpapir, der udføres i uberigtiget stand eller mod  

 godtgørelse af eller fritagelse for told og afgifter, - varer, der udføres til reparation eller anden behandling i udlandet med  

 henblik på efterfølgende genindførsel i uforandret stand mod toldlempelse, - varer, der udføres mod godtgørelse af eller fritagelse for told og  

 afgifter, medmindre told- og skatteregionen har fritaget virksomheden for at  

 frembyde varerne, - varer, for hvilke der kræves udbetalt eksportrestitution, - varer, for hvilke der er fastsat bestemmelser om opkrævning af  

 eksportafgift, - varer, der er licenspligtige eller underkastet andre restriktioner, - varer, for hvilke der opkræves/udbetales udligningsbeløb, - varer, der er omfattet af varefortegnelse A, bilag 1, i  

 Industriministeriets bekendtgørelse om udførsel af visse strategiske varer,  

 benævnt COCOM, - godsregistrerede varer.
C.1.2.5.5 Forudindlevering af udførselsangivelse GB art. 201 Udførselsdokumenter kan indleveres til told- og skatteregionen, inden  

 varerne frembydes til kontrol.
 I den almindelige ekspeditionstid kan forudindlevering finde sted uden  

 særlig tilladelse fra told- og skatteregionen.
 Uden for ekspeditionstiden kan forudindlevering kun finde sted efter  

 tilladelse fra told- og skatteregionen.
Told- og skatteregionen kan fastsætte en tidsfrist for varernes  

 frembydelse.
Efter tidsfristens udløb anses angivelserne for ikke at være  

 indgivet.
C.1.2.5.6 Efterfølgende udstedelse af udførselsangivelser GB art. 795 Varer, der ikke udføres mod eksportrestitution mv.
 Efter anmodning fra virksomheden kan told- og skatteregionen attestere  

 udførselsangivelser, efter at varerne er udført af toldområdet.
 Til bekræftelse af udførslen fremlægges transportdokumentation og  

 dokumentation for, at varerne er ankommet til og indført i modtagerlandet.  

 Endvidere fremlægges dokumentation for, at eksportøren har modtaget betaling  

 eller lignende fra den udenlandske modtager.
 Angivelsen skal forsynes med oplysning om, at den er udstedt  

 efterfølgende.
 C.1.2.5.7 Faktura mv.
TK art. 62 GB art. 221 For varesendinger, hvor den samlede udførselsværdi pr. angivelse  

 overstiger 20.000 kr, skal eksportøren afgive et eksemplar af den udfærdigede  

 faktura.
Fotokopi af fakturaen kan antages.
 Fakturaen skal indeholde oplysninger om:
- eksportørens navn og adresse, - fakturaens dato og nummer, - modtagerens navn og adresse, - kollienes antal, art, mærke og numre og bruttovægt, - en nøjagtig specifikation af sendingens indhold og nettomængde for hver  

 vareart, herunder stykantal, vægt eller mål, - specificeret prisangivelse og leveringsbetingelser.
 Ved udførsel af bøger til private i udlandet kan der ses bort fra kravet  

 om fremlæggelse af faktura, når virksomheden sædvanligvis ikke udsteder  

 faktura men anvender giroindbetalingskort, som følger forsendelsen.
Andre dokumenter Udførselsangivelsen skal endvidere være vedlagt de erklæringer og  

 dokumenter, fx certifikater, attester, tilladelser, licenser og bevillinger,  

 som er foreskrevet i de særlige udførsels- og transiteringsbestemmelser, der  

 af valutamæssige, sundhedsmæssige, sikkerhedsmæssige, veterinære,  

 plantepatologiske eller andre grunde er fastsat for varer af den pågældende  

 art.
 Hvis der i forbindelse med udførslen skal fremlægges kontroleksemplar T5,  

 skal eksemplaret være udfyldt efter bestemmelserne i EF's retsforskrifter.
 Når samme vare frembydes i flere kolli, kan told- og skatteregionen, hvis  

 forholdene taler derfor, kræve, at der fremlægges en pakkeliste over  

 indholdet i hver kolli.
C.1.2.5.8 Efterfølgende aflevering af faktura Danske virksomheder Told- og skatteregionen kan give registrerede eksportører tilladelse til  

 efterfølgende aflevering af faktura ved udførsel af landbrugsvarer og varer  

 omfattet af særlige udførselsbestemmelser, når disse eksportører har  

 tilrettelagt forretningsgangen i deres virksomhed på en sådan måde, at  

 faktureringen ikke sker samtidig med varernes afsendelse.
 Virksomhederne skal efter månedens udgang, og senest den 10. i den  

 efterfølgende måned, aflevere fakturaer for de varer, som er udført efter  

 ordningen i den pågældende måned, og for hvilke der anmodes om  

 eksportrestitution.
 Fakturaerne skal være ledsaget af en meddelelse med oplysninger om  

 SE-nummer, told- og skatteregionens kode, tilladelsens nummer og dato samt  

 den periode fakturaerne vedrører.
 Told- og skatteregionens grundregistreringsnummer og -dato skal anføres på  

 fakturaen/fakturaerne, der vedrører den enkelte udførselsangivelse.
 Nærmere oplysning fås hos told- og skatteregionen.
Udenlandske virksomheder Told- og skatteregionerne kan give udenlandske virksomheder, der er  

 registreret ved regionen, tilladelse til efterfølgende at aflevere faktura  

 for varer, der udføres til udlandet.
 Tilladelsen kan gives til virksomheder, som har tilrettelagt  

 forretningsgangen på en sådan måde, at faktureringen ikke sker samtidig med  

 varernes afsendelse.
C.1.2.6 Toldbehandling til udførsel EF's bestemmelser om udførsel af varer fra EF's toldområde er opbygget som  

 en 2-trins procedure:
- angivelse til udførsel, - frembydelse til udpassage.
C.1.2.6.1 Angivelse til udførsel GB art. 790 Angivelse til udførsel af varer, der skal udføres af EF's toldområde,  

 finder sted efter følgende retningslinier, se C.1.2.5.
 Udførselsangivelsen skal indgives til en dansk told- og skatteregion.
 Når udførselsangivelsen er indleveret til told- og skatteregionen,  

 forsynes den med ekspeditionsnummer og dato.
 Efter afsluttet ekspedition og kontrol, udleverer told- og skatteregionen  

 udførselsangivelsens eksemplar 3 til eksportøren eller dennes repræsentant  

 med attest om, at varerne er frigivet til udførsel.
Ved angivelse af landbrugsvarer til udførsel mod eksportrestitution,  

 udleverer told- og skatteregionen udførselsangivelsens eksemplar 1 til  

 eksportøren.
Dette eksemplar følger varerne til udgangstoldstedet eller  

 forsendelsestoldstedet, hvor det påføres attest om varernes udpassage af EF's  

 toldområde eller angivelse til ordningen for EF-forsendelse.
C.1.2.6.2 Frembydelse til udpassage GB art. 793 Varer, der er frigivet til udførsel, skal sammen med udførselsangivelsens  

 eksemplar 3 frembydes for toldmyndighederne på udgangstoldstedet i EF's  

 toldområde.
For landbrugsvarer mod udbetaling af eksportrestitution skal  

 endvidere angivelsens eksemplar 1 fremlægges.
 Som udgangstoldsted i EF's toldområde betragtes:
- det sidste toldsted inden varerne forlader EF's toldområde, - for varer, der udføres med jernbane, som postforsendelse, ad luftvejen  

 eller ad søvejen, det toldsted, der fører tilsyn med det sted, hvor varerne  

 med henblik på transport til et ikke-EF-land overtages af medlemslandets  

 jernbanevirksomheder eller postmyndigheder, af luftfartsselskaberne eller af  

 rederierne, - for varer, der udføres i rørledninger og for elektricitet, det toldsted,  

 der af det pågældende EF-land er tillagt kompetance som udgangstoldsted for  

 sådanne varer, - det toldsted, hvor varerne henføres under EF's ordning for  

 fællesskabsforsendelse, bortset fra de situationer, hvor  

 fællesskabsforsendelsen alene har til formål at lade varerne transitere  

 EFTA-lande under transport mellem to EF-lande, eller det toldsted, hvor  

 varerne henføres under TIR-transportordningen.
 Hvis udførsels- og forsendelsesangivelser/TIR-carneter indgives til told-  

 og skatteregionen samtidigt, afsluttes udførselsekspeditionen med det samme.
 I forsendelsesangivelsen/TIR-carnetet skal anføres EKSPORT med rødt,  

 hvorved det over for toldmyndighederne på udgangstoldstedet tilkendegives, at  

 varerne i eksportørens hjemland er behørigt toldbehandlet til udførsel.
Udgangstoldstedet kontrollerer, at de frembudte varer er identiske med de,  

 der er tilladt frigivet til udførsel.
Derefter afgives attest om varernes  

 faktiske udførsel af EF's toldområde på bagsiden af udførselsangivelsens  

 eksemplar 3, der tilbageleveres til eksportøren eller dennes repræsentant som  

 dokumentation for udførslen.
 Konstaterer toldmyndighederne på udgangstoldstedet uoverensstemmelser,  

 underrettes eksportørens told- og skatteregion herom.
GB art. 794 Varer, der ikke er undergivet forbud eller restriktioner, og hvis værdi  

 pr. forsendelse og pr. eksportør ikke overstiger 24.000 kr., kan angives til  

 eksport direkte ved udgangstoldstedet i EF, når eksporten forestås af  

 eksportøren selv.
C.1.2.6.3 Øvrige regler for udførsel TK art. 68 og 78 GB art. 239-243 Ved toldbehandling til udførsel er told- og skatteregionen berettiget til  

 at foretage enhver undersøgelse af varerne, der er nødvendig for kontrollens  

 udøvelse, og til uden erstatning at udtage prøver af varerne i det omfang,  

 det er nødvendigt for at undersøge varernes beskaffenhed.
Efter  

 undersøgelsens afslutning er eksportøren, hvis han anmoder om det, berettiget  

 til at få udtagne prøver tilbageleveret i det omfang, de ikke er medgået til  

 undersøgelsen.
 Det påhviler eksportøren eller den der på hans vegne foretager udførslen,  

 at foretage det nødvendige arbejde med ud- og indpakning, vejning og måling  

 mv. af hensyn til undersøgelse af varerne.
 Eksportøren må frembyde varerne for told- og skatteregionen i så god tid,  

 at de nødvendige kontrolforanstaltninger kan gennemføres.
 Udførselsangivelsen med tilhørende bekræftelsesdokumenter kan for varer,  

 der udføres med jernbane eller post, og som ikke skal frembydes for told- og  

 skatteregionen forinden udførslen, indleveres direkte til jernbanen eller  

 postvæsenet.
Når jernbanestationen eller posthuset har modtaget varerne til udførsel og  

 forsynet enhedsdokumentets eksemplar 2 og 3 med attest herom, bliver  

 eksemplar 3 udleveret af jernbanen eller postvæsenet til eksportøren eller  

 dennes repræsentant.
Jernbanen eller posthuset sørger for, at  

 udførselsangivelsens eksemplar 2 bliver afleveret til told- og  

 skatteregionen.
 Ved udførsel med jernbane og post af varer, som forinden udførslen skal  

 frembydes for told- og skatteregionen, se C.1.2.5.4, skal udførselsangivelsen  

 med tilhørende bekræftelsesdokumenter indleveres til den told- og  

 skatteregion, i hvis distrikt jernbanestationen/posthuset er beliggende.
Told- og skatteregionen påtegner enhedsdokumentet med oplysning om, at  

 varerne er frigivet til udførsel.
Eksemplar 2 og 3 udleveres til eksportøren  

 eller dennes repræsentant til fremlæggelse for jernbanen eller postvæsenet.
Når jernbanestationen eller posthuset har modtaget varerne til udførsel,  

 forsynes enhedsdokumentets eksemplar 2 og 3 med attest herom og eksemplar 3  

 tilbageleveres til eksportøren eller dennes repræsentant.
Jernbanen eller  

 posthuset vil sørge for, at udførselsangivelsens eksemplar 2 bliver afleveret  

 til told- og skatteregionen.
C.1.2.7 Annullering af udførselsekspedition GB art. 796 Hvis varer, der er frigivet til eksport, ikke forlader EF's toldområde,  

 skal den told- og skatteregion, der har frigivet varerne til udførsel, straks  

 underrettes herom.
 Eksemplar 3 af eksportangivelsen eller edb-udskrifter mv. skal straks  

 tilbageleveres til denne region.
C.1.3 Lettelser i deklarationspligten GB art. 279-280 Tærskelværdiordningen Lettelsen i deklarationspligten omfatter varer, der udføres her fra landet  

 med en værdi pr. vareart/varekode på 6.500 kr. eller derunder og med en  

 nettovægt på 1.000 kg eller derunder.
Ved udførsel af varer til Færøerne og  

 Grønland er værdigrænsen for anvendelse af ordningen dog fastsat til 3.000  

 kr. pr. vareart/varekode.
 Hvis udførselsangivelsen også benyttes som forsendelsesangivelse, og  

 dokumentet skal udfyldes ved gennemskrivning, kan ordningen kun benyttes,  

 hvis kravene til forsendelsdokumentets udfyldning, blandt andet med hensyn  

 til varebeskrivelse, opfyldes.
For visse varer/ekspeditionstyper er det af told- og afgiftsmæssige  

 årsager ikke muligt at afskaffe en del af oplysningerne.
Disse  

 varer/ekspeditioner er dog ikke udelukket fra ordningen, men lettelserne er  

 begrænsede.
C.1.3.1 Ekspeditioner med begrænsede lettelser Ekspeditioner med begrænsede lettelser vedrører:
- varer, for hvilke der gælder særlige udførselsbestemmelser af  

 sundhedsmæssige, sikkerhedsmæssige, veterinære, plantepatologiske eller andre  

 grunde.
Det drejer sig hovedsageligt om varer, der i Brugstariffens rubrik  

 Varebestemmelser under udførsel, U, er markeret med et tal eller et bogstav, - punktafgiftspligtige varer, der udføres af punktafgiftsregistrerede  

 virksomheder, - varer, der er omfattet af EF's markedsordninger for landbrugsvarer mv., - varer, der udføres fra aktiv forædling, fra forarbejdning under  

 toldkontrol eller til passiv forædling, - varer, der fraføres oplag, herunder lagre i Københavns Frihavn og  

 provinteringsvirksomheder, - varer, der er bestemt til genindførsel, fx vareprøver og varer til  

 demonstration, afprøvning eller i udvalg.
 Ved disse ekspeditioner er man fritaget for at udfylde følgende rubrikker  

 i udførselsangivelsen:
18 Transportmidlets nationalitet, 19 Container, 21 Grænseoverskridende transportmiddel, 25 Transportmåde, 29 Udgangstoldsted.
 Øvrige rubrikker skal udfyldes på normal måde.
C.1.3.2 Ekspeditioner med maksimale lettelser Ved de øvrige ekspeditionstyper er man fritaget for at angive de fleste  

 oplysninger.
Der skal kun udfyldes følgende rubrikker:
2 Afsender, 5 Vareposter, 17a Bestemmelsesland, 31 Varebeskrivelse, 32 Varepost nr., 38 Nettomasse, 46 Statistisk værdi, 54 Underskrift.
 Ved udførsel af godsregistrerede varer skal rubrik 40 og eventuelt rubrik  

 44, overskydende godsregistreringsnumre, udfyldes.
C.1.3.3 Flere varer på samme angivelse Omfatter en angivelse flere forskellige varer/varekoder forholdes  

 forskelligt afhængigt af, om alle varer hver især har en værdi på 6.500 kr og  

 derunder og samtidig er berettiget til maksimale lettelser, jf. ovenfor,  

 eller om en eller flere varer har en værdi over 6.500 kr., respektive ikke er  

 berettiget til maksimale lettelser.
Alle varer berettiget Varerne kan angives samlet, dvs. som én varepost med den samlede  

 værdi og den samlede nettovægt.
Såfremt der ikke findes en dækkende  

 betegnelse, angives varerne under betegnelsen andre varer.
En eller flere varer er ikke berettiget Varerne kan ikke angives på samme angivelse.
Såfremt dette ønskes, kan den  

 tidligere tærskelværdiordning indtil videre benyttes, se nedenfor.
C.1.3.4 Tidligere tærskelværdiordning Den oprindelige tærskelværdiordning, gældende indtil oktober 1989, har  

 mere begrænsede lettelser, idet alle rubrikker med enkelte undtagelser skal  

 udfyldes.
Den omfatter kun de varer/ekspeditioner, der ifølge ovenstående er  

 berettiget til maksimale lettelser.
 Ordningen kan indtil videre bruges ved ekspeditioner, hvor kun en del af  

 varerne er omfattet af ordningen.
 Der gælder følgende afvigelser fra de almindelige udfyldningsregler til  

 nævnte rubrikker:
31 Varebeskrivelsen anføres som andre varer, 33 Varenummeret anføres som 9990.99.02.0, 34a Oprindelsesland anføres som 008.
 Er flere af varerne omfattet af lettelsen, kan de angives samlet, således  

 at:
35 Bruttomassen angives samlet, 38 Nettomassen angives samlet, 46 Statistisk værdi angives samlet.
C.1.4 Forenklede procedurer TK art. 76 EF-reglerne omfatter forskellige forenklede angivelses- og  

 procedureregler, der kan anvendes i forbindelse med udførsel af varer.
 Endvidere kan virksomhederne på nærmere fastsatte betingelser blive  

 tilsluttet Told*Skat's edb-løsninger.
 Fælles for samtlige forenklede løsninger er, at der skal indhentes  

 tilladelse hos told- og skatteregionen til at anvende ordningerne.  

 Tilladelserne indeholder beskrivelse af de fordele og betingelser, der er  

 knyttet til ordningerne samt det ansvar over for told- og  

 skattemyndighederne, som påhviler virksomheder, blandt andet om overholdelse  

 af visse regnskabs- og kontrolforskrifter.
 I det følgende er kort beskrevet de almindeligt anvendte forenklede  

 ordninger og de begrænsninger, der er knyttet hertil.
C.1.4.1 Periodeangivelser på EF's enhedsdokument GB art. 282 Registrerede eksportører, der regelmæssigt eksporterer varer, kan få  

 tilladelse til at afgive en samlet opgørelse over udførte varer for en  

 nærmere fastsat periode, normalt en måned.
Opgørelsen afgives på EF's  

 enhedsdokument.
 Ved hver udførsel skal en forenklet udfyldt udførselsangivelse sammen med  

 varerne frembydes for den udførselskontrollerende told- og skatteregion, og  

 udførselsprocedurerne skal følges, se C.1.2.6.
 Den forenklede angivelse består af enhedsdokumentets eksemplar 3.  

 Dokumentet udfyldes efter regler fastsat af told- og skatteregionen, men  

 følgende rubrikker skal altid være udfyldt:
1. Angivelse, 2. Afsender/Eksportør, 14. Klarerer, 17. Bestemmelsesland, 28. Finansielle oplysninger, 31. Kolli og varebeskrivelse, 33. Varekode, 38. Nettomasse i kg, 44. Supplerende oplysninger, 54. Sted, dato og underskrift.
 I rubrik 28 anføres oplysning om fakturanummer og -dato, og i rubrik 44  

 skal anføres: Forenklet procedure - periodeangivelse, samt nummer og dato på  

 den udstedte tilladelse.
Ved udførsel direkte fra Danmark, kan virksomhederne, i stedet for EF's  

 enhedsdokument, anvende en specifikation i ét eksemplar, hvis indhold  

 og udformning skal være godkendt af told- og skatteregionen.
Der vil  

 sædvanligvis kunne anvendes en af virksomheden udstedt faktura eller andet  

 forretningsdokument.
 Tilladelse til periodeangivelse kan ikke opnås ved udførsel af følgende  

 varer:
- varer, der er omfattet af EF's landbrugsordninger, og som udføres mod  

 restitution, monetære udligningsbeløb, licens eller for hvilke der er fastsat  

 bestemmelser om opkrævning af eksportafgift mv., - varer, for hvilke der af sundhedsmæssige, sikkerhedsmæssige, veterinære  

 eller andre grunde gælder særlige udførselsbestemmelser eller for hvilke der  

 er fastsat andre handelsmæssige bestemmelser samt varer fra aktiv forædling  

 og varer mod toldgodtgørelse.
C.1.4.2 Særlige periodeangivelser Registrerede eksportører kan få tilladelse til at undlade at afgive  

 udførselsangivelse ved hver enkelt udførsel af:
- frimærker og mønter til samlerbrug, bøger, noder, kataloger, prislister,  

 plakater, brugsanvisninger og andre tryksager, for så vidt de enkelte  

 forsendelser har en salgsværdi på under 5.000 kr., - småforsendelser omfattende andre varer end frimærker, mønter og bøger  

 mv., hvis udførselsværdien ikke overstiger 6.500 kr.
For udførsler til  

 Grønland og Færøerne må værdien for varer henhørende under samme varekode  

 højst udgøre 3.000 kr., - varer, der i erhvervsmæssigt øjemed udføres som håndbagage eller  

 medføres i et privat motorkøretøj.
Virksomhederne kan på visse betingelser  

 holde udførslen af sådanne varer uden for den momspligtige omsætning, blandt  

 andet under forudsætning af, at der fremlægges attest fra toldmyndighederne i  

 indførselslandet for, at varerne er indført der.
Endvidere er der visse  

 regnskabsmæssige krav.
 Tilladelserne er betinget af, at der for hver måned afleveres oplysninger  

 om de foretagne udførsler.
C.1.4.3 Angivelse til udførsel via edb GB art. 222-224 On-line Registrerede virksomheder kan blive tilsluttet Told*Skat's on-line  

 eksportsystem, hvor man kan vælge mellem batch-løsningen med periodisk  

 filoverførsel og terminalløsningen, computer til computer.
Magnetbånd-/diskette Registrerede virksomheder kan få tilladelse til at aflevere  

 eksportoplysninger periodisk på magnetbånd eller diskette.
Told- og skatteregionens tilladelse er betinget af forudgående test af  

 dele af virksomhedens edb-systemer og godkendelse af en prøvediskette/bånd  

 fra eksportørens edb-anlæg, ledsaget af et uredigeret prøveprint med  

 oplysningerne på prøvemediet.Fællesregler for edb-løsningerne Edb-løsningerne kan med fordel anvendes af virksomhederne, især i  

 tilfælde, hvor virksomhedens eget edb-system er indrettet således, at  

 allerede eksisterende oplysninger i forretningsregnskabet kan genbruges ved  

 indberetning af eksportoplysninger til Told*Skat's edb-system.
 For edb-løsningerne gælder, at disse kan anvendes ved udførsel af de  

 fleste varer, indtil videre med undtagelse af:
- varer, der er omfattet af EF's landbrugsordninger, og som udføres mod  

 restitution, monetære udligningsbeløb, licens eller for hvilke der er fastsat  

 bestemmelser om opkrævning af eksportafgift mv., - varer, for hvilke der af sundhedsmæssige, sikkerhedsmæssige, veterinære  

 eller andre grunde gælder særlige udførselsbestemmelser eller for hvilke der  

 er fastsat andre handelsmæssige bestemmelser samt varer fra aktiv forædling  

 og varer mod toldgodtgørelse.
I forbindelse med de enkelte udførsler gælder, at eksportoplysningerne  

 skal være indsat i virksomhedens edb-system inden varerne kan angives til  

 udførsel.
For så vidt angår on-line terminalløsningen skal der endvidere være  

 modtaget tilbagesvar fra Told*Skat's edb-system om, at oplysningerne er  

 accepteret i systemet.
 Varerne skal angives til udførsel ved told- og skatteregionen under  

 samtidig fremlæggelse af et af følgende dokumenter i underskrevet stand, der  

 er udskrevet fra virksomhedens edb-system, og som indeholder de  

 eksportoplysninger, der er indberettet af virksomheden:
- eksemplar 3 af EF's enhedsdokument, - et print, udskrevet på laserprinter eller lignende, og som er opbygget,  

 rubriceret og udfyldt som EF's enhedsdokument, - en printmodel, særligt fremstillet af Told- og Skattestyrelsen, som er  

 opbygget efter rubriceringen i EF's enhedsdokument, og som på dansk, tysk,  

 engelsk og fransk tilkendegiver at være et godkendt udførselsdokument.
 Herefter skal de almindelige udførselsprocedurer følges, se C.1.2.6.
I tilfælde, hvor udpassagen fra EF's toldområde finder sted direkte fra  

 Danmark, kan i stedet for ovennævnte edb-udskrifter fremlægges en mere  

 uformel udskrift fra virksomhedens edb-system, der indeholder de samme  

 oplysninger.
Nærmere oplysninger fås hos told- og skatteregionen.
 Eksemplar 3 af udførselsangivelsen/edb-printet, med diverse attestationer,  

 indgår i virksomhedens eksportdokumentation.
C.1.4.4 Godkendt afsender/godkendt eksportør Told- og Skatteregionen kan give eksportører og speditører mv. tilladelse  

 til:
- at forsende varer som godkendt afsender iht.
EF's forsendelsesordning,  

 se B.1, - at udføre varer som godkendt eksportør iht.
EF-reglen om udførsel af  

 varer.
C.1.4.4.1 Godkendt afsender Told- og skatteregionerne kan meddele eksportører og speditører mv.  

 tilladelse til at forsende varer som godkendt afsender i henhold til EF's  

 forsendelsesordning, se B.1. For speditører mv., kan tilladelse indtil videre  

 gøres betinget af, at virksomheden er tilsluttet eller samtidig tilslutter  

 sig en af Told*Skat's edb-løsninger.
 Om de nærmere regler om anvendelse af EF's forsendelsesordning, herunder  

 om sikkerhedsstillelse og toldforsegling af transporter mv., se B.1.
Begrænsninger Ordningen kan indtil videre ikke anvendes ved udførsel/forsendelse af  

 følgende varer:
- spiritus, vin, frugtvin, tobaksvarer og cigaretpapir samt benzin, - varer, for hvilke der af sundhedsmæssige, sikkerhedsmæssige, veterinære  

 eller andre grunde gælder særlige udførselsbestemmelser.
Udstedelse af tilladelse Ansøgning om tilslutning til ordningen skal indsendes til og behandles af  

 den told- og skatteregion, hvor virksomheden er registreret.
 Tilladelsen gælder herefter for alle virksomhedens afdelinger, men særlige  

 aftaler, udover hvad de almindelige regler foreskriver, skal indgås med de  

 told- og skatteregioner, hvorunder de enkelte afdelinger hører.
 Tilladelserne indeholder de nærmere regler for anvendelse af ordningen.
 Tilladelserne er forskellige alt efter, om de skal udstedes til  

 eksportører eller speditører, og om de skal anvendes til forsendelse af  

 almindelige varer eller landbrugsvarer mod eksportrestitution.
 I sidstnævnte tilfælde er de særlige FEOGA-kontrolregler, herunder krav om  

 forudanmeldelse af forsendelserne og forhøjet sikkerhedsstillelse, indbygget  

 i tilladelserne.
 Tilladelserne giver virksomheden mulighed for selv at udstede  

 udførselsangivelser, forsendelsesangivelser, T-2 L-dokumenter samt  

 kontroleksemplarer T-5, uden at fremlægge disse for regionen, samt til at  

 udføre og forsende varerne uden told- og skatteregionens mellemkomst.
Godkendte afsendere skal i en særlig fortegnelse registrere udstedte  

 angivelser/dokumenter.
Fortegnelsen kan udskrives via edb, og skal som et  

 minimum indeholde de anførte oplysninger, som er beskrevet i tilladelserne.
 Fortegnelserne opbevares i virksomheden, og udleveres på forlangende til  

 told- og skatteregionen.
Forinden tilladelse udstedes, skal virksomheden enten have stillet  

 sikkerhed i henhold til EF's forsendelsesordning eller udelukkende have  

 forsendelser omfattet af fritagelsesbestemmelserne, fx ved skibsforsendelser  

 fra dansk havn til en havn i et EFTA-land, hvor forsendelsesangivelsen  

 afsluttes.
Endvidere skal der for speditører mv. eventuelt være truffet  

 aftale om godkendelse af edb-systemet vedrørende on-line eller  

 magnetbånd/disketteproceduren.
Der skal være truffet aftale om plombering.
Plomberne skal være godkendt  

 af told- og skatteregionen og virksomhederne kan for tiden anvende følgende  

 plombetyper:
- Tyden Seal, der fra leverandørens side er fortløbende nummereret og  

 ipræget virksomhedens SE-nummer, - Rulleplomber, dvs. de traditionelle toldplomber, der påsættes omkring en  

 godkendt snøre med en plomberetang, som er forsynet med et  

 identifikationsmærke på 4 eller 5 cifre.
Mærket består af told- og  

 skatteregionskoden efterfulgt af en bogstav-/talkombination, fx 42A16. Dette  

 mærke præges i plomben i forbindelse med påsætning.
For visse udførsler af kødvarer, bliver der fra slagterivirksomheden påsat  

 en særlig veterinærforsegling af mærket One-seal.
Denne forsegling kan ikke  

 erstatte den forsegling, der skal anvendes ved forsendelse af varer.
Forsendelsesangivelser og udførselsangivelser skal i rubrik C, og  

 kontroleksemplarer T5 i rubrik A, forsynes med et særligt stempel, som er  

 godkendt af regionen.
I visse situationer kan regionen fastsætte, at stemplet  

 skal anbringes i rubrik A i samtlige angivelser.
Stemplet skal i henhold til  

 EF's bestemmelser være fremstillet af metal og skal indeholde følgende  

 oplysninger:
- Told*Skat's bomærke eller "DK", - regionens navn, - løbenummer, - udstedelsesdato, - virksomhedens navn, - tilladelsens nummer.
 Told- og skatteregionen kan godkende, at stemplet istedet er fortrykt på  

 dokumenterne.
 Tilladelser bliver ved udstedelsen tildelt et nummer, der efter  

 tilladelsens art kan bestå af et bogstav eller en bogstav-/talkombination,  

 efterfulgt af et 3-cifret nummer, der starter fra nummer 010.
I tilfælde, hvor tilladelser er udstedt efter tidligere modeller eller  

 nummersystemer, bliver tilladelserne ikke ændret, bl.a. af hensyn til, at  

 virksomhederne kan beholde de særligt fremstillede metalstempler, der kræves  

 til ordningen.
Nærmere om disse stempler er beskrevet omkring EF's  

 forsendelsesordning, se B.1.
 Ved edb-udskrivning af angivelser, kan virksomhederne blive fritaget for  

 at underskrive angivelsen.
C.1.4.4.1.1 Forudanmeldelse af forsendelser Varer, der ikke er omfattet af EF's landbrugsordninger Inden en forsendelse afgår, skal der ske en anmeldelse af den forestående  

 ekspedition til den told- og skatteregion, i hvis distrikt varerne indlades  

 til forsendelse.
Anmeldelsen skal som hovedregel ske inden for normal  

 ekspeditionstid.
Anmeldelsen skal indeholde oplysning om forsendelsens  

 indhold og angivelsens løbenr. samt forventet afgangstidspunkt.
Der kan fastsættes særlige krav til tidspunkter for anmeldelse, hvor fx  

 den godkendte afsenders beliggenhed kan begrunde en tidlig anmeldelse eller  

 ved forsendelse af følsomme varer.
Der gælder særlige regler for  

 forudanmeldelse af landbrugsvarer, se nedenfor.
Forudanmeldelsens form aftales med told- og skatteregionen.
Telefonisk  

 anmeldelse kan normalt accepteres.
Hvis en forsendelse indeholder varer, der  

 ønskes genudført fra en midlertidig indførselsordning eller udførsel af varer  

 efter ordningerne for godtgørelse af eller fritagelse for importafgifter samt  

 aktiv eller passiv forædling, skal anmeldelsen ske skriftligt, evt. via  

 telefax.
Anmeldelserne skal indeholde supplerende oplysninger om, at  

 udførslen sker efter en nærmere anført toldfritagelsesordning.
Har virksomheden indladninger flere forskellige steder i landet, kan der  

 ske forudanmeldelse til den told- og skatteregion, hvor sidste indladning  

 finder sted.
Dette betyder, at en eventuel foretaget fysisk varekontrol vil  

 omfatte samtlige varer i transportmidlet.
 Særlige regler for landbrugsvarer mod eksportrestitution mv.
 Virksomheder, der forsender landbrugsvarer mod udbetaling af  

 eksportrestitution mv., skal mindst 24 timer inden indladning af varerne i  

 det pågældende transportmiddel påbegyndes, skriftligt underrette told- og  

 skatteregionen om den forestående ekspedition.
 Told- og skatteregionerne kan fastsætte formen og indholdet af  

 forudanmeldelsen efter aftale med virksomheder, men anmeldelsen skal dog  

 mindst indeholde følgende oplysninger:
- varekode i henhold til EF-Direktoratets EKSPORTØRVEJLEDNING, - vægt, evt. ca.-vægt, - Tidspunktet for varernes forsendelse, for indladningens påbegyndelse og  

 afgang fra virksomheden, - ved indladning af varer, hvor indladningen strækker sig over mere end  

 én dag, fx korn mv., oplysning om datoen for indladningens  

 påbegyndelse, indladningens forventede afslutning samt navn og adresse på det  

 lager, silo mv., hvorfra varerne fraføres til eksport.
 Har virksomheden indladninger flere forskellige steder i landet, kan der  

 ske forudanmeldelse til den told- og skatteregion, hvor sidste indladning  

 finder sted.
 Dette sted betragtes som indladningssted for det samlede vareparti, og  

 udførselsangivelse, landbrug, skal omfatte det samlede vareparti.
 Eventuel fysisk kontrol vil da omfatte hele ladningen i det pågældende  

 transportmiddel.
C.1.4.4.1.2 Antagelsesdato for angivelsen Fællesbestemmelser for alle varer På det tidspunkt, der er forudanmeldt som indladningstidspunktet eller på  

 et kontroltidspunkt, der er aftalt med told- og skatteregionen, skal  

 udførselsangivelsen være udfyldt og underskrevet, så udførselskontrol kan  

 foretages.
På dette tidspunkt anses varerne at være frembudt for told- og  

 skatteregionen.
Antagelsesdatoen er satsdato for eventuelle eksportafgifter og  

 restitutionsbeløb.
For at sikre, at antagelsesdatoen for udførselsangivelser  

 til enhver tid fastsættes efter ensartede retningslinier, er antagelsesdatoen  

 altid den dato, hvor varerne ifølge ovenstående er frembudt for told- og  

 skatteregionen.
 Den dato, som virksomheden, der udsteder forsendelses- og  

 udførselsangivelser mv. som godkendt afsender, skal anføre i det godkendte  

 stempel, skal derfor fastsættes efter ovenstående regler.
Supplerende bestemmelser for landbrugsvarer mod eksportrestitution Ved udførsel af landbrugsvarer mod eksportrestitution forekommer det, at  

 indladningen i transportmidlet strækker sig over mere end én dag, fx  

 ved indladning af korn i skibe.
Derfor har EF-Direktoratet bestemt, at  

 antagelsesdatoen for sådanne varer skal fastsættes efter samme regler som for  

 andre varer, dvs. som det tidspunkt, hvor indladningen ifølge  

 forudanmeldelsen skal påbegyndes.
 Det er herefter uden betydning, hvor mange dage indladningen varer, eller  

 om indladningsforløbet overskrider en månedsgrænse.
 Antagelsesdatoen er som nævnt sædvanligvis satsdato, dvs. datoen for  

 fastsættelse af told- og afgiftssatser, eksportafgiftssatser og  

 restitutionssatser mv.
 I tilfælde, hvor der i forbindelse med eksporten fremlægges  

 forudfastsættelsesattester mv., vil satsdatoen dog være fastsat i  

 overensstemmelse med dette dokument.
C.1.4.4.1.3 Samlesendinger Andre varer end landbrugsvarer mod eksportrestitution mv.
 Hvis forsendelsen foretages af en speditør, og indladningerne sker fra  

 flere forskellige eksportører, der afgiver hver sin udførselsangivelse, kan  

 speditøren vælge at forudanmelde samtlige varer for told- og skatteregionen  

 på sidste indladningssted, hvor fællesskabsforsendelse oftest påbegyndes.
 Speditøren accepterer herved, at en eventuel fysisk kontrol omfatter  

 samtlige varer i transportmidlet.
 Landbrugsvarer mod eksportrestitution mv.
 Hvis forsendelsen foretages af en speditør, og indladningerne sker fra  

 flere forskellige eksportører, der afgiver hver sin udførselsangivelse,  

 landbrug, skal forudanmeldelse ske til samtlige berørte told- og  

 skatteregioner.
 Regionerne kan give tilladelse til, at eventuel fysisk kontrol kan foregå  

 på det sidste indladningssted, eller hvor EF-forsendelsen påbegyndes.
 De enkelte forudanmeldelser skal indeholde oplysning om, hvor den fysiske  

 kontrol ønskes foretaget.
 Kontrollen omfatter den samlede sending, hvorfor samtlige  

 udførselsangivelser, landbrug, skal foreligge færdigudfyldt og underskrevet  

 senest på det tidspunkt, hvor sidste indladning påbegyndes og varerne tages  

 under fællesskabsforsendelse.
 Det kan tillades, at der på de enkelte indladningssteder, i stedet for  

 udførselsesangivelse, landbrug, foreligger et handelsdokument eller andet  

 administrativt dokument i 2 eksemplarer, indeholdende de oplysninger, som  

 kræves i udførselsangivelse, landbrug.
 Dokumentet skal være dateret og underskrevet af en ansvarlig person i  

 virksomheden.
 Eksemplar 1 af handelsdokumentet følger varerne frem til det sidste  

 indladningssted, hvor udførselsangivelse, landbrug, for den samlede sending  

 skal foreligge.
Eksemplar 2 af handelsdokumentet opbevares på indladningsstedet.
Bliver  

 der foretaget fysisk kontrol, udleveres dette eksemplar til told- og  

 skatteregionen.
 Foretager told- og skatteregionen ikke fysisk kontrol af den samlede  

 varesending, indsendes handelsdokumenterne sammen med forsendelsesangivelsens  

 eksemplar 1, evt. kopieksemplar af kontroleksemplar T5 og YM-dokumenter til  

 den told- og skatteregion, hvor sidste indladningssted er beliggende.
 Varerne skal af eksportvirksomhederne kolliplomberes under transporten her  

 i landet, hvis dette er foreskrevet for de pågældende varer.
C.1.4.4.1.4 Indladningskontrol Hvis en forsendelse af told- og skatteregionen udtages til  

 indladningskontrol, vil denne kontrol som hovedregel blive foretaget i  

 forbindelse med det angivne indladningstidspunkt.
 Hvis kontrol ikke er varslet over for virksomheden eller påbegyndt inden  

 det anmeldte tidspunkt for varernes afgang fra virksomheden, er virksomheden  

 berettiget til at påbegynde transporten.
 I de tilfælde, hvor eksportøren har foretaget afskrivning på  

 eksportlicenser/forudfastsættelsesattester, afgiver told- og skatteregionen  

 attest herom og angivelsens grundregistreringsnummer påføres.
 En godkendt afsender kan udstede duplikater af udstedte angivelses-/T-2 L  

 dokumenter efter reglerne i EF's forsendelsesordning, se B.1. Eksemplar 1 af  

 et duplikat af en forsendelsesangivelse skal indsendes til told- og  

 skatteregionen.
 Efterfølgende udstedelse af angivelser skal i alle tilfælde foretages af  

 told- og skatteregionen.
C.1.4.4.2 Godkendt eksportør GB art. 283-287 Told- og skatteregionerne kan meddele eksportører og speditører mv.  

 tilladelse til at udføre varer som godkendt eksportør i henhold til EF's  

 regler om udførsel af varer.
 Tilladelserne kan anvendes ved udførsel af varer fra eksportørens hjemsted  

 til ikke-EF lande, enten direkte fra Danmark eller via et andet  

 EF-medlemsland.
 Ansøgning om tilladelse og eventuel tilslutning til Told*Skat's  

 edb-løsninger følger samme regler som for Godkendt afsender, se C.1.4.4.1.
Godkendte eksportører kan udstede udførselsangivelse eller  

 udførselsangivelse, landbrug, og afsende varerne uden told- og  

 skatteregionens mellemkomst.
Det stempel, der anvendes for ordningen, har  

 samme indhold mv. som for godkendte afsendere, hvorfor dette kan anvendes til  

 begge ordninger efter aftale med told- og skatteregionen.
 Der gælder samme regler som for godkendt afsender-ordningen på følgende  

 punkter:
- vareområde og begrænsninger, - forudanmeldelse, - særlige regler for landbrugsvarer Der er intet krav om plombering og sikkerhedsstillelse i medfør af  

 ordningen.
 Andre varer end landbrugsvarer mod eksportrestitution mv.
 Ved hver enkelt udførsel skal udførselsangivelsens eksemplar 3 eller en  

 edb-udskrift, forsynet med underskrift samt det særlige stempel, ledsage  

 varerne til udgangstoldstedet ved EF's ydre grænse, hvor varerne frembydes  

 til udpassagekontrol, jf. de almindelige regler herom, se C.1.2.6.2.
 Landbrugsvarer mod eksportrestitution mv.
Landbrugsvarer mod udbetaling af eksportrestitution kan kun udføres under  

 ordningen, når udførslen foregår direkte fra dansk havn/lufthavn.
I andre  

 tilfælde skal varerne forsendes efter ordningen for EF-forsendelse.
 Der kan indtil videre udstedes tilladelse som godkendt eksportør til  

 eksportvirksomheder, der afsender varer fra et indladningssted, hvorefter  

 varerne, inden udpassagen fra Danmark, overdrages til en speditør, der  

 påbegynder en fællesskabsforsendelse for varerne.
Både ved direkte udførsel fra Danmark og i sidstnævnte situation skal  

 udførselsangivelsens eksemplar 1 medfølge transporten.
Eksemplar 1 bliver af  

 toldmyndighederne på udgangstoldstedet/forsendelsestoldstedet returneret til  

 told- og skatteregionen på indladningsstedet med attest om, at varerne enten  

 er udført af EF's toldområde eller er indladet i et transportmiddel under  

 EF's forsendelsesordning.
 Når told- og skatteregionen har modtaget udpassageattest i form af  

 udførselsangivelsens eksemplar 1 fra udgangstoldstedet, indsender told- og  

 skatteregionen YM-blanketten til EF-Direktoratet med den overførte  

 udpassageattest.
 Eksportører af landbrugsvarer under ordningen for godkendt eksportør kan  

 undlade at medsende udførselsangivelsens eksemplar 3 til udgangstoldstedet.  

 Dette eksemplar indsendes i stedet til told- og skatteregionen sammen med  

 YM-blanketter og udførselsangivelsens eksemplar 2, hvorefter den modtages  

 retur med told- og skatteregionens registreringsnummer påført.
 Dette har betydning for virksomhedens eventuelle senere henvendelse til  

 told- og skatteregionen vedrørende ekspeditionen.
Delsendinger og samlesendinger For alle varer, der angives til udførsel af eksportøren selv, og som  

 afhentes på forskellige indladningssteder som delsendinger gælder, at  

 forudanmeldelse kan ske til told- og skatteregionen på sidste  

 indladningssted.
 Det samme gælder for varer, der ikke er omfattet af reglerne om udførsel  

 mod udbetaling af eksportrestitution, når udførslen foretages af en speditør,  

 og varerne som samlesending afhentes hos forskellige eksportører.
 Når denne fremgangsmåde vælges, accepterer eksportøren/speditøren, at  

 eventuel fysisk kontrol vil omfatte samtlige varer i transportmidlet.
 For landbrugsvarer, der udføres mod udbetaling af eksportrestitution,  

 gælder de samme regler for samlesendinger, som beskrevet for godkendte  

 afsendere, se C.1.4.4.1.3.
Indladningskontrol Der gælder de samme regler for indladningskontrol, som beskrevet for  

 godkendte afsendere, se C.1.4.4.1.4.
C.1.4.4.3 Gebyr BKG §§ 127-133 Der opkræves gebyr for ekspedition uden for told- og skatteregionernes  

 normale ekspeditionstid efter de til enhver tid gældende regler og takster.
Hvis anmeldelsen foretages inden for almindelig ekspeditionstid og  

 forsendelsen ikke indebærer told- og skatteregionens medvirken, opkræves ikke  

 gebyr.
Hvis forsendelsen indebærer told- og skatteregionens medvirken,  

 herunder ved udførsels- eller indladningskontrol uden for almindelig  

 ekspeditionstid, opkræves gebyr.
 Hvis anmeldelsen undtagelsesvis foretages uden for almindelig  

 ekspeditionstid, opkræves der altid gebyr.
C.1.5 Særlige ekspeditioner I det følgende beskrives anvendelsesreglerne for udførsel ved:
- eksportoplag, se C.1.5.1, - provianteringsvirksomhed, se C.1.5.2, - importoplag og toldoplag, se C.1.5.3, - turistsalg, se C.1.5.4.
C.1.5.1 Eksportoplag Ved tilførsel og fraførsel af varer anvendes udførselsangivelse, landbrug,  

 reglerne om eksportoplag i øvrigt, se C.3.
Tilførsel Udførselsangivelsen skal indleveres til den told- og skatteregion, hvor  

 oplaget er beliggende, samtidig med at varerne frembydes til kontrol.
 Udførselsangivelsen ekspederes af told- og skatteregionen efter følgende  

 retningslinier:
- YM-blanketten indsendes til EF-Direktoratet, - eksemplar 1 sendes til den told- og skatteregion, hvor  

 oplæggeren/eksportøren er registreret, hvis dette ikke er sammenfaldende med  

 oplagets adresse, - eksemplar 2 forbliver ved told- og skatteregionen, - eksemplar 3 udleveres til oplagsvirksomheden/bevillingshaveren til brug  

 ved dennes regnskabsførelse og til brug og ved udfærdigelse af  

 fraførselsangivelse.
Fotokopi sendes til oplæggeren.
 Eventuel licens eller forudfastsættelsesattest udleveres til oplæggeren  

 eller dennes repræsentant.
Fraførsel Når kontrollen med fraførslen er gennemført, fordeles udførselsangivelsen  

 med bilag således:
- YM-blanketten indsendes til EF-Direktoratet, - eksemplar 1 sendes til den told- og skatteregion, hvor  

 oplæggeren/eksportøren er registreret, hvis dette ikke er sammenfaldende med  

 oplagets adresse, - eksemplar 2 forbliver ved told- og skatteregionen, - eksemplar 3 udleveres til oplæggeren/eksportøren, medens en fotokopi af  

 eksemplar 3 udleveres til bevillingshaveren til brug ved dennes  

 regnskabsførelse.
 Efter varernes fraførsel forsynes eksemplar 2 af den udførselsangivelse  

 det er afgivet ved oplæggelse, med påtegning om den pågældende fraførsels  

 ekspeditionsnummer.
 Er der ved udførslen fremlagt kontroleksemplar T5, ekspederes eller efter  

 de almindelige regler.
 Hvis varerne forsendes med bil til steder uden for EF via andre EF-lande  

 efter EF's forsendelsesordning, skal der endvidere sammen med  

 udførselsangivelsen afgives kontroleksemplar T5.
Udførselsangivelsen afsluttes ved den told- og skatteregion, hvor  

 fællesskabsforsendelse påbegyndes, da anvendelse af kontroleksemplar T-5  

 giver dokumentation for varernes udførsel.
Forsendelsesangivelsen påtegnes  

 med rød skrift EKSPORT.
Kontroleksemplaret bliver ved told- og skatteregionen forsynet med samme  

 grundregistreringsnummer som udførselsangivelsen samt med oplysning om, at  

 det skal sendes retur til denne region.
Endvidere forsynes kontroleksemplaret  

 med regionens attest, dog uden anførsel af oplysning om anbragt toldlukke.  

 Denne oplysning angives i udførselsangivelsen.
Forsendes varerne under TIR-transportordningen, skal udførselsangivelsen  

 af told- og skatteregionen i forbindelse med udpassageattesten, forsynes med  

 oplysning om det fortrykte nummer på det TIRcarnet, ifølge hvilket varerne  

 videreforsendes.
Endvidere bliver kontroleksemplaret forsynet med oplysning  

 om anbragt toldlukke.
 Tilsvarende forretningsgang anvendes i tilfælde, hvor varer udføres fra  

 interventionslager eller fra virksomheder, der har bevilling til fremstilling  

 under toldkontrol.
C.1.5.2 Provianteringsvirksomheder Ved oplæggelse af indenlandske varer og tidligere fortoldede varer mod  

 godtgørelse af eller fritagelse for told eller afgifter, skal  

 udførselsangivelsen anvendes.
Angivelsen bruges også ved oplæggelse på  

 provianteringslager af varer, som er godsregistreret for dansk regning.  

 Såfremt varerne ønskes bragt i fri omsætning ved betaling af told mv.,  

 anvendes dog fortoldningsangivelse.
Ved oplæggelse af industrivarer anvendes almindelig udførselsangivelse og  

 ved oplæggelse af landbrugsvarer mod udbetaling af eksportrestitution  

 anvendes udførselsangivelse, landbrug.
Der skal ved indleveringen være  

 vedlagt en kopi af udførselsangivelsens eksemplar 3.
 Ved tilførsel af varer fra anden provianteringsvirksomhed anvendes  

 proviantangivelse, G 22, se bilag 85.
 Ved fraførsel til proviantering af skibe og fly her i landet eller i  

 udlandet, anvendes proviantangivelse, G 22.
Tilførsel Fra anden provianteringsvirksomhed Proviantangivelsen indgives til den told- og skatteregion, hvor  

 modtagervirksomheden er beliggende, samtidig med at varerne frembydes til  

 kontrol.
 Modtageren skal kvittere for varernes modtagelse på ekspeditionsblanket I  

 og ekspeditørblanketten.
 Ekspeditionsblanket I bruges af told- og skatteregionen.
 Ekspeditørblanketten udleveres til afsendervirksomheden som grundlag for  

 dennes regnskabsførelse.
 Ekspeditionsblanket II udleveres til modtagervirksomheden til brug ved  

 regnskabsførelsen.
Fra andre virksomheder, bortset fra provianteringsvirksomheder Dette afsnit beskriver reglerne ved tilførsel fra virksomheder i Danmark,  

 øvrige EF-lande samt ikke-EF-lande.
Varer, bortset fra landbrugsvarer mod eksportrestitution Udførselsangivelsen indgives til den told- og skatteregion, hvor  

 proviantlageret er beliggende.
 Eksemplar 2 og 3 skal forsynes med oplagshaverens kvittering for varernes  

 modtagelse.
 Eksemplar 2 forbliver ved regionen.
Eksemplar 3 udleveres til leverandøren, som dokumentation i  

 afgiftsregnskabet for den pågældende leverance.
En kopi af eksemplar 3  

 udleveres til oplagshaveren.
Særlige regler for landbrugsvarer mod eksportrestitution For landbrugsvarer, hvor leverandøren begærer eksportrestitution,  

 forholder sig som anført ovenfor.
YM-blanketten godkendes efter de  

 almindelige regler, og indsendes til EF-Direktoratet.
 Hvis leverandøren afstår fra at anmode om udbetaling af  

 eksportrestitution, afgives almindelig udførselsangivelse, og det kan  

 tillades, at oplagshaveren i disse tilfælde fremlægger en udførselsangivelse,  

 landbrug, med henblik på udbetaling af eksportrestitution.
 Begge angivelser tildeles samme grundregistreringsnummer.
 Den almindelige udførselsangivelses eksemplar 2 og 3 skal forsynes med  

 oplagshaverens kvittering for varernes modtagelse.
 Angivelserne fordeles efter told- og skatteregionens ekspedition således:
- YM-blanketten indsendes til EF-direktoratet, - eksemplar 2 fra udførselsangivelse, landbrug, og den almindelige  

 udførselsangivelses eksemplar 2, forbliver ved told- og skatteregionen, - eksemplar 3 af udførselsangivelse, landbrug, udleveres evt. sammen med  

 fotokopi af den almindelige udførselsangivelses eksemplar 3 til  

 oplagshaveren, - den almindelige udførselsangivelses eksemplar 2 forbliver ved told- og  

 skatteregionen, - den almindelige udførselsangivelses eksemplar 3 udleveres til  

 leverandøren.
Fraførsel Skibe og fly i det danske toldområde Provianteringsvirksomheden skal indgive proviantangivelse til den told- og  

 skatteregion, hvor trafikmidlet befinder sig umiddelbart efter, at varerne er  

 leveret om bord og i så god tid inden afgang, at det er muligt for told- og  

 skatteregionen at gennemføre en indladningskontrol.
 Angivelsen skal være underskrevet af føreren af trafikmidlet, der tillige  

 skal kvittere for modtagelsen af varerne.
 Ekspeditørblanketten udleveres til provianteringsvirksomheden.  

 Ekspeditionsblanket II opbevares ved told- og skatteregionen.
 Ekspeditionsblanket I sendes til den told- og skatteregion, der varetager  

 tilsyn med provianteringsvirksomheden.
Skibe og fly uden for det danske toldområde Provianteringsvirksomheden skal indlevere en proviantangivelse samt en  

 ordreafgivelse til en told- og skatteregion samtidig med, at varerne  

 frembydes til kontrol.
Såfremt told- og skatteregionen ikke samtidig er udgangstoldsted i EF,  

 skal varerne forsendes efter EF's forsendelsesordning eller  

 TIR-transportordningen.
Proviantangivelsen vil derfor altid kunne afsluttes  

 ved told- og skatteregionen.
 Proviantangivelsen forsynes med attest om varernes udførsel.
 Ekspeditørblanketten udleveres til provianteringsvirksomheden.
 Ekspeditonsblanket I og II er til brug for den told- og skatteregion, som  

 har tilsyn med provianteringsvirksomheden.
Diplomater og internationale organisationer Der er fastsat særlige regler ved leverance fra provianteringsvirksomheder  

 til diplomater og internationale organisationer, se D.5.
NATO-hovedkvartererne i Danmark Der er fastsat særlige regler for levering af proviant mv. til  

 NATO-hovedkvartererne i Danmark, se D.6.
Udførsel Provianteringsvirksomheden skal indgive en udførselsangivelse til den  

 told- og skatteregion, hvor provianteringsvirksomheden er hjemmehørende.
 Angivelsens eksemplar 2 forbliver ved told- og skatteregionen og eksemplar  

 3 udleveres til virksomheden med attest om, at varerne er frigivet til  

 udførsel.
Eksemplar 3 ledsager varerne til den told- og skatteregion, hvor varerne  

 enten direkte udføres til et land uden for EF eller tages under forsendelse  

 efter EF's forsendelsesordning eller TIR-transportordningen.
Nævnte told- og  

 skatteregion attesterer angivelsens eksemplar 3 efter de almindelige regler,  

 se C.1.2.6.2 og udleverer dette til virksomhedens repræsentant.
C.1.5.3 Importoplag og toldoplag Ved fraførsel af varer til steder uden for EF's toldområde skal anvendes  

 almindelig udførselsangivelse.
 Udførselsangivelsen skal indleveres til den told- og skatteregion, som har  

 tilsyn med oplaget, se i øvrigt A.13.
C.1.5.4 Turistsalg Det legale grundlag Reglerne for turistsalg findes i Skatteministeriets bekendtgørelse nr.  

 1209 af 23. december 1992 om fritagelse for moms af varer, der udføres af  

 privatpersoner til steder uden for EF.
 Ordningen er nærmere beskrevet i Momsvejledningen, D.2.5.3.
Købere med bopæl i Finland, Norge eller Sverige Ved udrejse her fra landet skal varerne ikke frembydes for told- og  

 skatteregionen, og der vil ikke af told- og skatteregionen blive foretaget  

 nogen form for afstempling af fakturaerne.
Køberen kan i forbindelse med toldbehandlingen af varerne i hjemlandet få  

 attesteret fakturaen, således at det godtgøres, at omsætningsafgiften er  

 eller vil blive pålagt ved indførslen.
Den attesterede faktura sendes af  

 køberen til virksomheden, hvor den vedlægges virksomhedens regnskab som  

 dokumentation for afgiftsfritagelsen.
Købere med bopæl i andre ikke-EF-lande Varerne frembydes for toldmyndighederne på det sted, hvor køberen endeligt  

 forlader EF's toldområde.
Eksempel: Køberen er bosiddende i USA, og forlader EF med fly fra Paris.  

 Fakturaen attesteres af toldmyndighederne i Paris.
Efter udførsels- og  

 udpassagekontrol forsynes fakturaens originaleksemplar med attest.
C.1.6 Rettelse af udførselsangivelser TK art. 65 GB art. 204 Hvis eksportøren ønsker at rette tidligere indleverede  

 udførselsangivelser, skal der udfærdiges en rettelsesangivelse.  

 Rettelsesangivelsen skal som hovedregel afgives til den told- og  

 skatteregion, hvor virksomheden er registreret.
 Rettelsesangivelsen foreligger i to udgaver, en for varer omfattet af EF's  

 landbrugsordninger, se bilag 84, og en for alle andre varer, se bilag 83.
Rettelsesangivelsen skal udfyldes efter rubriceringen og indeholde  

 oplysning om virksomhedens navn, adresse og SE-nummer samt oplysning om  

 udførselsangivelsens dato og ekspeditionsnummer.
Endvidere skal oplyses  

 varepostnummer, rubriknummer og tidligere indhold samt nyt indhold for den  

 rubrik i udførselsangivelsen, der skal rettes.
 I rettelsesangivelsens rubrik Bemærkninger, skal der angives årsagen til  

 rettelsen og angivelsen skal i nødvendigt omfang være vedlagt dokumentation  

 for rigtigheden af de nye oplysninger.
 Efter foretaget rettelse af udførselsangivelsen, sender told- og  

 skatteregionen et eksemplar af rettelsesangivelsen til virksomheden som  

 dokumentation for rettelsen.
 I tilfælde, hvor rettelser i udførselsangivelser foretages af told- og  

 skatteregionen, fx efter telefonisk kontakt med eksportøren, sender regionen  

 et eksemplar af en rettelsesangivelse til eksportøren som bekræftelse af den  

 foretagne ændring.
 Ved rettelse af oplysninger i udførselsangivelsen for varer under EF's  

 landbrugsordninger, henvises til EF-Direktoratets EKSPORTØRVEJLEDNING.
