Fraflytterskat Skatteyder A ejede aktier i selskabet X.
A flyttede pr.  

 den 1. december 1998 fra Danmark til Tyskland.
Ved fraflytningen blev der  

 ikke anmodet om henstand med fraflytterskatten.
Selvangivelse for perioden 1.  

 januar 1998 - 30. november 1998 blev indsendt den 26. maj 1999. Samtidig med  

 selvangivelsen blev der anmodet om henstand med fraflytterskatten.
Told- og  

 Skatteregionen gav afslag på anmodning om henstand.
Afslaget var  

 begrundet med, at henstandsanmodningen ikke var indgivet rettidigt inden  

 udløbet af den kalendermåned, der fulgte efter 1. december 1998.  

 Afgørelsen blev påklaget til Told- og Skattestyrelsen.
Det blev  

 oplyst, at A havde udvidet selvangivelsesfrist, d.v.s. indtil 1. juli  

 1999.
Efter aktieavancebeskatningslovens § 13 a skulle  

 fortjenesten på aktier ved fraflytning fra Danmark opgøres som  

 om aktierne var blevet solgt på fraflytningstidspunktet.
Som  

 udgangspunkt skulle skatten af fortjenesten afregnes.
Dog kunne der i h. t.  

 stk. 5 mod betryggende sikkerhed gives henstand med betaling af skatten.
Efter bekg. nr. 770 af 19. november 1990 § 1, var evt.  

 henstand betinget af, at selvangivelsen blev indgivet rettidigt efter § 20  

 eller § 22 i bekg. nr. 769 af 19 november 1990, nu bekg. nr. 873 af 17.  

 oktober 1994. Efter § 20 skulle selvangivelsen indgives inden udløbet  

 af den kalendermåned, der følger efter den måned, hvor  

 skattepligten ophører.
Efter § 22 skulle selvangivelsen være  

 indleveret normalt senest den 1. maj alternativt den 1 juli i året  

 efter indkomstårets udløb, idet skattekontrollovens § 4, stk.  

 4-6 finder tilsvarende anvendelse.
På grund af ordet "eller"  

 er §§ 20 og 22 alternative.
D.v.s. blot en af betingelserne skal være  

 opfyldt.
 A havde således indsendt henstandsanmodningen  

 rettidigt efter § 22 i bekg. nr. 769 af 19 november 1990, nu bekg. nr. 873 af  

 17. oktober 1994. Der var således grundlag for at give A medhold i sin  

 klage.
Told- og Skattestyrelsen imødekom herefter  

 anmodningen om henstand med betaling af fraflytterskatten på As aktier  

 i X, jf. aktieavancebeskatningslovens § 13 a, stk. 5. 1. pkt.
Henstanden var  

 betinget af, at der skulle ydes betryggende sikkerhed for betaling af den  

 pålignede skat efter aktieavancebeskatningslovens § 13 a, stk. 1. Told-  

 og Skattestyrelsen henså til, at A anmodede om henstand inden  

 udløbet af selvangivelsesfristen.
Således var anmodningen  

 indgivet rettidig efter bekg. nr. 770 af 19. november 1990 § 1, jf. bekg. nr.  

 873 af 17. oktober 1994 § 22, jf. skattekontrollovens § 4, stk. 4-6.
Sagen blev hjemvist til den lokale Told- og Skatteregion  

 til fortsat behandling på dette grundlag.
Regionen skulle træffe  

 en afgørelse om betryggende sikkerhed, jf.  

 aktieavancebeskatningslovens § 13 a, stk. 5, 1. pkt.
