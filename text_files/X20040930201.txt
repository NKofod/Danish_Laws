Afslag på anmodning om tilladelse til ændring af dato for overdragelse af  

 bil En skatteyder  

 købte i 1995 i forbindelse med fratræden af stilling den firmabil, han havde  

 haft til rådighed.
Arbejdsgiveren ville ikke sælge bilen direkte til  

 skatteyderens eget anpartsselskab, hvorfor bilen blev omregistreret til  

 skatteyderen personligt ved registreringsattest af 29. december 1995.  

 Skatteyderen videreoverdrog i følge registreringsattest af 26. februar 1996  

 bilen til sit eget anpartsselskab.
Selskabet afholdt alle udgifter  

 vedrørende bilen for hele 1996 og skatteyderen selvangav værdi af fri  

 bil  

 for hele 1996 på grundlag af den pris, han opnåede ved salget til selskabet.
Bilen var  

 indregistreret første gang den 13. marts 1993, og var således mindre end 3 år  

 gammel ved overdragelsen til selskabet.
Værdi af fri bil skal derfor opgøres  

 på  

 grundlag af bilens oprindelige købspris, nedsat til 75 % efter 3. år.  

 Skatteyderen har fået forhøjet sin indkomst for årene 1999, 2000 og 2001 med  

 yderligere værdi af fri bil 29.017 kr.
Ligningsmyndighederne har som følge af  

 fristreglerne i skattestyrelsesloven været afskåret fra at gennemføre  

 tilsvarende  

 forhøjelser for årene 1996-1998.
 Skatteyders  

 revisor anmodede i 2003 den kommunale skattemyndighed om tilladelse til  

 omgørelse,  

 således at bilen først anses for solgt til selskabet den 14. marts 1996.  

 Revisor henviste til, at skatteyder ikke kendte til reglerne om bilens alder  

 og  

 dette har udløst en væsentlig beskatning.
 Revisor oplyste i  

 forbindelse med anmodningen om omgørelse, at det desværre ikke har været  

 muligt  

 at fremskaffe bilag for 1996 vedr. drift af bilen.
 Efter  

 skattestyrelseslovens § 37 C, stk. 1, kan en efterfølgende ændring af en  

 privatretlig disposition tillægges virkning for skatteansættelsen  

 (omgørelse),  

 hvis følgende betingelser er opfyldt:
 Den kommunale  

 skattemyndighed afslog anmodningen med den begrundelse, at punkt 4 ikke er  

 opfyldt, idet der ikke klart er redegjort for virkningerne for parterne.  

 Biludgifterne for perioden indtil overdragelsen til selskabet skulle  

 specificeres  

 og overgå til skatteyder personligt, hvilket revisor havde oplyst ikke var  

 muligt.
 Den kommunale  

 skatteforvaltning lagde endvidere vægt på, at konsekvenserne for beskatning  

 af  

 fri bil i 1996 for skatteyder ikke var beskrevet.
 Skatteforvaltningen  

 gjorde endelig gældende, at det ikke kunne anses som en utilsigtet  

 skattemæssig  

 virkning, at Skatteyder (skattemæssigt) havde overdraget bilen til  

 anpartsselskab med virkning fra 1. januar 1996, eftersom det oprindeligt var  

 ønsket, at hans tidligere arbejdsgiver skulle sælge bilen direkte til  

 anpartsselskab.
 Revisor har  

 påklaget den kommunale skattemyndigheds afslag på omgørelse efter  

 skattestyrelseslovens § 37 C.
 Revisor gør  

 gældende, at såfremt skatteyder først havde solgt bilen den 14. marts  

 1996  

 til anpartsselskab, ville beskatningen af fri bil blive beregnet ud fra  

 selskabets anskaffelsessum, selvom skatteyder havde købt bilen af sin  

 tidligere  

 arbejdsgiver i 1995 med henblik på at videresælge den til sit anpartsselskab.  

 I  

 den situation ville skattemyndigheden ikke have anfægtet beregningen.
 Revisor anfører  

 endvidere, at skatteyder ikke er blevet rådgivet korrekt i forbindelse med  

 revisorskifte.
Da de faktiske  

 biludgifter ikke lader sig dokumentere, idet bilagene er smidt ud efter 5 år,  

 foreslår  

 revisor, at biludgifterne for perioden 6. februar 1996 til 13. marts 2003  

 fastsættes som en forholdsmæssig andel af de samlede biludgifter i  

  anpartsselskabet . Da selskabets regnskabsår slutter 30. juni 1996  

 finder  

 revisor, at beløbet kan opgøres til 35/142 af biludgifterne.
Revisor finder,  

 at  

 beløbet kan tillægges skatteyders indkomst samtidig med, at beregningen af  

 fri  

 bil for indkomståret 1996 reduceres til 9 måneder.
 Told- og  

 Skattestyrelsens indstilling.
En anmodning om  

 omgørelse kan behandles efter reglerne i skattestyrelseslovens § 37 C, når en  

 disposition af rent privatretlig karakter ønskes ændret helt eller delvist,  

 som  

 følge af skattemyndighedernes skattemæssige behandling af dispositionen.
En  

 omgørelse indebærer, at parterne stilles som om dispositionen aldrig har  

 været  

 foretaget, eller som om dispositionen er foretaget på de ændrede vilkår.
I nærværende sag  

 har skatteyderen ifølge registreringsattesten overdraget den omhandlede bil  

 til  

 selskabet den 6. februar 1996. Imidlertid ønsker skatteyder, at overdragelsen  

 skattemæssigt anses for foretaget den 14. marts 1996. Styrelsen finder ikke,  

 at  

 en ændring af en dato for en civilretlig overdragelse er omfattet af reglerne  

 i  

 skattestyrelseslovens § 37 C.
Datoen for overdragelsen er efter styrelsens  

 opfattelse ikke et vilkår, men et faktum, der knytter sig til aftalen.
 Styrelsen  

 indstiller under henvisning hertil, at anmodningen om omgørelse afslås.
 Ligningsrådet  

  

 tiltrådte indstillingen.
