 Resumé  


  

 En forsker klagede over at Sundhedsministeriet havde stadfæstet  

 Sundhedsstyrelsens  

 afslag på aktindsigt i styrelsens patientklagesager, uagtet at ministeriet  

 samtidig havde tilsidesat styrelsens begrundelse for afslaget, der herefter  

 fremstod som ubegrundet.
Forskeren havde fremsat sin aktindsigtsbegæring i forlængelse af  

 et tidligere forskningsprojekt.
Denne (og to andre begæringer om aktindsigt)  

 måtte betragtes som afgivet i forskningsøjemed.
Alle tre begæringer angik  

 sager  

 med oplysninger om enkeltpersoners private forhold som er undtaget fra retten  

 til aktindsigt efter offentlighedslovens § 12, stk. 1, nr. 1. Reglerne om  

 tavshedspligt vil normalt være til hinder for at der gives aktindsigt i  

 sådanne  

 sager efter meroffentlighedsprincippet.
Da forskeren ikke var offentligt  

 ansat,  

 forudsatte en eventuel imødekommelse af hans begæringer om aktindsigt i  

 forskningsøjemed at han blev pålagt tavshedspligt efter forvaltningslovens §  

 27, stk. 3.
Ombudsmanden udtalte at Sundhedsstyrelsen og ikke ministeriet er  

 tillagt den sundhedsfaglige ekspertise.
Hvis en afgørelse forudsætter en  

 sådan  

 ekspertise, er ministeriet - som en konsekvens af dette forhold - afskåret  

 fra  

 at prøve styrelsens afgørelse fuldt ud.
Afgørelsen af hvorvidt forskeren skulle have aktindsigt som  

 forsker inden for det sundhedsfaglige område, forudsatte klart en  

 sundhedsfaglig vurdering.
På tidspunktet for ministeriets afgørelse forelå  

 ingen aktuel fagkyndig vurdering på hvilken ministeriet kunne støtte sin  

 afgørelse.
På denne baggrund burde ministeriet efter ombudsmandens opfattelse  

 ikke have truffet afgørelse i sagen, men have sendt sagen til fornyet  

 behandling i Sundhedsstyrelsen. (J. nr. 1994-99-401).
Aktindsigt i forskningsøjemed.
Begrænsninger i  

 Sundhedsministeriets prøvelsesmuligheder over for Sundhedsstyrelsen Det fremgik af sagen at  

 forskeren (A) den 12. juni 1991 rettede henvendelse til medicinaldirektøren i  

 Sundhedsstyrelsen.
I brevet takkede A for hjælpen i forbindelse med en  

 afsluttet undersøgelse.
Undersøgelsen omfattede en gennemgang af  

 Sundhedsstyrelsens patientklagesager fra årene 1984-1985. I brevet oplyste A  

 at  

 han overvejede at fortsætte sine undersøgelser omkring patientklager.
A  

 opfordrede medicinaldirektøren eller overlæge (...) til en mundtlig drøftelse  

 inden A udarbejdede en detaljeret projektbeskrivelse.
 Medicinaldirektøren besvarede  

 den 20. juni  

 1991 A  

 's  

 brev således:
 "Forløbet af Deres  

 undersøgelse af Sundhedsstyrelsens patientklager fra årene 1984-85 har været  

 utilfredsstillende for Sundhedsstyrelsen, hvorfor jeg skal meddele Dem, at De  

 ikke vil have mulighed for at foretage yderligere undersøgelser i  

 Sundhedsstyrelsen".
 A bad den 14. juli 1991 om en  

 uddybning af svaret.
Den 14. januar 1993 skrev A  

 igen til medicinaldirektøren.
Brevet var sålydende:
 "Kære medicinaldirektør.
 Jeg er ved at skrive en bog  

 omkring lægefejl, og vil i denne forbindelse anmode om at få aktindsigt i  

 Styrelsens akter dels vedrørende den såkaldte  

  

 (X)-sag  

  

 og den såkaldte  

  

 (Y)-sag  

  

 ,  

 samt eventuelle sager afledt heraf.
 Jeg håber på Styrelsens  

 velvilje, og skal anmode om et efter omstændighederne så hurtigt svar som  

 muligt".
 I en efterfølgende  

 korrespondance bad Sundhedsstyrelsen A om at præcisere sin begæring.  

 Styrelsen  

 henviste til offentlighedslovens § 4, stk. 3. I sit første brev herom  

 henledte  

 styrelsen samtidig A's opmærksomhed på offentlighedslovens § 12, stk. 1, nr.  

 1,  

 hvorefter retten til aktindsigt ikke omfatter oplysninger om enkeltpersoners  

 private forhold.
Den 2. februar 1993 afviste  

 Sundhedsstyrelsen A's ønske om at modtage en liste over sager som kunne være  

 af  

 interesse, og som han i givet fald ville kunne krydse af på.
Styrelsen  

 henviste  

 til "at der siden 1985 (var) oprettet mellem 75-100 forskellige sager i  

 Sundhedsstyrelsen vedrørende blod og blodprodukter og mindst 5 sager, hvori  

 (Y) på forskellig vis har været involveret". Styrelsen fastholdt på  

 denne  

 baggrund sit krav til A "om nærmere at præcisere indhold/emneområde i de  

 sagsakter, hvori (han) (ønskede) aktindsigt".
 Den 8. februar 1993 besvarede  

 A styrelsens opfordring på følgende måde:
"Jeg har fuld forståelse  

 for Styrelsens synspunkt forsåvidt min anmodning om aktindsigt i den såkaldte  

 (X)-sag.
Min interesse i denne sag er, hvornår fik Styrelsen kendskab  

 henholdsvis dokumentation for, at der forekom HIV/AIDS smitte af  

 bløderpatienter, og at denne smitte kunne være/var en følge af behandling med  

 faktorpræparater.
Ligeledes hvornår Styrelsen fik kendskab til henholdsvis  

 dokumentation for, at denne smitte kunne reduceres/undgås ved  

 screening/varmebehandling.
Jeg er ligeledes interesseret i afledte sager  

 heraf  

 fx. i form af svar på forespørgsler eller klager.
Endelig er jeg interesseret  

 i  

 sager, hvor Styrelsen - udover officielle anbefaling - har givet mere  

 individuel og konkret vejledning i ovennævnte problemkreds.
Derimod finder jeg, at  

 Styrelsen i den såkaldte (Y)-sag, samt eventuelt sager afledt heraf, kunne  

 have  

 været imødekommende og tilskrevet mig en liste over de sager, som Styrelsen  

 anførte, kunne komme på tale, således, at jeg fik mulighed for at udpege,  

 hvilke sager jeg er interesseret i at få aktindsigt.
Min interesse i denne  

 sag  

 er de klager over medicinalpersonale, som (Y) rejste offentligt, og en  

 formentligt afledt tilsynssag om forholdene på (et sygehus), herunder  

 tilsynssager på medicinalpersonale for misbrug, hvor jeg har kendskab til (en  

 overlæge). Ligeledes hvis der er rejst klager mod (Y) for overtrædelse af  

 Lægeloven." Den 8. februar 1993 (skal  

 formentlig være 8. marts) rykkede A for svar.
I sit brev oplyste A at hans  

 begæring var et "led i et forskningsprojekt og med bogudgivelse for  

 øje".
Den 11. marts 1993 oplyste  

 Sundhedsstyrelsen at man fortsat ikke var i stand til at identificere  

 konkrete  

 sager med henblik på meddelelse af aktindsigt.
Dette gjaldt både (X)-sagen og  

 (Y)-sagen.
Styrelsen henviste samtidig til "Beretning om anvendelsen af  

 ikke-screenet donorblod efter 1. januar 1986", offentliggjort i maj  

 1988.
Den 15. marts 1993 klagede A  

 til Sundhedsministeriet.
Om Sundhedsstyrelsens afslag i brev af 20. juni 1991  

 anførte A bl.a. at der i forlængelse af hans undersøgelse "var nogle  

 yderligere aspekter, (han) gerne ville tage op". A havde derfor bedt om  

 "påny at måtte se på nogle af klagerne".
 Om aktindsigt i (Y)-sagen  

 anførte A:
 "Det siger efter min  

 mening noget om karakteren af Sundhedsstyrelsens sagsbehandling, at Styrelsen  

 overhovedet ikke nævner min konkretisering, som den fremgår af mit brev af  

 8.2.1993, hvor jeg forespørger til sagen om (en overlæge). Styrelsen har  

 nævnt,  

 at der skulle være fem sager om (Y), og når jeg anmoder om aktindsigt i dem,  

 mener Styrelsen som sagt, at jeg ikke har konkretiseret min anmodning  

 tilstrækkeligt".
 A konkluderede herefter  

 bl.a.:
 "Endelig har  

 Sundhedsstyrelsen helt forbigået, at jeg søgte aktindsigten som forsker, hvor  

 det var min opfattelse, at offentlige myndigheder ikke så det som sin opgave  

 at  

 hindre, at der kom ny og dokumenteret erkendelse frem i et dynamisk  

 samfund".
 Sundhedsministeriet  

 indhentede to udtalelser fra Sundhedsstyrelsen (af henholdsvis 12. maj 1993  

 og  

 8. juli 1993).
 Om baggrunden for afslaget af  

 20. juni 1991 var i sidstnævnte udtalelse anført:
 "Som det fremgår af  

 skrivelsen af 20. juni 1991 til (A) har Sundhedsstyrelsen ikke fundet  

 forløbet  

 af hans undersøgelse af styrelsens patientklagesager fra årene 1984-85  

 tilfredsstillende  

 for Sundhedsstyrelsen, hvorfor Sundhedsstyrelsen ikke har ment at kunne give  

 (A) adgang til yderligere undersøgelser i Sundhedsstyrelsen.
 Om baggrunden for denne  

 beslutning skal følgende oplyses:
I marts 1988 rettede (A)  

 henvendelse til Sundhedsstyrelsen for at få afklaret, på hvilken måde han  

 kunne  

 få adgang til styrelsens journaler over patientklagesager fra årene 1984 og  

 1985 til brug for et forskningsprojekt.
I forlængelse heraf modtog  

 Sundhedsstyrelsen en beskrivelse fra (A) vedrørende hans planer for  

 tilrettelæggelsen af projektet.
Nogle spørgsmål i den  

 forbindelse blev drøftet med (A) ved et møde den 6. april 1988 i  

 Sundhedsstyrelsen.
Sundhedsstyrelsens betænkeligheder vedrørte især (A's)  

 ønske  

 om en spørgeskemaundersøgelse, hvor der skulle rettes personlig henvendelse  

 til  

 en udvalgt gruppe på ca. 300 klagere og ca. 50 læger, der har modtaget  

 påtale.  

 Resultatet af Sundhedsstyrelsens efterfølgende overvejelser blev meddelt (A)  

 i  

 Sundhedsstyrelsens skrivelse af 17. juni 1988 (kopi vedlagt).
Det fremgår heraf, at  

 Sundhedsstyrelsen ikke mente at kunne acceptere den planlagte  

 spørgeskemaundersøgelse, jf.
Sundhedsstyrelsens motiveringer i skrivelsen af  

 17. juni 1988. Sundhedsstyrelsen tilkendegav imidlertid samtidigt, at (A)  

 ville  

 kunne få adgang til at gennemgå det omhandlede sagsmateriale i  

 Sundhedsstyrelsen,  

 hvilket herefter fandt sted i efteråret 1988.
Sundhedsstyrelsen er senere  

 gennem pressen blevet bekendt med, at (A) på baggrund af gennemgangen af  

 klagesagerne fra 1984 og 1985 har udarbejdet en afhandling med henblik på  

 erhvervelse af den medicinske doktorgrad, og denne afhandling blev indleveret  

 til Københavns Universitet i efteråret 1989. Efter det oplyste blev  

 afhandlingen afvist.
Der kan herom henvises til artikel fra månedsbladet  

 "(...)"  

 fra juni 1993 (kopi vedlagt). Sundhedsstyrelsen finder det overraskende, at  

 (A)  

 ikke før indleveringen af afhandlingen til Københavns Universitet i  

 overensstemmelse med god akademisk tradition orienterede Sundhedsstyrelsens  

 chef, da det grundlæggende materiale som nævnt er de sager, som  

 Sundhedsstyrelsen har givet (A) adgang til at gennemgå.
Sundhedsstyrelsens skrivelse  

 af 20. juni 1991 om det utilfredsstillende forløb er baseret på ovenstående,  

 men tillige på, at Sundhedsstyrelsens chef ikke var orienteret om, at  

 afhandlingen senere blev indleveret til Universitetet i (en tysk by), hvor  

 (A)  

 efterfølgende efter det i artiklen i "(...)" oplyste, har fået  

 tildelt en medicinsk doktorgrad.
Det skal tilføjes, at der stilles langt  

 større  

 kvalitative krav til erhvervelse af den medicinske doktorgrad i Danmark end i  

 Tyskland.
Speciallæge (A) beder  

 afslutningsvis i sit brev af 7. juni 1993 om, at der tages stilling til, om  

 han  

 kan få aktindsigt i forskningsøjemed.
Sagens forløb bevirker, at dette må  

 besvares benægtende." Om A's begæring om aktindsigt  

 i (X)-sagen og sagen om (Y) anførte styrelsen i udtalelsen af 12. maj 1993:
 "Som det fremgår af  

 Sundhedsstyrelsens svar af 2. februar og 11. marts 1993, er det styrelsens  

 opfattelse, at ønsket om aktindsigt såvel i "(X)-sagen" som i  

 "(Y's) sag" ikke har opfyldt offentlighedslovens forudsætninger  

 vedrørende ansøgerens konkretisering af hvilke sager/dokumenter, der ønskes  

 aktindsigt i, jfr. lovens § 4, stk. 3.
 For så vidt angår de sager,  

 hvori (Y) på forskellig vis har været involveret, herunder den af (A) omtalte  

 sag vedrørende (en overlæge) kan det yderligere oplyses, at disse sager alle  

 rummer oplysninger om enkeltpersoners private forhold, der i henhold til  

 offentlighedslovens § 12, stk. 1, nr. 1, er undtaget fra den almindelige ret  

 til aktindsigt.
Med hensyn til (A's)  

 henvisning til, at aktindsigten søges som "forsker" bemærkes, at  

 Sundhedsstyrelsen på det foreliggende grundlag ikke har mulighed for at  

 vurdere, om der er tale om et forskningsprojekt, der ville berettige til  

 aktindsigt i henhold til offentlighedslovens § 4, stk. 1, 2. pkt." Sundhedsministeriet tog  

 stilling til sagen i et brev af 8. oktober 1993. Hvad afslaget af 20. juni  

 1991  

 angik, fandt ministeriet ikke medicinaldirektørens begrundelse "relevant  

 i den pågældende sammenhæng". Ministeriet karakteriserede begrundelsen  

 som uheldig.
Det fandt dog ikke grundlag for at pålægge Sundhedsstyrelsen at  

 give aktindsigt i de omhandlede patientklagesager.
Ministeriet begrundede  

 dette på følgende måde over for A:
 "For så vidt angår Deres  

 klage over, at Sundhedsstyrelsen i 1991 har givet afslag på aktindsigt i  

 konkrete klagesager, skal det anføres, at dette spørgsmål må afgøres efter  

 reglerne i offentlighedslovens § 4, stk. 1, 2. pkt. om meroffentlighed, idet  

 der  

 er tale om, at De som forsker har anmodet om adgang til at gennemgå en  

 bestemt  

 sagstype (patientklagesager). Det er derfor et spørgsmål om den pågældende  

 myndigheds tavshedspligt og om den praksis, som myndigheden følger med hensyn  

 til at give udenforstående med en særlig retlig eller faglig interesse adgang  

 til det pågældende materiale.
Der er ikke i lovgivningen  

 fastsat almindelige regler om forskeres adgang til offentlige myndigheders  

 fortrolige dokumenter.
Afgørelsen af, om der bør gives forskere adgang til  

 sagsmateriale, må derfor afgøres på baggrund af et skøn, hvori bla. indgår  

 forskningsprojektets karakter, om der er tale om et privat eller offentligt  

 forskningsprojekt, om materialet er undergivet tavshedspligt som følge af  

 offentligretlige interesser eller hensynet til enkeltpersoners privatliv,  

 samt  

 hvilket administrativt merarbejde aktindsigten vil påføre myndigheden.
I  

 skønnet kan også indgå, om der fra andre offentlige myndigheder, herunder  

 forskningsrådene er ydet støtte til eller i øvrigt givet en godkendelse af  

 projektet.
Drejer det sig om lægelige oplysninger til brug for  

 lægevidenskabelig forskning, vil det som regel også være påkrævet, at  

 projektet  

 er godkendt af en videnskabsetisk komité.
Efter en gennemgang af sagen  

 finder ministeriet ikke, at det kan kritiseres Sundhedsstyrelsen, at der ikke  

 er givet Dem aktindsigt i de nævnte tilfælde.
Dog finder ministeriet, at  

 Sundhedsstyrelsens afslag i brev af 20. juni 1991 på aktindsigt i konkrete  

 patientklagesager ikke burde have været begrundet med, at forløbet af Deres  

 tidligere undersøgelser har været utilfredsstillende for styrelsen.  

 Ministeriet  

 finder ikke, at denne begrundelse er relevant i den pågældende sammenhæng,  

 hvilket dags dato er meddelt Sundhedsstyrelsen." Den 20. oktober 1993  

 kommenterede A skrivelsen.
A bad ministeriet uddybe sin afgørelse og anførte  

 således bl.a. følgende:
 "...
 Endvidere ser jeg gerne, at  

 det helt tydeliggøres, hvad der er begrundelsen for at jeg i forskningsøjemed  

 blev nægtet aktindsigt, dels i patientklagesager som det fremgår af  

 (medicinaldirektørens) brev af 20. juni 1991, dels i (Y)-sagen, og dels i  

 (X)-sagen for så vidt om informations/indberetningsaspektet.
..." Sundhedsministeriet svarede  

 den 29. november 1993. Ministeriet fandt ikke grundlag for at uddybe  

 afgørelsen idet det fandt sagen tilstrækkeligt belyst ved brevet af 8.  

 oktober 1993.
Den 5. januar 1994 klagede A  

 til mig.
A anførte at der efter Sundhedsministeriets tilsidesættelse af  

 Sundhedsstyrelsens begrundelse som irrelevant ikke forelå nogen begrundelse  

 for afslaget på aktindsigt i Sundhedsstyrelsens patientklagesager (brev af  

 20.  

 juni 1991), men at A desuagtet ikke havde fået den ønskede aktindsigt.  

 Vedrørende de to øvrige forhold anførte A følgende:
"Yderligere har jeg  

 specielt ansøgt om aktindsigt i den såkaldte (Y)-sag og (X)-sag i  

 forskningsøjemed.
Sundhedsstyrelsen har nægtet mig dette, og i min klage til  

 Sundhedsministeren er aktindsigten i forskningsøjemed ikke behandlet for så  

 vidt disse to områder.
Sundhedsstyrelsen har også været ret afglidende med  

 hensyn til at tage stilling til mit ønske om aktindsigt med henvisning til  

 forskning.
Sundhedsstyrelsen har dog fundet, at Styrelsen ikke på det  

 foreliggende grundlag kan tage stilling til min anmodning om aktindsigt i  

 forskningsøjemed.
Styrelsen har ikke specificeret, hvilke oplysninger  

 Styrelsen  

 i givet fald måtte ønske sig.
Sundhedsministeren, har uden at konkretisere  

 sit  

 svar netop om dette aspekt, - dvs., at der træffes en forvaltningsmæssig  

 afgørelse, som sker på et ufuldstændigt grundlag, fordi forvaltningen har  

 udvist manglende vilje for at søge sagen belyst, - ikke fundet anledning til  

 kritik af Styrelsens sagsbehandling eller dets afgørelse.
Dette har mere end undret  

 mig, og viser efter min opfattelse en embedsførelse, som synes præget af  

 forsøg  

 på manipulering med offentlighedsloven og forsøg på  

 ansvarsforflygtigelse." Min stillingtagen til  

 iværksættelse af en eventuel undersøgelse i anledning af A's klage afventede  

 min færdigbehandling af en klage fra A om aktindsigt i Sundhedsvæsenets  

 Patientklagenævn.
Denne sag afsluttede jeg den 31. maj 1994.
 På forespørgsel fastholdt A  

 den 11. juli 1994 sin klage.
 Jeg indhentede herefter  

 udtalelser fra Sundhedsstyrelsen og Sundhedsministeriet.
 I sin udtalelse anførte  

 ministeriet bl.a.:
 "...
 Selv om Sundhedsministeriet  

 ved sin afgørelse af 8. oktober 1993 fandt, at Sundhedsstyrelsens begrundelse  

 for at meddele afslag på aktindsigt i konkrete patientklagesager ikke var  

 relevant i den pågældende sammenhæng, besluttede ministeriet at tiltræde  

 Sundhedsstyrelsens afgørelse.
 Ministeriet har ikke fundet,  

 at (A) ved de sparsomme oplysninger, som han har givet om sit  

 forskningsprojekt  

 kan siges at leve op til de krav, der efter ministeriets opfattelse skal  

 opfyldes, før der kan gives en person adgang til offentlige myndigheders  

 fortrolige dokumenter i forskningsmæssig henseende.
 I brev af 7. juni 1993 til  

 sundhedsministeren har (A) henvist til sine tidligere breve af 12. juli 1991  

 og  

 14. juli 1991 samt 14. januar 1993, 25. januar 1993, 8. februar 1993 og 8.  

 marts 1993. Disse breve ses dog ikke at indeholde en nærmere beskrivelse af  

 det  

 forskningsprojekt, som (A) ønsker at iværksætte.
..." I forbindelse med at A  

 efterfølgende kommenterede myndighedernes udtalelser, bad han mig  

 udtrykkeligt  

 om at tage stilling til de kriterier som ministeriet havde nævnt i  

 forbindelse  

 med forskeres adgang til fortrolige oplysninger.
 I et brev til A udtalte jeg  

 følgende:
"Både De og  

 myndighederne har under sagen lagt til grund at de sager som De ønsker  

 aktindsigt i, indeholder oplysninger om enkeltpersoners private forhold som  

 er  

 undtaget fra retten til aktindsigt efter offentlighedslovens § 12, stk. 1,  

 nr.  

 1. Spørgsmålet er herefter om der kan gives Dem aktindsigt i sagerne efter  

 "meroffentlighedsprincippet", jf. offentlighedslovens § 4, stk. 1,  

 2. pkt.
Reglerne om tavshedspligt vil normalt være til hinder for at der  

 gives  

 aktindsigt i sådanne sager efter meroffentlighedsprincippet, jf. navnlig  

 bestemmelsen i forvaltningslovens § 27, stk. 1, nr. 6, om enkeltpersoners  

 interesse i at beskytte oplysninger om deres personlige forhold.
Efter  

 forvaltningslovens § 27, stk. 3, kan der pålægges en person uden for den  

 offentlige forvaltning tavshedspligt med hensyn til fortrolige oplysninger  

 som  

 myndigheden videregiver til den pågældende uden at være forpligtet hertil.  

 Det  

 er i forarbejderne til denne bestemmelse forudsat at den kan anvendes til at  

 pålægge forskere der ikke er ansat i det offentlige tavshedspligt med hensyn  

 til fortrolige oplysninger de måtte få udleveret i forbindelse med  

 gennemførelsen af forskningsprojekter.
 Deres begæringer om  

 aktindsigt vedrører således et spørgsmål om meroffentlighed som samtidig  

 forudsætter  

 at De pålægges tavshedspligt efter forvaltningslovens § 27, stk. 3.
 Om Sundhedsstyrelsens og  

 Sundhedsministeriets behandling af og stillingtagen til Deres enkelte  

 begæringer om aktindsigt skal jeg herefter bemærke følgende:
I.
Vedrørende Sundhedsstyrelsens patientklagesager.
 Sundhedsministeriet tog  

 stilling til Sundhedsstyrelsens afslag i et brev af 8. oktober 1993. Med sin  

 afgørelse tilsidesatte ministeriet som ovenfor nævnt den begrundelse som  

 Sundhedsstyrelsen havde givet for sit afslag, og som er uddybet i udtalelsen  

 til Sundhedsministeriet af 8. juli 1993. Herefter fremstod Sundhedsstyrelsens  

 afgørelse ubegrundet.
Sundhedsministeriet hjemviste  

 ikke sagen til fornyet behandling i Sundhedsstyrelsen, men traf selv  

 afgørelse  

 og afslog Deres begæring.
I den forbindelse redegjorde ministeriet for en  

 række  

 kriterier som indgår i afgørelsen af om forskere skal have aktindsigt i  

 oplysninger  

 der ellers er fortrolige.
 På baggrund af disse  

 kriterier fandt ministeriet ikke grundlag for at kritisere at  

 Sundhedsstyrelsen  

 ikke havde givet Dem aktindsigt.
Bag ministeriets beslutning  

 om ikke at hjemvise sagen til Sundhedsstyrelsen må ligge en forudsætning om  

 at  

 ministeriet har kunnet foretage en ubegrænset prøvelse af sagen.
Denne  

 forudsætning kan jeg på følgende baggrund ikke tilslutte mig:
 Efter lov om sundhedsvæsenets  

 centralstyrelse mv. (lov nr. 397 af 10. juni 1987 med senere ændringer) § 1,  

 stk. 1, bistår Sundhedsstyrelsen Sundhedsministeriet med den centrale  

 forvaltning af sundhedsmæssige anliggender.
Sundhedsstyrelsen fører efter  

 § 4, med en enkelt undtagelse, tilsyn med den sundhedsfaglige virksomhed der  

 udføres af personer inden for sundhedsvæsenet.
Sundhedsministeren og andre  

 myndigheder har efter lovens § 3 adgang til direkte rådgivning og anden  

 bistand  

 fra Sundhedsstyrelsen i sundhedsfaglige spørgsmål.
 I den skriftlige fremsættelsestale  

 hvormed daværende indenrigsminister Knud Enggaard fremsatte det lovforslag (L  

 58) som blev til nævnte lov nr. 397, er bl.a. anført følgende  

 (Folketingstidende 1986/87, Folketingets forhandlinger, sp.  

 1194f  

 ):
 "Det foreliggende  

 lovforslag er i det væsentlige identisk med det lovforslag, som min forgænger  

 fremsatte i forrige folketingssamling.
 Som der på daværende  

 tidspunkt blev givet udtryk for, er baggrunden for fremsættelsen at søge i  

 spørgsmål om ansvarsplacering - dels ansvaret for den centrale styrelse af  

 sundhedsvæsenet, og dels i muligheden for at få placeret og fastholdt et  

 ansvar  

 på andre af sundhedsvæsenets mange niveauer.
Hovedformålet med  

 lovforslaget er derfor fortsat for det første at præcisere, at  

 Sundhedsstyrelsens virksomhed hører ind under det sædvanlige parlamentariske  

 ministeransvar - ligesom andre styrelser og direktorater.
Ministeren bliver  

 ikke personligt ansvarlig for indholdet af den uafhængige sagkyndige  

 rådgivning  

 fra Sundhedsstyrelsen.
Men er der sket fejl, eller bliver Folketinget i  

 øvrigt  

 opmærksom på forhold, der ikke synes tilfredsstillende, påhviler det  

 ministeren  

 at redegøre for sagen over for Folketinget og i den forbindelse eventuelt  

 modtage kritik for manglende organisation og tilsyn.
Sundhedsstyrelsen skal  

 som  

 hidtil fungere som uafhængig sundhedsfaglig rådgiver for såvel  

 Indenrigsministeriet som andre centrale og kommunale myndigheder." Uanset det eksisterende  

 over-/underordnelsesforhold mellem Sundhedsministeriet og Sundhedsstyrelsen  

 er  

 Sundhedsstyrelsen som det fremgår - og ikke Sundhedsministeriet - tillagt den  

 faglige ekspertise vedrørende sundhedsfaglige spørgsmål.
Efter min opfattelse  

 må af dette forhold uddrages at Sundhedsministeriet, hvor en afgørelse klart  

 forudsætter en sådan ekspertise, er afskåret fra at prøve Sundhedsstyrelsens  

 afgørelse fuldt ud.
Hvis der ikke når sagen foreligger til bedømmelse i  

 ministeriet er foretaget en (tilstrækkelig) faglig vurdering har dette  

 forhold den konsekvens at ministeriet er henvist til at hjemvise sagen til  

 fornyet  

 behandling i Sundhedsstyrelsen som den myndighed der besidder den nødvendige  

 sundhedsfaglige sagkundskab, eller som alternativ hertil at indhente  

 sagkyndig bistand udefra.
 Jeg henviser til synspunkter  

 af Poul Andersen i Dansk Forvaltningsret (5. udg., 1965), s.  

 295f, Bent Christensen og Preben  

 Espersen i Retsforholdet mellem politikere og embedsmænd (1983), s. 64ff,  

 Bent  

 Christensen i Forvaltningsret, opgaver - hjemmel - organisation (1991), s.  

 382ff, DJØF's fagligt etiske arbejdsgruppe i Fagligt etiske principper i  

 offentlig administration (1993) kapitel VI, afsnit 6, pkt. 3, s. 166ff, og  

 Karsten Loiborg mfl. i Forvaltningsret (1994), s. 656, afsnittet i petit  

 nederst.
I Deres tilfælde drejer sagen  

 sig om hvorvidt De i forlængelse af Deres tidligere projekt skal have  

 aktindsigt efter meroffentlighedsprincippet som forsker inden for det  

 sundhedsfaglige område, jf. ovenfor.
Efter min opfattelse forudsætter  

 afgørelsen heraf klart en sundhedsfaglig vurdering.
På tidspunktet for  

 ministeriets  

 afgørelse (i brev af 8. oktober 1993) forelå ingen aktuel fagkyndig vurdering  

 af dette spørgsmål (hvilket fortsat ikke er tilfældet) på hvilken ministeriet  

 kunne støtte sin afgørelse.
På denne baggrund var ministeriet efter min  

 opfattelse  

 afskåret fra at tage stilling til Deres begæring og burde have sendt sagen  

 til  

 fornyet behandling i Sundhedsstyrelsen.
 Jeg har gjort  

 Sundhedsministeriet bekendt med min opfattelse og har henstillet til  

 ministeriet at det - som en konsekvens af underkendelsen af  

 Sundhedsstyrelsens  

 begrundelse for afslaget på aktindsigt - hjemviser sagen til fornyet  

 behandling i styrelsen.
 Sundhedsministeriets  

 generelle prøvelse af Sundhedsstyrelsens begrundelse kan derimod ikke give  

 mig  

 anledning til bemærkninger.
 Tilsvarende gælder den række  

 - ikke udtømmende - generelle kriterier om forskeres adgang til aktindsigt  

 som  

 ministeriet har redegjort for i brevet af 8. oktober 1993.
II.
Vedrørende (X)-sagen og (Y)-sagen.
Som det fremgår af det  

 indledende afsnit, må også Deres begæring om aktindsigt i disse sager  

 betragtes  

 som afgivet i forskningsøjemed.
Jeg henviser bl.a. til Deres brev til  

 Sundhedsstyrelsen dateret den 8. februar 1993 og Deres brev til  

 Sundhedsministeriet af 15. marts 1993.
 Som med Sundhedsstyrelsens  

 patientklagesager må jeg også vedrørende disse sager lægge til grund at de  

 indeholder sådanne oplysninger om enkeltpersoners private forhold, at en  

 imødekommelse af Deres begæring om aktindsigt i materialet forudsætter at De  

 pålægges tavshedspligt efter forvaltningslovens § 27, stk. 3.
 Det fremgår af sagen at  

 myndighederne ikke på nuværende tidspunkt har tilstrækkelige oplysninger til  

 nærmere at kunne vurdere om De overhovedet, i forskningsøjemed, kan få  

 indsigt  

 i Sundhedsstyrelsens fortrolige materiale.
Da denne nærmere vurdering  

 vil være afgørende for Deres mulighed for at få indsigt i fortroligt  

 materiale  

 også fra (X)-sagen og (Y)-sagen, har jeg samtidig hermed henstillet til  

 Sundhedsministeriet at foranledige at alle tre begæringer om aktindsigt i  

 Sundhedsstyrelsens sager nu undergives en samlet behandling i styrelsen.
Jeg  

 har samtidig henstillet til ministeriet at det i den forbindelse beder  

 Sundhedsstyrelsen om at vejlede Dem om hvilke nærmere oplysninger om Deres  

 forskningsprojekt(er) styrelsen mangler for at kunne tage stilling i sagen,  

 jf.  

 Kaj Larsen mfl.
Forvaltningsret (1994), s. 317.
 Hvis styrelsen (eller  

 ministeriet efter påklage) efter en nærmere undersøgelse kan imødekomme Deres  

 begæring om aktindsigt som forsker, går jeg ud fra at myndighederne ved den  

 fortsatte behandling er Dem behjælpelig med at finde de sager frem som kan  

 have  

 betydning for Deres projekt(er), jf. herved vejledningspligten i  

 forvaltningslovens  

 § 7, stk. 1.
 På baggrund af det anførte  

 har jeg ikke tilstrækkelig anledning til at tage stilling til om  

 identifikationskravet i offentlighedslovens § 4, stk. 3, isoleret set har  

 været  

 opfyldt ved Deres tidligere henvendelser - herunder i forbindelse med en  

 tilsynssag om en navngiven overlæge.
..." Den 18. juli 1995 oplyste  

 Sundhedsministeriet at Sundhedsstyrelsen på ministeriets foranledning havde  

 genoptaget sagen.
Jeg meddelte ministeriet at jeg ikke foretog mig mere i  

 sagen  

 på det foreliggende grundlag.
