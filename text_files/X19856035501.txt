En pensionskasse søgte om tilladelse til at anbringe nogle af sine  

 midler som garantiindskud i den sparekasse hvortil pensionskassen var  

 knyttet.
Tilsynet meddelte afslag under henvisning til garantbevisers  

 uindløselighed og de meget forskellige regler for omsættelighed.
 Forsikringstilsynet modtog fra en pensionskasse ansøgning om tilladelse  

 til, at kassen placerede en del af sine midler som garantiindskud i den  

 sparekasse, pensionskassen er tilknyttet.
 Ved vurderingen af, om garantbeviser kan anvendes som investeringsobjekt  

 for pensionskasser, har forsikringstilsynet - udover sædvanlige faktorer som  

 sikkerhed og forrentning - lagt vægt på, om beviserne fremtræder som  

 dokumenter med et klart og for alle pengeinstitutter fælles indhold således,  

 at en vurdering af den enkelte sparekasses beviser ikke er nødvendige ved  

 placering af midler fra en pensionskasse.
Da garantbeviser udstedt i henhold til bank- og sparekasselovens § 4 ikke  

 har ensartede regler for omsættelighed og rentesats, ligesom garantforholdet  

 medfører, at garantbeviserne ikke kan indløses efter begæring af garanten og  

 kun i særlige tilfælde på sparekassens initiativ, afslog forsikringstilsynet  

 ansøgningen.
Til støtte for afgørelsen henviste forsikringstilsynet til en  

 udtalelse fra industriministeriet fra marts 1983:
 »Man er, for så vidt angår garantbeviser, fortsat af den opfattelse,  

 at deres uindløselighed og de meget forskellige regler for omsættelighed, der  

 følger af bank- og sparekasselovens adgang til forskellig opbygning af  

 sparekassens ledende organer, medfører, at de ikke vil kunne anerkendes som  

 investeringsobjekter for pensionskassemidler«.
