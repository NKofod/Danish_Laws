Med henvisning til landbrugsministeriets bekendtgørelse af 7. maj 1975 om  

 indførsel og transit af hunde og tamkatte skal det meddeles, at  

 veterinærdirektoratet ved den i bekendtgørelsens § 2, stk. 1,, nummer 1,  

 nævnte "godkendt formular" forstår en dansk-, tysk-, engelsk- eller  

 fransksproget vaccinationsformular, der er udformet således, at det af den  

 endelige attest fremgår: Dyrets art, race, navn, farve, køn, alder og særlige  

 kendetegn.
Ejerens navn og adresse.
Dato for rabiesvaccination.
Vaccinens  

 navn og lot nummer.
Den attesterende dyrlæges stempel, underskrift og dato.
 Den 4-sprogede attestformular, La 23,0-435, der udleveres af  

 veterinærdirektoratet, kan anvendes som hidtil.
Opmærksomheden henledes på, at kravet om, at hunde og tamkatte er  

 vaccineret mod rabies mindst 1 måned og højst 12 måneder forud for  

 indførselen, er uændret, men med henvisning til § 1 i ovennævnte  

 bekendtgørelse fastsættes herved, at en revaccination mod rabies er gyldig  

 straks, såfremt denne er foretaget inden udløbet af en tidligere vaccinations  

 gyldighedsperiode.
Såfremt en revaccination danner grundlag for indførsel,  

 skal der på indførselstidspunktet foreligge attestation på såvel  

 revaccinationen som den senest foregående vaccination.
J.M.
Westergaard.
