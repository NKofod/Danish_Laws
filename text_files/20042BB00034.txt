Fremsat den 29. marts 2005 af Christian H.
Hansen (DF),  

 Kim Christiansen (DF), Kristian Thulesen Dahl (DF),  

 Pia Kjærsgaard (DF), Morten Messerschmidt (DF),  

 Peter Skaarup (DF) og Hans Kristian Skibby (DF) Forslag til folketingsbeslutning om  

 indskrænkning af perioden for salg og affyring af fyrværkeri samt om  

 begrænsning af lydeffekten for visse typer fyrværkeri Folketinget pålægger regeringen at forberede de nødvendige  

 ændringer i love og bekendtgørelser med det formål at   

 	  

 indskrænke perioden  

 for detailsalg af fyrværkeri til private til perioden 23.  31.  

 december,   

 	  

 indskrænke perioden  

 for affyring af kategori II-fyrværkeri til perioden 23. december  1.  

 januar  

 kl. 06.00 og   

 	  

 begrænse lydeffekten  

 af kategori II, III og IV-fyrværkeri.
 Ændringerne skal have virkning fra den 1. juli 2005.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 58 fra folketingsåret 2004-05, 1. samling (se  

 Folketingstidende 2004-05, 1. samling, forhandlingerne side 3201 og tillæg A  

 side 3303). Der er foretaget en ændring i beslutningsforslaget bestående i,  

 at  

 fyrværkeri i kategori I er udgået af beslutningsforslaget.  

 Beslutningsforslaget  

 og bemærkningerne er i øvrigt uændrede.
 Forslagsstillerne er af den opfattelse, at private borgeres affyring  

 af fyrværkeri hører nytåret til.
 Fyrværkeri er både en flot, sjov og festlig oplevelse for de  

 fleste og har hidtil kunnet foregå med relativt begrænsede gener for  

 omgivelserne og få alvorlige person- og bygningsskader.
De seneste 10-15 år er det blevet mere og mere almindeligt, at  

 fyrværkeri allerede sælges og affyres fra begyndelsen af november måned.
Det  

 er  

 heller ikke ualmindeligt, at der fyres fyrværkeri af i ugerne efter nytår.  

 Det  

 betyder, at den samlede periode, hvor der fyres fyrværkeri af, i realiteten  

 er 2-2½  

 måned.
Det karakteristiske for affyringen af fyrværkeri i perioden fra  

 november  

 til hen i januar er, at affyringen sjældent tjener andet formål end  

 fornøjelsen  

 ved affyringen, bortset fra nytårsaften.
 Gener ved fyrværkeri kan være høreskader, øjenskader, øvrige  

 legemsbeskadigelser og gener i øvrigt for mennesker og dyr.
Den lange periode med affyring af fyrværkeri er til stor gene  

 for mange mennesker og dyr.
Mange ældre medborgere føler sig utrygge og  

 bliver  

 bange i den periode, hvor det fyres af, hvad enten de færdes på gaden eller  

 sidder hjemme i stuen.
Også mange børnefamilier er generet af de ofte høje  

 brag  

 og knald, som er en følge af affyring af fyrværkeri med stor knaldeffekt.
For mange dyr er nytåret et helvede.
Dyrs hørelse er meget bedre  

 end menneskers, og som følge deraf lider dyrene kraftigt under støjen fra  

 fyrværkeri.
Det er ikke kun familiedyr, der lider.
Også landbrugets dyr samt  

 vilde dyr i naturen lider alvorligt og kommer til skade på grund af det  

 støjende  

 fyrværkeri.
Derfor mener forslagsstillerne, at følgerne af fyrværkeriet skal  

 begrænses mest muligt.
Det skal ske ved, at perioden for, hvornår der må  

 sælges  

 og affyres fyrværkeri af private (kategori II), skal begrænses til tidsrummet  

 23.  31. december.
Affyring af fyrværkeri dog indtil kl. 06.00 den 1.  

 januar.
 I dagspressen har formanden for fyrværkeribranchen udtrykt  

 bekymring for, at hvis alt fyrværkeri skal sælges på en uge, kan konsekvensen  

 blive, at forretninger kommer til at ligge inde med store lagre, og det kan  

 gå  

 ud over sikkerheden.
Forslagsstillerne lægger vægt på, at sikkerheden ikke reduceres,  

 men øges.
Det kan muligvis indebære, at detailhandelen kan blive nødsaget til  

 at tilrettelægge sin logistik anderledes.
Man skal således være opmærksom på,  

 at en kortere salgsperiode ikke fører til, at forretningerne kommer til at  

 ligge inde med store lagre.
Derudover ønsker forslagsstillerne knaldeffekten og  

 decibelniveauet formindsket, specielt for kategori II, III og IV-fyrværkeri.  

 For kategori III- og IV-fyrværkeri gælder, at det er meget kraftigt  

 fyrværkeri,  

 som kun må affyres af professionelle fyrværkere.
En reduktion af  

 knaldeffekten  

 i kategori II vil tillige begrænse mængden af krudtindholdet i fyrværkeriet  

 og  

 dermed reducere risiciene for uheld ved lagre i forretningerne.
Se bilag 1  

 for  

 de enkelte kategorier af fyrværkeri.
Det er blevet mere og mere almindeligt at bruge festfyrværkeri  

 ved større sammenkomster og familiefester, ikke kun på kroer og hoteller  

 m.m.,  

 men også ved selskaber i private haver.
Forslagsstillerne opfordrer derfor  

 til,  

 at politiet i forbindelse med tilladelser til affyring af fyrværkeri i  

 kategori  

 III- og IV-klassen tager afstanden til omkringliggende bebyggelser med i  

 overvejelserne, når der gives tilladelse.
Tilladelse til affyring af  

 fyrværkeri  

 i områder, hvor der ikke er langt til bebyggelse, skal normalt kun kunne  

 gives  

 i særlige tilfælde, f.eks. store offentlige arrangementer, højtidelige  

 festligheder, jubilæumsfester og lignende.
Alternativt kan politiet begrænse  

 tilladelsen til hoteller og kroer til at gælde et bestemt antal dage om året  

 og  

 bestemte ugedage.
Som det er i dag, fyres der fyrværkeri af i tide og utide  

 året rundt.
I forbindelse med behandling af forslag til folketingsbeslutning  

 nr.
B 94, folketingsåret 1997-98, 1. samling (se Folketingstidende,  

 forhandlingerne side 3922), nedsatte indenrigsministeren en arbejdsgruppe  

 under  

 Beredskabsstyrelsen, der i oktober 1998 afgav en indstilling.
Temaet for  

 beslutningsforslaget  

 var at ophæve forbuddet mod knaldfyrværkeri med mild knaldeffekt, altså  

 modsat  

 temaet for dette beslutningsforslag.
Der henvises til nævnte rapport for  

 uddybende information.
 Formålet med  

 beslutningsforslagets enkelte elementer:
 1. Begrænsning af  

 salgsperioden:
 Forslagsstillerne mener, at salgsperioden for salg af fyrværkeri  

 til private, dvs. fyrværkeri i kategori II, skal begrænses til perioden 23.  

   

 31. december.
 Til sammenligning kan nævnes, at i Tyskland må fyrværkeri i  

 klasse II kun sælges i detailhandelen de sidste 3 hverdage (butiksdage) før  

 nytår, inklusive den 31. december.
 2. Begrænsning af  

 affyringsperioden:
 Affyring af fyrværkeri i kategori II skal efter forslagsstillernes  

 opfattelse begrænses til perioden 23. december  1. januar kl. 06.00.
 Til sammenligning kan nævnes, at i Tyskland er affyring af  

 fyrværkeri i klasse II kun tilladt i tidsrummet fra kl. 18.00 den 31.  

 december  

 til kl. 06.00 den 1. januar.
 3. Begrænsning af  

 lydeffekten:
 Lydeffekten af fyrværkeri i kategori II, III og IV skal begrænses.  

 Knaldeffekten skal begrænses i fyrværkeri i kategori II til private og i  

 kategori III og IV, der er fyrværkeri konstrueret til professionel anvendelse  

 (f.eks. tivolifyrværkeri). Affyring af professionelt konstrueret fyrværkeri  

 er  

 de seneste år blevet meget udbredt, f.eks. i forbindelse med fødselsdage,  

 bryllupper, jubilæer og lignende begivenheder, men specielt de høje knald  

 giver  

 mange gener for mennesker og dyr.
 4. Ikrafttrædelsesdato:
 Ændringerne skal have virkning fra den 1. juli 2005.
Skriftlig fremsættelse Christian H.
Hansen  

  

 (DF):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning {Titel} (Beslutningsforslag nr.
B 34).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Uddrag af Kapitel 1,  

 Almindelige bestemmelser i  

 bekendtgørelse om fyrværkeri (BEK nr. 778 af 14/10-99 og BEK om ændring nr.  

 1105 af 12/12-03):
 Definitioner:
 § 1.  

  

 Ved anvendelse af bestemmelserne i denne bekendtgørelse  

 lægges følgende definitioner til grund:
 1)  

  

 Fyrværkeri:  

  

 Pyrotekniske artikler.  

 Undtaget herfra er pyrotekniske artikler, der er monteret som  

 udløsermekanisme  

 i sikkerhedsudstyr og selvoppusteligt redningsudstyr.
 2)  

  

 Pyroteknisk artikel:  

  

 Artikel, der  

 indeholder stoffer eller en blanding af stoffer, som er fremstillet med  

 henblik  

 på at frembringe en effekt i form af lys, lyd, varme, gas eller røg som et  

 resultat af en kemisk reaktion.
 3)  

  

 Fyrværkeri til underholdningsbrug:  

  

 Fyrværkeri,  

 hvis effekt er baseret på lys, lyd, røg eller kombinationer heraf, og som er  

 konstrueret til at tjene et formål af underholdningsmæssig karakter.
4)  

  

 Kategori I-fyrværkeri:  

  

 Fyrværkeri til  

 underholdningsbrug med begrænset effekt, der er konstrueret til  

 ikke-professionel anvendelse, og som kan sælges i detailhandel.
Omfattet af  

 kategori I er: Knaldhætter (amorces), knaldbånd (amorcesbånd), knaldperler,  

 knaldpropper, knallerter, bordbomber, trækbordbomber, stjernekastere og  

 isfontæner.
Sikkerhedsstyrelsen kan tillade, at andre fyrværkeriartikler  

 omfattes af kategori I.
5)  

  

 Kategori II-fyrværkeri:  

  

 Andet fyrværkeri  

 til underholdningsbrug, end det i nr. 4 anførte, der er konstrueret til  

 ikke-professionel anvendelse, og som kan sælges i detailhandel.
Kategori  

 II-fyrværkeri er forsynet med Sikkerhedsstyrelsens godkendelsesnummer, jf.  

 nr.  

 12.
 6)  

  

 Kategori III-fyrværkeri:  

  

 Fyrværkeri til  

 underholdningsbrug, som er konstrueret til professionel anvendelse indendørs,  

 og som tændes med elektrisk tænding.
 7)  

  

 Kategori IV-fyrværkeri:  

  

 Fyrværkeri til  

 underholdningsbrug, som er konstrueret til professionel anvendelse udendørs.
 8)  

  

 Andet fyrværkeri:  

  

 Fyrværkeri til underholdningsbrug,  

 der ikke er omfattet af kategori I-IV, samt øvrige pyrotekniske artikler, jf.  

 nr. 1.
 9)  

  

 Positivlisten:  

  

 Sikkerhedsstyrelsens  

 fortegnelse over godkendt kategori II-fyrværkeri.
 10)  

  

 Festfyrværker:  

  

 En person, der har  

 gennemgået en af Sikkerhedsstyrelsen godkendt uddannelse om anvendelse af  

 kategori III- og IV-fyrværkeri, eller en person, som på anden måde har  

 dokumenteret  

 det fornødne kendskab til anvendelse af dette fyrværkeri over for  

 Sikkerhedsstyrelsen.
 11)  

  

 Forsamlingslokaler:  

  

 Teatre, biografer,  

 restaurationer, selskabslokaler, mødelokaler, koncertsale,  

 udstillingslokaler,  

 idrætshaller, kirker og andre bygninger og lokaler, der anvendes til lignende  

 formål.
 12)  

  

 Sikkerhedsstyrelsens godkendelsesnummer:  

  

 Et  

 nummer, der tildeles kategori II-artikler, der er godkendt til salg i  

 detailhandel.  

 Betegnes også BRS-nummer.
 13)  

  

 Fjernsalg:  

  

 Som fjernsalg betegnes aftale  

 om salg af varer, hvorefter varen sendes til køberen, når overdrageren i  

 katalog, brochure, annoncer eller andet læsbart medie har tilbudt at sende  

 varen efter bestilling afgivet pr. telefon, brev eller andet læsbart medie,  

 og  

 køberen har afgivet bestilling på denne måde.
