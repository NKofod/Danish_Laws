Bekendtgørelse om ændring af bekendtgørelse om supplerende dagpenge (Arbejdsfordeling) § 1 I bekendtgørelse nr. 566 af 19. juni 2008 om supplerende dagpenge, som ændret ved bekendtgørelse nr. 219 af 25. marts 2009, bekendtgørelse nr. 196 af 1. marts 2010 og bekendtgørelse nr. 868 af 2. juli 2010, foretages følgende ændring:
 1. § 13, stk. 1, nr. 4, affattes således:
»4) Arbejdstiden skal enten være nedsat med mindst 2 hele dage pr. uge eller med 1 uges arbejde på fuld tid fulgt af 1 uges ledighed.
I perioden frem til den 31. december 2011 kan fordelingen dog også være tilrettelagt med 2 ugers arbejde på fuld tid fulgt af 1 uges ledighed eller med 2 ugers arbejde på fuld tid fulgt af 2 ugers ledighed.« § 2 Bekendtgørelsen træder i kraft den 17. april 2011.1) Arbejdsmarkedsstyrelsen, den 14. april 2011 Marie Hansen / Vibeke Dalbro 1) Der udarbejdes en vejledning til bekendtgørelsen.
