Nr LSF 134 Forslag til Lov om ændring af straffeloven og retsplejeloven(Skærpet  

 indsats mod voldskriminalitet m.v.) Fremsat af Helge Adam Møller (KF) Bendt Bendtsen (KF) Brian Mikkelsen (KF)  

 Gitte Seeberg (KF) John Vinther (KF) Birthe Rønn Hornbech (V) Inge  

 Dahl-Sørensen (V) Bertel Haarder (V) Svend Aage Jensby (V) Erling Oxdam (V)  

 Ulla Tørnæs (V) den 14. januar 1997 § 1 I straffeloven, jf. lovbekendtgørelse nr. 886 af 30. oktober 1992, som senest ændret ved lov nr. 474 af 12. juni 1996, foretages følgende ændringer:
 1. I § 245, stk. 1, ændres »4 år« til: »5  

 år«.
 2. I  246 ændres »8 år« til: »10 år«.
§ 2 I lov om rettens pleje, jf. lovbekendtgørelse nr. 752 af 15. august 1996,  

 foretages følgende ændringer:
 1. § 835, stk. 2, affattes således:
»Stk. 2. Statsadvokaten kan give forsvareren pålæg om ikke at  

 videregive oplysninger om et vidnes bopæl, navn eller stilling til den  

 tiltalte, såfremt statsadvokaten under domsforhandlingen agter at fremsætte  

 begæring om rettens bestemmelse om, at disse oplysninger ikke må meddeles den  

 tiltalte, jf. § 848, stk. 2. Afgørelsen kan af forsvareren indbringes for  

 retten.« 2. § 848 affattes således:
 » § 848. Formanden kan beslutte, at tiltalte og medtiltalte  

 skal forlade retssalen, mens et vidne eller en medtiltalt afhøres, når  

 særegne grunde taler for, at en uforbeholden forklaring fra vidnet, tiltalte  

 eller medtiltalte ellers ikke kan opnås.
Stk. 2. Retten kan, hvis det må antages at være uden betydning for  

 tiltaltes forsvar, på begæring bestemme, 1) at et vidnes bopæl ikke må oplyses for tiltalte, såfremt afgørende  

 hensyn til vidnet taler derfor, eller 2) at et vidnes navn, stilling og bopæl ikke må oplyses for tiltalte,  

 såfremt afgørende hensyn til vidnet gør det påkrævet.
 Stk. 3. Er der truffet bestemmelse efter stk. 2, nr. 2, kan retten  

 yderligere bestemme, at tiltalte skal forlade retssalen, mens vidnet afhøres,  

 hvis der er grund til at antage, at vidnet eller vidnets nærmeste vil blive  

 udsat for alvorlig fare, hvis tiltalte får kendskab til vidnets identitet.
 Stk. 4. Formanden afgør, om tiltalte skal forlade retssalen under  

 den forudgående forhandling om begæringer fremsat efter stk. 2 og 3.
Stk. 5. Har en tiltalt måttet forlade retssalen, mens et vidne  

 eller en medtiltalt afhøres, skal retten, når tiltalte på ny kommer til stede  

 i retssalen, give oplysning om, hvem der har afgivet forklaring i tiltaltes  

 fravær, og gengive forklaringens indhold for tiltalte.
Retten afgør, om  

 gengivelsen af forklaringen skal ske før eller efter, at tiltalte selv har  

 afgivet forklaring.
Oplysning om vidnets bopæl eller navn, stilling og bopæl  

 skal dog ikke meddeles tiltalte, hvis retten har truffet bestemmelse om  

 hemmeligholdelse efter stk. 2, nr. 1 eller 2.
Stk. 6. Afgørelse om hemmeligholdelse af et vidnes navn, stilling  

 og bopæl, jf. stk. 2, nr. 2, og stk. 3, træffes ved kendelse.
I kendelsen  

 anføres de konkrete omstændigheder i sagen, hvorpå det støttes, at  

 betingelserne for hemmeligholdelse er opfyldt.
Kendelsen kan til enhver tid  

 omgøres.
Rettens afgørelser efter stk. 2, nr. 2, stk. 3, kan påkæres.« § 3 Stk. 1. Loven træder i kraft den 1. maj 1997.
 Stk. 2. § 2 finder anvendelse i alle sager, som ikke er endeligt  

 afgjort ved lovens ikrafttræden.
§ 4 Lovens § 1 gælder ikke for Færøerne, men kan ved kongelig anordning helt  

 eller delvis sættes i kraft for denne landsdel med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Indledning Statsminister Poul Nyrup Rasmussen udtalte i sin nytårstale den 1. januar  

 1997: »Lad mig sige det, så det ikke kan misforstås: Vi vil ikke finde  

 os i det.
Vi vil den vold til livs.« Justitsminister Frank Jensen udtalte den 2. januar 1997 til flere  

 morgenaviser, at strafferammen i voldsparagrafferne 245 og 246 i straffeloven  

 på 4 og 8 år ikke var høj nok.
Justitsministeren sagde bl.a., at  

 »straffen for grov vold skal være hårdere« (Berlingske Tidende),  

 samt at »det er vigtigt rent retspolitisk at signalere, at grov vold mod  

 sagesløse er uacceptabelt for samfundet.
Derfor vil der ske en opstramning af  

 disse straffebestemmelser.« Lovforslaget er en revideret genfremsættelse af lovforslag nr.
L 35, der  

 blev fremsat af Det Konservative Folkeparti og Venstre den 26. oktober 1993  

 og nedstemt af et flertal bestående af S, SF, CD, RV, KRF og Bente Juncker  

 (UP). Der henvises herom til Folketingstidende 1993-94, forhandlingerne sp.  

 694, 2603, 10165 og 10386, samt tillæg A, sp. 593 og tillæg B sp. 901. L 35  

 var en opfølgning af den daværende konservative justitsministers redegørelse  

 af 28. oktober 1992 om voldskriminalitet (R 3). Redegørelsen blev forhandlet  

 den 20. november 1992, jf.
Folketingets forhandlinger, sp. 2232-2293.
 I den nævnte redegørelse blev der peget på behovet for at iværksætte en  

 forstærket bekæmpelse af voldskriminaliteten.
Regeringen Poul Nyrup Rasmussen fremsatte i november 1993 lovforslag nr.
L  

 78 til lov om ændring af straffeloven, retsplejeloven og  

 offererstatningsloven som led i bekæmpelse af vold, jf.
Folketingstidende  

 1993-94, forhandlingerne sp. 2032, 2603, 10164 og 10388, samt tillæg A sp.  

 1339, tillæg B sp. 905 og tillæg C sp. 833. Ved sin fremsættelse af forslaget  

 sagde den daværende justitsminister Erling Olsen: »Forebyggelse og  

 bekæmpelse af voldskriminalitet er desværre stadig et påtrængende  

 samfundsproblem.
Volden er naturligvis i første række forkastelig på grund af  

 den smerte og skade, voldsmanden påfører offeret.
Volden er imidlertid også  

 et spørgsmål om grundlæggende værdier.
Den vedrører den enkeltes selvværd og  

 befolkningens følelse af tryghed og tillid til samfundsordenen. . .«.
Forslaget blev vedtaget med støtte fra både Det Konservative Folkeparti og  

 Venstre.
Loven indeholder en ændring af straffeloven, således at straffen for  

 overtrædelse af §§ 244-246, som begås af en person, der tidligere er dømt for  

 en forbrydelse, der har været forbundet med vold, kan forhøjes med indtil det  

 halve.
Det samme gælder, når en sådan lovovertrædelse begås over for en  

 person, der efter karakteren af sit arbejde er særlig udsat for vold.
Disse  

 strafforhøjelser er desværre kun i begrænset omfang blevet fulgt op af  

 anklagemyndigheden og domstolene.
Forslagsstillerne håber, at debatten om  

 dette lovforslag vil ændre dette forhold.
 Forslaget indeholdt desuden en ændring af retsplejeloven med henblik på at  

 styrke voldsofferets retsstilling dels gennem adgang til varetægtsfængsling  

 af personer, der udsætter vidner for vold eller trusler om vold, dels ved at  

 sikre, at sådanne vidner får beskikket en advokat.
 I bemærkningerne til forslaget står der: »Udsættes den forurettede  

 eller et udenforstående vidne for overlast, uden at samfundet viser vilje til  

 at yde hjælp, vil det svække mulighederne for gennem retshåndhævelsen at  

 bekæmpe voldskriminaliteten.« Efter forslagsstillernes opfattelse burde  

 forslaget, hvortil disse bemærkninger knytter sig, også have indeholdt en  

 mulighed for i særlige tilfælde at føre anonyme vidner.
Selv om regeringen i sin voldspakke fra 1993 imødekom nogle af ideerne fra  

 redegørelse nr.
R 3, blev lovforslag nr.
L 35 om en skærpelse af  

 strafferammerne i de tre voldsparagraffer ikke ført ud i livet.  

 Forslagsstillerne finder fortsat, at denne skærpelse er aktuel og tiltrængt.  

 Dette gælder specielt den særlig rå, brutale eller farlige vold (§ 245) og  

 volden under særlig skærpende omstændigheder (§ 246).
I dette lovforslag foreslås det derfor, at strafferammen i straffelovens  

 §§ 245 og 246 forhøjes fra henholdsvis 4 års til 5 års fængsel og fra 8 års  

 til 10 års fængsel.
Forhøjelsen af de øvre strafferammer i §§ 245 og 246  

 tjener ikke alene til at muliggøre en skærpet strafudmåling for de  

 allergroveste overtrædelser af disse bestemmelser, f.eks. når der er tale om  

 grov og systematisk mishandling af et andet menneske.
Der tilsigtes tillige  

 og først og fremmest en generel forhøjelse på minimum 1/3 af strafudmålingen  

 i alle voldssager under §§ 245 og 246 i forhold til det gældende  

 udmålingsniveau.
 Det foreslås endvidere, at der i overensstemmelse med Retsplejerådets  

 forslag etableres en begrænset adgang til, at domstolene efter en konkret  

 vurdering af omstændighederne i den enkelte sag kan bestemme, at et vidnes  

 navn, stilling og bopæl skal hemmeligholdes for den tiltalte, eller at den  

 tiltalte og medtiltalte skal forlade retssalen under vidnets eller en  

 medtiltalts forklaring.
2. Udviklingen i voldskriminaliteten Tallene for den anmeldte voldskriminalitet mod privatpersoner vedrørende  

 §§ 244-246 i straffeloven i perioden 1984 til 1995 viser en stigning på ca.  

 60 pct.
I perioden 1990 til 1995 var stigningen på ca. 12 pct.
Alene  

 anmeldelser af vold omfattet af § 246 steg fra 1990 til 1995 med 54 pct.
Til  

 sammenligning er antallet af anmeldte straffelovsovertrædelser i samme  

 periode steget med ca. 20 pct.
 Også voldsforbrydelsernes procentuelle andel af alle anmeldte  

 straffelovsovertrædelser har undergået en stigning fra 1984 til 1994 fra 1,8  

 pct. til 2,6 pct.
 Ved vurderingen af disse udviklingstendenser skal man imidlertid være  

 opmærksom på den usikkerhed, der følger af, at straffelovens  

 voldsbestemmelser (§§ 244-246) blev ændret med virkning fra 1. juli 1989.  

 Denne ændring kan gøre det vanskeligt at foretage sammenlignende  

 undersøgelser vedrørende overtrædelser af straffelovens enkelte bestemmelser  

 på dette område før og efter lovændringen.
 At der skal gribes ind over for vold mod privatpersoner, underbygges af,  

 at denne form for vold udgør ca. 70 pct. af alle anmeldte voldsforbrydelser.
Især antallet af domfældelser efter §§ 245 og 246 - den rå og brutale vold  

 - er steget.
Alene fra 1990 til 1994 er domfældelser efter § 245 mere end  

 fordoblet fra 347 til 699. Tallet faldt svagt i 1995, men lå fortsat langt  

 over 600. Tallene for domfældelser efter § 246 steg fra 19 i 1990 til 26 i  

 1995, altså en stigning på ca. 37 pct.
I perioden 1990 til 1995 lå  

 gennemsnittet for idømt ubetinget fængsel efter § 245 omkring 5 måneder, selv  

 om strafferammen går op til 4 år.
Dette understreger behovet for at give  

 domstolene et klart signal om at udnytte strafferammerne bedre, hvilket bedst  

 sker ved at hæve disse (jf. svar fra justitsministeren til Folketingets  

 Retsudvalg af 30. november 1994).
Det store antal voldsforbrydelser og disses stigende grovhed gør en  

 offensiv indsats mod voldskriminaliteten nødvendig.
Det er ikke  

 tilfredsstillende, hvis samfundet og borgerne skal affinde sig med - og måske  

 endda acceptere - at voldskriminaliteten og frygten herfor præger  

 dagligdagen.
Nogle forskere har i forbindelse med den aktuelle voldsdebat givet udtryk  

 for, at volden og frygten for volden er overdreven.
Disse synspunkter er  

 uforståelige.
Den seneste voldsofferundersøgelse - Rigspolitichefens fra  

 november 1996 - viser, at flere end 200.000 danskere mellem 16 og 74 år hvert  

 år oplever sig udsat for vold eller trusler om vold.
Mange menneskers  

 voldsfrygt er derfor helt forståelig.
3. Forslagsstillernes overvejelser Forslagsstillerne finder, at en eventuel forhøjelse af minimumsrammerne  

 for straffelovens voldsbestemmelser vil være behæftet med forskellige  

 ulemper.
En sådan minimumsstrafferamme af frihedsstraf af en vis varighed for  

 visse voldsforhold vil gøre det vanskeligt for domstolene at nuancere  

 strafudmålingen i overensstemmelse med forholdenes grovhed og strafværdighed.  

 Hertil kommer, at det også med en minimumsstrafferamme vil være muligt for  

 retterne at idømme betingede domme for disse forbrydelser eller  

 kombinationsdomme, dvs. domme, hvor en kortere ubetinget frihedsstraf  

 kombineres med en betinget dom.
Forslagsstillerne foreslår derfor den påkrævede skærpelse af  

 voldsstraffene gennemført ved at hæve strafmaksimum i straffelovens §§ 245 og  

 246. Ved en sådan lovændring er det ikke alene tanken at muliggøre en skærpet  

 strafudmåling ved de allergroveste overtrædelser af disse bestemmelser.
Det  

 er først og fremmest formålet, at strafniveauet generelt for alle  

 overtrædelser af §§ 245 og 246 hæves med minimum 1/3.
 Forslagsstillerne finder, at afsagte domme i en række tilfælde er ude af  

 proportion med de store fysiske og psykiske skader og belastninger, som  

 offeret har været udsat for sammenholdt med den kyniske og afstumpede  

 brutalitet, som er blevet udvist af gerningsmanden eller gerningsmændene.
Et eksempel er den dom, der blev afsagt i Vejle ret den 22. august 1996  

 over 6 voldsmænd, som i fællesskab og gennem flere timer groft havde  

 mishandlet en uskyldig mand.
Offeret var blevet afhentet på sin bopæl om  

 natten og ført væk fra sin kone til et klubhus, hvor de 6 dømte havde indledt  

 en flere timer lang afstraffelse, som var begyndt med »almindelig  

 vold«.
Senere var offeret 2 gange blevet sendt ud på toilettet for at  

 vaske sit ansigt rent for blod.
Herefter var offeret blevet slået i hovedet  

 og på skulderen med en trækølle, der senere knækkede.
Afstraffelsen fortsatte  

 med slag mod offerets arme, knoer og knæ med en afkortet billardkø. Senere  

 var han blevet sparket og slået med knytnæver.
Offeret havde fået stukket et oversavet jagtgevær i munden, og en af  

 voldsmændene havde trykket af, så det gav et klik.
Derefter havde voldsmanden  

 ladt geværet med 2 patroner og på ny stukket det ind i munden på offeret, der  

 blev beordret til at stikke hovedet ned i toiletkummen.
Det skarpladte gevær  

 blev herefter i stedet for sat mod offerets nakke.
Senere klippede en af  

 voldsmændene en del af offerets hår af og urinerede efterfølgende på ham.
Ifølge retten har offeret været udsat for overordentlig grov vold.
Dette  

 er blevet bestyrket af fremlagte fotos, som er taget af offeret efter  

 overfaldet, samt af fremlagte lægeerklæringer.
Volden over for offeret  

 udviklede sig til mishandling.
Det fremgår også, at offeret har haft psykiske  

 men af overfaldet.
Voldsmændene blev tiltalt efter bl.a. straffelovens § 245, som har en  

 strafferamme på op til 4 års fængsel.
På trods heraf blev dommene for de 6  

 voldsmænd kun imellem 1 og 11/2 års fængsel.
Dette strafniveau finder  

 forslagsstillerne utilstrækkeligt for denne afstumpede og modbydelige  

 mishandling.
Utilstrækkeligt både set i forhold til offerets lidelser og men,  

 i forhold til den præventive effekt og i forhold til den virkning, at  

 samfundet, mens voldsmanden er fængslet, er beskyttet mod nye  

 voldshandlinger.
 Som eksempel på den generelle forhøjelse af strafniveauet kan nævnes, at  

 hvis der i en sag om vold omfattet af §§ 245 eller 246 udmåles en straf på  

 f.eks. 11/2 års eller 4 års fængsel efter hidtidigt udmålingsniveau, vil det  

 efter den foreslåede forhøjelse skulle svare til en straf på mindst 2 års  

 henholdsvis mindst 5 års og 4 måneders fængsel.
 Retsplejeloven indeholder i § 762, stk. 2, nr. 2, hjemmel til  

 retshåndhævelsesarrest af personer, om hvem der foreligger en bestyrket  

 mistanke om overtrædelse af straffelovens §§ 244-246. Betingelserne herfor er  

 bl.a., at forholdet kan forventes at medføre straf af fængsel i mindst 60  

 dage.
Forslaget om en forhøjelse på minimum 1/3 af strafniveauet i voldssager  

 vil således tillige muliggøre, at den nævnte bestemmelse om  

 retshåndhævelsesarrest kan finde anvendelse i voldssager i større omfang end  

 hidtil.
Forslagsstillerne lægger stor vægt på, at dette også vil ske.
4. Anonym vidneførsel En del voldskriminalitet begås i tilknytning til særlige bandemiljøer,  

 hvor det såvel under efterforskningen som under en eventuel retssag mod  

 gerningsmændene kan være svært at få eventuelle vidner og medgerningsmænd til  

 at afgive forklaring til politiet og retten.
Netop ved sådanne  

 voldsforbrydelser vil det være af stor betydning, at eventuelle vidner  

 beskyttes mod repressalier, således at voldskriminaliteten også i disse  

 miljøer kan forfølges med den største effektivitet, og således at de vidner,  

 der opfylder deres pligt til at afgive forklaring, også kan beskyttes mod  

 overlast som følge af forklaringen.
 Med henblik herpå foreslås der indført en begrænset adgang i  

 retsplejeloven til anonym vidneførsel.
De gældende bestemmelser i retsplejeloven indeholder ikke hjemmel til at  

 hemmeligholde vidners identitet for den tiltalte, hvorimod vidnets bopæl  

 under særlige omstændigheder kan hemmeligholdes for tiltalte under hele  

 sagen.
Retten kan træffe beslutning om, at tiltalte ikke skal være til stede  

 i retssalen, mens et vidne afgiver forklaring, men tiltalte skal også i disse  

 tilfælde have oplysning om, hvem der har afgivet forklaring, og om indholdet  

 af vidneforklaringen for så vidt den angår ham.
 Den daværende konservative justitsminister tilkendegav i december 1984 i  

 forbindelse med 1. behandling af et forslag om forbud mod anonyme vidner, at  

 han ville anmode Retsplejerådet om en udtalelse om spørgsmålet.  

 Retsplejerådet afgav herefter i december 1985 betænkning nr. 1056/1985 om  

 anonyme vidner.
 Retsplejerådets indgående overvejelser om synspunkterne for og imod  

 anvendelse af anonyme vidner er mere udførligt gengivet i betænkningen side  

 28-33, hvortil der henvises.
Erfaringerne med den i 1986 indførte retstilstand viser, at forbudet mod  

 anonyme vidner har medført øgede vanskeligheder for politiets efterforskning  

 og opklaring af alvorlige lovovertrædelser, herunder alvorlig  

 voldskriminalitet.
Det er efter forslagsstillernes opfattelse påkrævet, at  

 der sker en opblødning af det totale forbud mod hemmeligholdelse af et vidnes  

 identitet.
 Forslagsstillerne finder på denne baggrund, men også under hensyn til  

 sikringen af det enkelte menneskes beskyttelse mod overgreb og til  

 beskyttelse af retssamfundets funktionsdygtighed, at det gældende forbud mod  

 hemmeligholdelse af et vidnes identitet bør ophæves, og at der i stedet bør  

 indføres en begrænset adgang til at kunne hemmeligholde et vidnes identitet.
 Den foreslåede adgang til anonym vidneførsel er tænkt anvendt i  

 undtagelsestilfælde, hvor det er påkrævet at beskytte et vidnes identitet, og  

 hvor den anonyme vidneførsel er uden betydning for tiltaltes forsvar  

 (tilfældighedsvidner). Er der derimod tale om et vidne med tilknytning til  

 gerningsmanden, f.eks. ægtefællen til en person, der er tiltalt for en  

 voldsforbrydelse, kan bestemmelsen ikke finde anvendelse.
 Endvidere foreslås det, at også medtiltalte skal kunne udelukkes fra at  

 overvære en afhøring.
5. Praktiske og finansielle konsekvenser Forslagets gennemførelse vil indledningsvis betyde en forøgelse af den  

 samlede straffemasse med den konsekvens, at presset på kriminalforsorgens  

 institutioner vil stige.
På lidt længere sigt vil den præventive effekt samt  

 det, at hærdede voldsforbrydere i længere tid er afskåret fra at begå ny vold  

 (og dermed blive idømt nye fængselsstraffe), medføre, at forøgelsen af  

 straffemassen igen aftager.
Forslagsstillerne har i deres oplæg til finanslov for 1997 indstillet, at  

 bevillingerne til fængselsvæsenet øges for at skaffe de fornødne pladser.  

 Forslagsstillene har også i beslutningsforslag nr.
B 11 om en mere effektiv  

 afsoning i fængsler og arresthuse og oprettelse af fængsler for stærke fanger  

 foreslået, at fængselskapaciteten direkte øges med 50 pladser ved at oprette  

 2 særlig sikrede fængsler til de såkaldte stærke fanger.
Forslagsstillerne  

 har samtidig anvist kompenserende besparelser på andre områder.
Bemærkninger til lovforslagets enkelte bestemmelser Til § 1 Forslagene indebærer, at den øvre strafferamme i straffelovens § 245 hæves  

 fra fængsel i indtil 4 år til fængsel i indtil 5 år, og at den øvre  

 strafferamme i straffelovens § 246 hæves fra fængsel i indtil 8 år til  

 fængsel i indtil 10 år.
 Ved lovændringen muliggøres det, at der kan udmåles en forhøjet straf for  

 de groveste voldsforhold inden for henholdsvis § 245 og § 246. Det er  

 imidlertid først og fremmest hensigten med lovændringen at forhøje  

 strafniveauet for voldsforbrydelser i øvrigt, der falder inden for disse  

 straffebestemmelser med minimum 1/3.
Til § 2 Til nr. 1 Ved bestemmelsen skabes der som en naturlig konsekvens af bestemmelsen i  

 lovforslagets § 2, nr. 2, hjemmel til i særlige tilfælde at meddele  

 forsvareren pålæg om ikke at videregive oplysning om et vidnes navn, stilling  

 eller bopæl til den tiltalte i perioden fra efterforskningens afslutning, og  

 indtil retten under domsforhandlingen har taget stilling til spørgsmålet om  

 eventuel hemmeligholdelse heraf.
 I Retsplejerådets betænkning nr. 1056/1985 foreslog rådets flertal, at der  

 indføres en sådan hjemmel til at give forsvareren pålæg om hemmeligholdelse.  

 Der henvises til betænkningen side 43-44. I overensstemmelse med den gældende  

 affattelse af bestemmelsen i retsplejelovens § 835, stk. 2, tillægges  

 kompetencen til at træffe afgørelse herom anklagemyndigheden, men afgørelsen  

 kan af forsvareren indbringes for retten også under domsforhandlingens  

 forberedelse, jf. retsplejelovens § 968, stk. 2.
 Forslaget indebærer, at oplysning om et vidnes navn, bopæl og opholdssted  

 kan hemmeligholdes for sigtede/tiltalte under hele sagens forløb, under  

 efterforskningen i medfør af de gældende bestemmelser i § 745, stk. 4, og §  

 748, stk. 6, og herefter i medfør af forslagene til en ny § 835, stk. 2, §  

 848, stk. 2, og § 848, stk. 3.
Til nr. 2 Den foreslåede affattelse af bestemmelsen i retsplejelovens § 848 følger i  

 alt væsentligt de principper for anvendelse af anonyme vidner, som  

 Retsplejerådets flertal foreslog i betænkning nr. 1056/1985. Der henvises til  

 betænkningen side 35-38 og 44-46.
Formuleringen af § 848, stk. 1, har til formål at afklare og fastlægge  

 retstilstanden vedrørende spørgsmålet om, hvem retsformanden kan beslutte at  

 udelukke fra at være til stede, mens et vidne eller en medtiltalt afhøres.  

 Højesteret har i en kendelse (gengivet i Ugeskrift for Retsvæsen 1995, s.  

 590) fundet, at den nuværende formulering af § 848, stk. 1, ikke giver  

 retsformanden mulighed for at bestemme, at de medtiltalte ikke må være til  

 stede, når de tiltalte afgiver forklaring.
Forslagsstillerne finder denne  

 retstilstand uholdbar og i modstrid med intentionerne i lovforslag nr.
L 78,  

 som blev vedtaget af Folketinget i foråret 1994. Det foreslås derfor, at også  

 medtiltalte skal kunne udelukkes fra at overvære en afhøring.
 Den gældende bestemmelse i retsplejelovens § 848, stk. 3, om adgang til at  

 hemmeligholde oplysning om et vidnes bopæl for den tiltalte er imidlertid i  

 det væsentlige indarbejdet i forslaget til et nyt stk. 2 i § 848. Endvidere  

 er betingelsen om, at hemmeligholdelsen skal være uden betydning for  

 tiltaltes forsvar, affattet i overensstemmelse hermed.
Den foreslåede bestemmelse suppleres med retsplejelovens regler om  

 dørlukning.
I tilfælde, hvor retten bestemmer, at et vidnes navn, stilling og  

 bopæl ikke må oplyses for den tiltalte, og at den tiltalte skal forlade  

 retssalen under et vidnes forklaring, vil det i reglen være hensigtsmæssigt,  

 at der træffes bestemmelse om dørlukning, jf. retsplejelovens § 29, for at  

 undgå, at vidnets identitet kan røbes ad denne vej.
 Endelig foreslås som en særlig retsgaranti, at afgørelsen om  

 hemmeligholdelse af et vidnes identitet og om udelukkelse af den tiltalte fra  

 at overvære forklaringen træffes ved kendelse, og at sådan kendelse kan  

 påkæres også under domsforhandlingen eller dennes forberedelse, jf.  

 retsplejelovens § 968, stk. 2.
 Træffes beslutningen under landsrettens behandling af en ankesag, følger  

 det af den almindelige regel i retsplejelovens § 968, stk. 3, at kære kræver  

 særlig tilladelse.
De foreslåede bestemmelser berører ikke forsvarerens ret til at overvære  

 vidners eller en medtiltalts forklaring og stille spørgsmål til de pågældende  

 og forudsætter, at anonym vidneførsel er uden betydning for tiltaltes  

 forsvar.
Bestemmelserne om anonym vidneførsel tænkes især anvendt i de  

 tilfælde, hvor et tilfældigt vidne overværer kriminalitet, og hvor afgørende  

 hensyn til vidnet gør anonymitet påkrævet.
Som eksempel kan nævnes et  

 tilfælde, hvor en ældre medborger under et restaurationsbesøg tilfældigt  

 overværer et voldeligt opgør mellem rockere, og hvor der er grund til at tro,  

 at den pågældende ved at afgive vidneforklaring kan blive udsat for  

 repressalier, eller hvor en mor under en spadseretur med sine børn tilfældigt  

 ser et drab blive begået af personer med tilknytning til organiseret  

 kriminalitet.
Til § 3 Det foreslås, at loven træder i kraft den 1. maj 1997.
 De foreslåede ændringer af § 835, stk. 2, og § 848 kan anvendes i alle  

 sager, hvor domsforhandlingen ikke er afsluttet ved lovens ikrafttræden.
Til § 4 Bestemmelsen vedrørende den territoriale anvendelse af lovforslagets § 1.
Skriftlig fremsættelse Helge Adam Møller (KF):
 Som ordfører for forslagsstillerne skal jeg hermed tillade mig at  

 fremsætte:
 Forslag til lov om ændring af straffeloven og retsplejeloven. (Skærpet  

 indsats mod voldskriminalitet m.v.).
(Lovforslag nr.
L 134).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Efter 2. behandling den 7. maj 1997 § 1 I straffeloven, jf. lovbekendtgørelse nr. 886 af 30. oktober 1992, som  

 senest ændret ved lov nr. 474 af 12. juni 1996, foretages følgende ændringer:
 1. I § 245, stk. 1, ændres »4 år« til: »5  

 år«.
 2. I § 246 ændres »8 år« til: »10 år«.
§ 2 I lov om rettens pleje, jf. lovbekendtgørelse nr. 752 af 15. august 1996,  

 foretages følgende ændringer:
 1. § 835, stk. 2, affattes således:
»Stk. 2. Statsadvokaten kan give forsvareren pålæg om ikke at  

 videregive oplysninger om et vidnes bopæl, navn eller stilling til den  

 tiltalte, såfremt statsadvokaten under domsforhandlingen agter at fremsætte  

 begæring om rettens bestemmelse om, at disse oplysninger ikke må meddeles den  

 tiltalte, jf. § 848, stk. 2. Afgørelsen kan af forsvareren indbringes for  

 retten.« 2. § 848 affattes således:
 » § 848. Formanden kan beslutte, at tiltalte og medtiltalte  

 skal forlade retssalen, mens et vidne eller en medtiltalt afhøres, når  

 særegne grunde taler for, at en uforbeholden forklaring fra vidnet, tiltalte  

 eller medtiltalte ellers ikke kan opnås.
Stk. 2. Retten kan, hvis det må antages at være uden betydning for  

 tiltaltes forsvar, på begæring bestemme, 1) at et vidnes bopæl ikke må oplyses for tiltalte, såfremt afgørende  

 hensyn til vidnet taler derfor, eller 2) at et vidnes navn, stilling og bopæl ikke må oplyses for tiltalte,  

 såfremt afgørende hensyn til vidnet gør det påkrævet.
 Stk. 3. Er der truffet bestemmelse efter stk. 2, nr. 2, kan retten  

 yderligere bestemme, at tiltalte skal forlade retssalen, mens vidnet afhøres,  

 hvis der er grund til at antage, at vidnet eller vidnets nærmeste vil blive  

 udsat for alvorlig fare, hvis tiltalte får kendskab til vidnets identitet.
 Stk. 4. Formanden afgør, om tiltalte skal forlade retssalen under  

 den forudgående forhandling om begæringer fremsat efter stk. 2 og 3.
Stk. 5. Har en tiltalt måttet forlade retssalen, mens et vidne  

 eller en medtiltalt afhøres, skal retten, når tiltalte på ny kommer til stede  

 i retssalen, give oplysning om, hvem der har afgivet forklaring i tiltaltes  

 fravær, og gengive forklaringens indhold for tiltalte.
Retten afgør, om  

 gengivelsen af forklaringen skal ske før eller efter, at tiltalte selv har  

 afgivet forklaring.
Oplysning om vidnets bopæl eller navn, stilling og bopæl  

 skal dog ikke meddeles tiltalte, hvis retten har truffet bestemmelse om  

 hemmeligholdelse efter stk. 2, nr. 1 eller 2.
Stk. 6. Afgørelse om hemmeligholdelse af et vidnes navn, stilling  

 og bopæl, jf. stk. 2, nr. 2, og stk. 3, træffes ved kendelse.
I kendelsen  

 anføres de konkrete omstændigheder i sagen, hvorpå det støttes, at  

 betingelserne for hemmeligholdelse er opfyldt.
Kendelsen kan til enhver tid  

 omgøres.
Rettens afgørelser efter stk. 2, nr. 2, stk. 3, kan påkæres.« § 3 Stk. 1. Loven træder i kraft den 1. juli 1997.
 Stk. 2. § 2 finder anvendelse i alle sager, som ikke er endeligt  

 afgjort ved lovens ikrafttræden.
§ 4 Lovens § 1 gælder ikke for Færøerne, men kan ved kongelig anordning helt  

 eller delvis sættes i kraft for denne landsdel med de afvigelser, som de  

 særlige færøske forhold tilsiger.
