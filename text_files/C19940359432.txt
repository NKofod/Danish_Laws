 I de tilfælde, hvor en ledig har fået bevilget en samlet 2-års  

 uddannelsesorlov, og hvor det andet år påbegyndes efter den 1. april 1995,  

 udgør ydelsen i det andet år 80 % af dagpengenes højeste beløb, jf. §§ 47 og  

 70 i lov om arbejdsløshedsforsikring mv.
Ledige kan ifølge § 41, stk. 3 i bekendtgørelse nr. 526 af 20. juni 1994  

 om orlov til uddannelse, sabbat og børnepasning højst anvende  

 uddannelsesorlov i 2 år i forbindelse med den 7-årige ydelsesperiode efter  

 lov om arbejdsløshedsforsikring mv.
Det følger af §§ 1, stk. 1 og 44, nr. 4 i  

 nævnte bekendtgørelse, at der kun kan bevilges uddannelsesorlov i op til et  

 år ad gangen.
 I forbindelse med, at styrelsen er blevet opmærksom på, at ledige i  

 enkelte tilfælde fejlagtigt har fået bevilget en samlet 2-års  

 uddannelsesorlov, har styrelsen forespurgt departementet, hvorvidt der  

 fortsat skal udbetales en ydelse svarende til dagpengenes højeste beløb, hvis  

 uddannelsesorlovens 2. år påbegyndes efter den 1. april 1995.
 Departementet har i den anledning udtalt følgende:
»....at man er af den opfattelse, at der i orlovsperioder, der  

 påbegyndes efter den 1. april 1995 skal udbetales en orlovsydelse, der svarer  

 til 80 % af dagpengenes højeste beløb, jf. § 6, stk. 5 i lov om orlov.
Dette  

 gælder uanset om det er en ledig, der har fået bevilget uddannelsesorlov i en  

 ny periode i forlængelse af en tidligere orlov.
