 Efter § 127 i lov om rettens pleje, jfr. lovbekendtgørelse nr. 555 af 1.  

 november 1984, har justitsministeriet den 2. september 1985 godkendt en række  

 ændringer i vedtægt af 27. maj 1983 om advokaters pligter med hensyn til  

 behandlingen af betroede midler, jfr. justitsministeriets bekendtgørelse nr.  

 286 af 22. juni 1983. Ændringerne, der træder i kraft den 1. oktober 1985, er  

 optaget som bilag til denne bekendtgørelse.
Justitsministeriet, den 2. september  

 1985 Erik Ninn-Hansen / Christian Trønning Bilag Ændring af Vedtægt om advokaters pligter med hensyn til behandlingen af betroede  

 midler § 1.  I »Vedtægt om advokaters pligter med hensyn  

 til behandlingen af betroede midler«, jfr. justitsministeriets  

 bekendtgørelse nr. 286 af 22/6 1983, foretages følgende ændringer:
 1. I § 3, stk. 1, indsættes som nyt litra c.:
»Beslutninger truffet af Advokatrådet i medfør af §§ 16 a og 18, stk.  

 2.« 2. Efter § 16 indsættes:
»§ 16 a.  Såfremt det med føje må antages, at en  

 advokat har misbrugt betroede midler, kan Advokatrådet bestemme, at den  

 pågældende ikke uden samtykke af en advokat, der udpeges af rådet, må hæve på  

 konti, hvorpå betroede penge indestår.« 3. I § 17 ændres »rpl. § 142« til »rpl.  

 § 143, stk. 2.« 4. § 18, stk. 1, formuleres således:
»Reglerne om behandlingen af betroede midler finder for et tidsrum af  

 6 måneder fortsat anvendelse for en advokat, der er udelukket fra at udøve  

 advokatvirksomhed, eller hvis ret hertil er ophørt i medfør af rpl. §§  

 137-139, jfr. § 142.« 5. § 18, stk. 2, formuleres således:
»Såfremt omstændighederne i forbindelse med udelukkelsen eller  

 ophøret giver anledning dertil, kan Advokatrådet foretage undersøgelse som  

 nævnt i §§ 12-14 og træffe bestemmelse som nævnt i § 16 a.« § 2.  Ændringerne i § 1 træder i kraft den 1. oktober  

 1985.
