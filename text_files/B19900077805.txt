I medfør af § 7, nr. 2, og § 20, stk. 2, i lov nr. 370 af 7. juni 1989, konkurrencelov, fastsættes:
Fagområder § 1.  Bestemmelserne i denne bekendtgørelse omfatter  

 malerarbejde inden for bygge- og anlægsområdet.
Anvendelsesområde § 2.  Virksomheder, der udfører arbejde omfattet af §  

 1 efter regning, herunder såvel nyt arbejde som reparations- og  

 vedligeholdelsesarbejde, skal udfærdige faktura herfor i overensstemmelse med  

 de i §§ 3-9 anførte bestemmelser.
 Stk. 2.  Bestemmelserne kan fraviges, såfremt der er  

 truffet aftale mellem virksomheden og kunden om en anden afregningsform.  

 Sådan aftale skal være indgået forinden arbejdets igangsættelse og skal  

 foreligge i skriftlig form eller på anden måde kunne dokumenteres.
Generelt om fakturering § 3.  Fakturaen skal indeholde følgende oplysninger:
Datoangivelser § 4.  På fakturaen skal angives dato eller perioder  

 for arbejdets udførelse.
Fakturering af arbejdsydelsen efter medgået arbejdstid (timepriser) § 5.  Arbejdsydelsen skal angives med tidsforbruget  

 for det produktive arbejde, herunder kørselstid for folkene i forbindelse med  

 arbejdet, de herfor beregnede timepriser og den samlede pris.
I det omfang et  

 arbejde er udført i akkord, kan der tillige faktureres akkordoverskud  

 inklusive eventuel bruttoavance herpå.
 Stk. 2.  Eventuel ekstra betaling for produktivt arbejde  

 uden for normal arbejdstid skal faktureres særskilt med angivelse af  

 tillægget pr. time samt tidsforbruget.
 Stk. 3.  Udbetalte overenskomstmæssige tillæg på grund  

 af det pågældende arbejdes art eller arbejdsstedet skal faktureres særskilt  

 med angivelse af tillæg pr. enhed samt antal.
 Stk. 4.  Såfremt der faktureres særskilt tillæg for  

 kørsel med vogn til arbejdsstedet, skal det ske under angivelse af pris pr.  

 km og antal km.
 Stk. 5.  Eventuel anvendelse af egne maskiner og  

 materiel kan faktureres særskilt under angivelse af pris pr. time eller anden  

 enhed.
 Stk. 6.  Eventuel leje af maskiner og materiel til det  

 pågældende arbejde skal faktureres særskilt under angivelse af det betalte  

 lejebeløb eksklusive moms og særskilt angivelse af eventuelt  

 bruttoavancetillæg.
Fakturering af arbejdsydelsen efter udbetalt arbejdsløn § 6.  Oplysninger om arbejdsydelsen skal angives ved:
 Stk. 2.  Bestemmelserne om tillæg, som nævnt i § 5, stk.  

 4-6, finder også anvendelse ved denne faktureringsmetode.
Fakturering med prislister § 7.  Arbejdsydelsen kan også faktureres efter de af  

 Danske Malermestres Arbejdsgiverforening og Centralforeningen af Malermestre  

 i Danmark og/eller Organisationen for Sadelmager- og Tapetserermestre til  

 Konkurrencerådet anmeldte vejledende prislister for bygningsmalerarbejde og  

 bygningstapetsererarbejde.
De anvendte prislistepositioner skal anføres på  

 fakturaen, medmindre denne indeholder påtegning om, at fakturaen er  

 udarbejdet efter nævnte prislister, og at de anvendte prislistepositioner  

 oplyses på begæring.
 Stk. 2.  Tillæg og fradrag til prislistepriserne  

 beregnes i overensstemmelse med forordene til prislisterne og specificeres i  

 overensstemmelse med § 5.
Materialer § 8.  Materialeforbruget skal - medmindre det er  

 indeholdt i faktureringen efter prislisten i henhold til § 7 - specificeres  

 på en af følgende to måder:
 Stk. 2.  Egentlig transport af materialer, maskiner og  

 materiel i egen vogn med chauffør kan faktureres særskilt.
Fremmed arbejde, underentrepriser § 9.  Fremmed arbejde, herunder underentrepriser, skal  

 faktureres med det fakturerede beløb for arbejdet eksklusive moms.
Eventuelt  

 bruttoavancetillæg herpå faktureres særskilt.
I det omfang, det fremmede  

 arbejde er omfattet af faktureringsreglerne, eller fakturaen herfor faktisk  

 er specificeret, skal specifikationen videregives til kunden efter anmodning.
Andre bestemmelser § 10.  Overtrædelse af foranstående bestemmelser  

 straffes med bøde.
 § 11.  Bekendtgørelsen træder i kraft den 1. januar  

 1991, og samtidig ophæves Monopoltilsynets bekendtgørelse MT nr. 2-86 af 15.  

 januar 1986 om fakturering af malerarbejde.
