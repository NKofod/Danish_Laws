(Til Danmarks Højskole for  

 Legemsøvelser, Danmarks Jordemoderskole, Danmarks Journalisthøjskole, Danmarks  

 Pædagogiske Institut, Ergo- og fysioterapeutskolerne,  

 Forskerakademiet, Socialpædagogisk Højskole, Specialkursus i Husholdning) Undervisningministeriet bemyndiger herved Danmarks Højskole for  

 Legemsøvelser, Danmarks Jordemoderskole, Danmarks Journalisthøjskole,  

 Danmarks Pædagogiske Institut, ergo- og fysioterapeutskolerne,  

 Forskerakademiet, Socialpædagogisk Højskole og Specialkursus i Husholdning  

 til at træffe afgørelse, herunder indgå aftale, i de sager, der er angivet  

 nedenfor.
 Om regelgrundlaget henvises til Finansministeriets Personaleadministrative  

 Vejledning og tidligere udsendte regler fra Undervisningsministeriet.
1. Anvendelse af frilister til klassificering af  

 nyoprettede stillinger Frilisterne kan ikke benyttes til omklassificering af stillinger for  

 allerede ansatte, og institutionerne vil kun kunne foretage individuelle  

 omklassificeringer af lokallønsmidler, jf.
Finansministeriets cirkulære af  

 17. april 1993 om lokalløn og chefløn og den dertil knyttede vejledning af  

 juni 1993.
 Det skal understreges, at den omstændighed, at en besat stilling i tidens  

 løb har ændret indhold, og at den ansatte hermed har fået andre og mere  

 ansvarsfulde opgaver, ikke er tilstrækkelig til, at stillingen kan betragtes  

 som en ny stilling og klassificeres efter den for stillingsområdet gældende  

 friliste.
2. Ansættelse på overenskomstvilkår og anden  

 ansættelse, der ikke sker som tjenestemand, bortset fra ansættelse i  

 lederstillinger Stillingerne opslås forud for ansættelsen i overensstemmelse med gældende  

 regler.
Institutionerne kan ikke selv foretage klassificering af nyoprettede  

 stillinger, men skal forelægge spørgsmål om klassificering af stillinger  

 under såvel ordinær som indtægtsdækket virksomhed for Universitetsafdelingen,  

 medmindre klassificeringen fremgår af friliste eller følger af  

 overenskomsten, således som det fx er tilfældet efter overenskomsten for  

 akademikere i staten.
 Bemyndigelsen omfatter tillige beføjelse til at fastsætte lønanciennitet  

 og jubilæumsanciennitet og foretage afsked i samme udstrækning, som  

 ansættelseskompetencen er henlagt til institutionerne.
 Bemyndigelsen gælder - som det fremgår af det anførte - derimod ikke for  

 ansættelse af tjenestemænd og omfatter heller ikke åremålsansættelse, hvad  

 enten det drejer sig om ansættelse på tjenestemandsvilkår, lignende vilkår  

 eller overenskomstvilkår.
 For så vidt angår ansættelse og afskedigelse af tjenestemænd i lønrammerne  

 1-21 ved Danmarks Højskole for Legemsøvelser og Danmarks Pædagogiske Institut  

 henvises der til ministeriets bekendtgørelse af 2. december 1986 om  

 delegation af udnævnelses- og afskedigelseskompetence.
 Valg af ansættelsesform sker efter retningslinjerne i Budgetvejledning  

 1992, 42.3., sammenholdt med bestemmelserne om indtægtsdækket virksomhed  

 under 21.33.14 og 43.12-13, dels Økonomi- og budgetministeriets  

 cirkulæreskrivelse af 26. februar 1993 om ansættelsesformer i visse  

 stillinger, der forudsætter akademisk uddannelse.
Der kan efter disse retningslinjer alene anvendes tjenestemandsansættelse,  

 hvis der er udsigt til varig beskæftigelse.
Der skal i almindelighed anvendes  

 overenskomstansættelse ved besættelse af nyoprettede stillinger i tilfælde,  

 hvor der foreligger en overenskomst, som fungerer tilfredsstillende.  

 Ansættelse i henhold til gældende overenskomst vil ligeledes kunne ske ved  

 ledighed i tidligere oprettede stilinger.
3.a.
Tjenestefrihed uden løn eller med lønfradrag samt nedsat tjenestetid  

 mod tilsvarende lønnedsættelse Perioder med tjenestefrihed uden løn kan ikke medregnes i  

 lønancienniteten, medmindre der er fastsat anden bestemmelse, eller i  

 perioden er tale om virksomhed, der kan medregnes efter gældende  

 lønanciennitetsregler.
Tjenestefrihedsperioder uden løn kan heller ikke medregnes i  

 pensionsalderen uden særlig hjemmel i en bestemmelse herom.
Opmærksomheden  

 henledes i denne forbindelse på, at medregning i en tjenestemands  

 pensionsalder af beskæftigelse i perioder med tjenestefrihed - bevilget eller  

 bevilget forlænget efter den 1. april 1992 - som udgangspunkt er betinget af,  

 at der betales pensionsbidrag til staten på 15 pct. af den pensionsgivende  

 løn, som tjenestemanden ville have fået udbetalt, hvis den pågældede ikke  

 havde haft tjenestefrihed.
Tjenestemanden må selv sørge for indbetalingen af  

 pensionsbidragene, evt. sørge for en aftale herom med sin nye arbejdsgiver i  

 tjenestefrihedsperioden.
b.
Tjenestefrihed med hel eller delvis løn i den udstrækning, hvori der  

 efter bestemmelser (bekendtgørelser, cirkulærer mv.) i henhold til  

 tjenestemandsloven og bestemmelser i eller i tilknytning til de respektive  

 overenskomster er tilvejebragt særlig hjemmel for det.
 Ansøgninger fra institutionsledere om tjenestefrihed uden eller med løn og  

 om nedsat tjenestetid skal - uanset det ovenfor anførte - forelægges for  

 Universitetsafdelingen.
 4. Godtgørelse for merarbejde inden for et maksimum på  

 200 arbejdstimer årligt.
 Det er en forudsætning for godtgørelse, at merarbejdet er af midlertidig  

 karakter, og at det er blevet pålagt eller i øvrigt har været påkrævet af  

 hensyn til den forsvarlige varetagelse af de tjenstlige opgaver, ligesom det  

 forudsættes, at merarbejdet er af større omfang.
 Ansøgninger fra institutionslederne om godtgørelse for merarbejde skal -  

 uanset det ovenfor anførte - forelægges for Universitetsafdelingen.
 5. Boligtjenestetelefon, kørselsbemyndigelse,  

 jubilæumsgratiale og flyttegodtgørelse efter de regler, der gælder for  

 tjenestemænd og (i nogle tilfælde) overenskomstansatte.
 6. Andre forhold, der knytter sig til ansættelsen  

 (forhold i forbindelse med sygdom, barsel og militærtjeneste, ydelse af  

 befordringsgodtgørelse, time- og dagpenge mm.) og som efter tidligere  

 bemyndigelser og praksis har været henlagt til institutionerne.
