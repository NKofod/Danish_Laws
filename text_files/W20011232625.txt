Kendelse fra Pressenævnet i sag nr.  

 71/2001 [K1] har klaget til Pressenævnet over en artikel  

 bragt i Farsø Avis den 13. juni 2001, idet hun mener, at god  

 presseskik er tilsidesat.
Af artiklen under rubrikken "Inserat" og med  

 overskriften "Lidt om kunsten at være kommunalpolitiker i  

 Farsø og samtidig være selvstændig erhvervsdrivende"  

fremgik det, at "Da jeg i sin tid sagde ja til at lade mig opstille  

 til kommunalbestyrelsen, var det blandt andet på opfordring af Advokat  

 som på det tidspunkt var medlem af bestyrelsen for Farsø  

 Borgerforening.
 En af mine afgørende betingelser for at stille op  

 var, at [A] ikke kunne være på samme liste.
 Efter jeg var blevet valgt til kommunalbestyrelsen,  

 erfarede jeg, at jeg nok var en af de eneste i kommunen, der ikke vidste, at  

  [B] gennem længere tid havde chikaneret kommunaldirektøren og  

 havde erhvervet sig et polititilhold mod at opsøge ham.
 Da dette forhold gik op for mig, meddelte jeg Farsø  

 Borgerforenings bestyrelse, at jeg ikke så mig i stand til at  

 repræsentere dem i byrådet, så længe der var et  

 medlem af bestyrelsen, der havde et polititilhold for chikane af  

 kommunaldirektøren.
 Kort efter forlod [B] borgerforeningens bestyrelse.
Efter [B] havde forladt borgerforeningens bestyrelse,  

 begærede hun aktindsigt hos Nordjyllands Amt vedrørende  

 Solhaven.
Derefter begyndte jeg at blive opsøgt af journalister, der  

 stillede mange underlige spørgsmål.
 Blandt andet blev jeg kontaktet af en journalist fra  

 Nordjydske, der ville have en forklaring på, at jeg nu ejede en meget  

 dyr Chrysler M300, og hvorledes jeg havde båret mig ad med at  

 købe den på Solhavens regning.
Det virkelige i den historie er, at jeg havde byttet bil  

 med en af mine venner i 8 dage.
De skulle på ferie med hele familien,  

 og da min private bil er en campingbus, var det naturligt, at vi som venner  

 byttede bil i de 8 dage, men det var nok til, at der skulle skabes  

 rygter.
Der var endvidere en mor til en af vore anbragte elever  

 fra Farsø Kommune, der efter at vi havde konstateret, at det ikke kun  

 var den unge, der var noget galt med, uden varsel fjernede sit barn.
Derefter  

 klagede hun over Solhavens behandling af hendes søn til Folketingets  

 Socialudvalg, hvor den blev afvist og sendt videre til Nordjyllands Amt, hvor  

 den ligeledes blev afvist.
Farsø Kommune har ikke fundet anledning til  

 at klage over vores behandling af eleven.
 Denne klage indeholdt en række meget usande og  

 useriøse anklager om meget andet, end forholdet med klagerens  

 søn.
 Fra klagen kan bl.a. nævnes:
Kender I  Søren  Virenfeldt længere end  

 til huden? Han kan spille spillet; ingen tvivl om det, men se  

 "Debatten" (26-10-00) fra DR 2 igennem igen og læg  

 mærke til den episode, hvor  Søren  Virenfeldt gnider sig i  

 hænderne og måske har et smil på læberne.
Det siger  

 mere end ord.
Skal hele befolkningen måbende føres bag lyset af  

 en autodidakt murer uden pædagogisk uddannelse, som har en borgmester i  

 maven.
 (Nu er jeg altså ikke autodidakt murer, det har jeg  

 faktisk papir på).
 Det er almindeligt kendt, at klagerens advokat er [B].
 Forhenværende byrådsmedlem [A] har været  

 særdeles aktiv for at skabe rygter om min person, Solhaven og  

 Himmerlands Rådgivnings Center.
 Eksempelvis har [A] i en henvendelse til Nordjyllands Amts  

 Opholdssteds gruppe oplyst følgende:
 Søren  Virenfeldt har indkøbt en hest  

 til en elev for 28.000, og da eleven mistede interesse efter en måneds  

 tid, blev den solgt for 12.000 incl. sadel m.v.
Den rigtige historie er, at den omtalte hest er  

 indkøbt af  Søren  Virenfeldt og en kollega privat for 16.000  

 kr. incl. sadel m.v.
Den har aldrig været benyttet i Solhaven og har  

 aldrig figureret i Solhavens regnskab.
 Efter at have ejet den i ca. 1 ½ år solgte vi den  

 igen for ca. 12.000 incl. sadel m.v.
 I samme henvendelse mistænkeliggør [A]  

 endvidere Solhavens ejerskab af biler og huse.
[A] oplyser endvidere overfor NJ Amt, at  Jens  Olav  

  Jersild fra DR har rettet henvendelse til Solhaven for at få indblik i  

 virksomheden.
Desværre er det tilsyneladende ikke lykkedes for  Jens  

  Olav  Jersild at finde vort telefon nr., idet vi ikke har hørt fra  

 ham.
Han vil ellers være meget velkommen, idet han jo er kendt som en  

 journalist, der kan bringe fakta frem til offentligheden.
 [A] mistænkeliggør ligeledes vore  

 indkøb af biler og insinuerer, at jeg privat lejer dem ud til Solhaven  

 og tjener penge på det.
 Alle de biler, der benyttes i Solhaven, er ejet af  

 Solhaven.
 Ud over at mistænkeliggøre vort arbejde med  

 de unge over for NJ Amt slutter [A] et af sine breve af med følgende  

 svada:
NB.
Det kan ikke være rigtigt, at man kan starte  

 pengemaskine baseret på offentlige midler for at opnå en  

 millionformue på baggrund af menneskelige tragedier i samfundet.
Virkeligheden bag Solhavens økonomi er, at Solhaven  

 er organiseret som en fond, altså en selvejende institution.
Denne fond  

 har en bestyrelse, hvori jeg er formand.
Vedtægterne i denne fond  

 indeholder en paragraf om, hvad der skal ske med de midler, der er opsamlet i  

 Solhaven, hvis den lukker.
 Denne paragraf siger:
 I tilfælde af Solhavens nedlæggelse skal en  

 eventuel formue anvendes til lignende socialt arbejde.
Da Solhaven blev oprettet som en fond, skulle der  

 indskydes mindst 50.000 kr.
Det har jeg bl.a. deltaget i af min private  

 lomme, og disse penge er for altid tabt for stifterne.
Endvidere må der jo ved opstart af en fond stilles  

 sikkerhed for udgifterne til køb af driftsmidler og huse.
I den  

 forbindelse har jeg som privatperson kautioneret for ca. 2,5 mill. kr., og  

 det vel og mærke uden udsigt til nogensinde at kunne få andet end  

 min løn ud af Solhaven.
 Alle opholdspriser og lønninger er godkendt af  

 Nordjyllands Amt, og alle på Solhaven incl. undertegnede får den  

 samme løn, som hvis man arbejdede på en offentlig  

 institution.
 Ud over at være forstander for Solhaven ejer jeg  

 sammen med  Jørgen  Toft  Himmerlands Rådgivnings Center ApS,  

 (HRC).
HRC sælger ydelser til amter og kommuner.
De amter  

 og kommuner, der køber ydelserne af HRC, har selv en lovmæssig  

 forpligtelse til at sikre, at de får det, de betaler for.
Jeg går  

 da ud fra, at amter og kommuner lever op til lovens krav.
Jeg har til dato  

 ikke oplevet et amt eller en kommune, der vil købe noget af os, som de  

 kunne få bedre eller billigere andre steder.
 HRC og Solhaven har et fagligt kontorfællesskab  

 på Søndergade 15 i Farsø. HRC beskæftiger ca. 65  

 medarbejdere rundt om i landet, Solhaven beskæftiger ca. 60  

 medarbejdere.
 Fælles for de to firmaer er, at der kun en gang er  

 klaget over vores arbejde.
 Faktisk er jeg ret stolt af at have været med til at  

 skabe to meget gode arbejdspladser i Farsø, det er den slags  

 alternative beskæftigelsesmuligheder som små kommuner har brug  

 for at overleve.
 Gad vide, hvilket ærinde [A] er ude i? Er det mon  

 måske min klare udmelding om, at jeg ikke vil være på liste  

 sammen med ham til kommunevalget? Det er almindelig kendt i Farsø, at  

 jo selv har en kriminel fortid som bedrager over for sparekassen i  

 Farsø, så måske virker det gamle ordsprog med, at "tyv  

 tror at hver mand stjæler", stadig.
 Det kunne jo også være "janteloven",  

 der igen er på spil.
 Antallet af sager, som [A] har sendt til  

 tilsynsrådet, kunne godt tyde på det sidste, [A] har kun  

 fået delvis medhold i en, resten indeholder kun tendentiøse  

 beskyldninger mod en ordentlig arbejdende forvaltning/kommunalbestyrelse.
 Til [A]s bemærkning om, at det er uetisk at tjene  

 penge på andre menneskers tragedier, kan jeg sige: Hvordan mon de  

 så har det på sygehuset? De lever jo af andre menneskers sygdom  

 og ulykke, jeg er sikker på, at overlægerne der ikke vil  

 nøjes med den løn, som jeg får.
 Alle de nævnte beskyldninger og usandheder er  

 også at finde i Dansk Folkepartis nye bog (Danmarks Fremtid).
 Forfatteren til Dansk Folkepartis nye  

 bog,  Ulla  Dahlerup, henvendte sig til os med det ærinde at fremstille  

 et debatoplæg til Folketinget. Årsagen til, at hun  

 henvendte sig til os, var at vi var nogle af de få, der virkelig havde  

 vist, at det kunne lade sig gøre at arbejde med denne type unge.
Overraskelsen blev ikke mindre af at finde ud af, at en  

 del af de usande og tendentiøse oplysninger stammer fra bl.a. den  

 afviste klage, som en mor fra Farsø har indsendt, og er identiske med  

 de oplysninger, som [A] har sendt til NJ Amt.
Bl.a. er historien med hesten  

 også at finde i bogen, i bogen har den fået endnu en drejning,  

 så den er ekstra usand.
 En af de, der ufrivillig optræder i denne bog, kan  

 bekræfte, at  Ulla  Dahlerup henviste til, at oplysningerne om  

  Søren  E.  Virenfeldt og Solhaven kom fra [A].
 Hvis [A] skulle have haft en reel interesse i at  

 undersøge de faktiske forhold, ville det have været ganske  

 enkelt. [A] kunne have henvendt sig direkte til os, både Solhaven og  

 HRC er særdeles åbne over for pressen og andre interesserede, vi  

 har ikke haft noget at skjule, og alt hvad der ikke er omfattet af  

 tavshedspligt, er vi villige til at tale om.
 Solhaven har altid været under offentlig kontrol, og  

 man vil derfor ad den vej kunne orientere sig om de faktiske forhold, hvis  

 man ønsker det.
I modsætning til visse andre, har jeg arbejdet meget  

 hårdt på at være med til at skabe muligheder for unge i  

 nød, og dette er sket med stor succes.
Når man arbejder meget,  

 kan det også ske, at man laver fejl, (den, der ikke laver noget, laver  

 jo ingen fejl), så hvis [A] virkelig bruger nogen tid, så skal  

 det nok lykkes at finde en fejl, som jeg har begået.
 Det var måske mere ønskeligt, om [A] tog de  

 positive briller på og begyndte at interessere sig for den virkelighed,  

 som vi er nogle, der befinder sig i.
 Desværre, kære læser, det er ikke en  

 ond drøm, du har læst om, og det er ikke et dårligt  

 manuskript til en tåbelig amerikansk TV serie, men den virkelighed, der  

 af nogen tilbydes initiativrige personer, der vil noget i Farsø.
Med venlig hilsen Søren  E.  Virenfeldt Børne- og Kulturudvalgsformand, forstander for Solhaven og medejer af HRC." Klageren har anført, at bladet har overtrådt  

 reglerne for god presseskik ved at bringe inseratet uden først at  

 sikre sig, at rigtigheden af det skrevne er i overensstemmelse med de  

 faktuelle kendsgerninger og uden på nogen måde at have  

 forsøgt at verificere forfatteren til inseratet,  Søren  E.  

  Virenfeldts, injurierende og anklagende påstande omkring klagers  

 person og det brev, klager har skrevet.
Inseratet er såvel skadeligt  

 som krænkende, og klager føler sig latterliggjort, når  

 redaktøren benævner de faktiske fejl som værende af  

 bagatelagtig karakter.
Ved såvel korrekturlæsning af inseratet  

 som granskning af de faktuelle kendsgerninger, før inseratet blev  

 bragt, kunne man have undgået såvel fejlcitering som  

 identifikation af klager, men det har bladet måske hverken  

 ønsket eller indset.
Klageren har anført, at det er fejlagtigt,  

 når det i artiklen er nævnt, at klager har klaget til  

 Folketingets Socialudvalg.
Klager har skrevet et brev til et medlem af  

 Folketingets Retsudvalg.
Klagers brev er oplysende og anklagende, og hverken  

 useriøst eller usandt, som der står i bladet.
Klageren har videre anført, at inseratets  

 ophavsmand citerer klagers brev til folketingsmedlemmet forkert, idet ordene  

 "for deres skattekroner" i avisen er blevet udeladt.
Det er  

 anstødeligt, når der citeres forkert fra brevet, som ikke er  

 blevet tilsendt ophavsmanden, men er kommet i dennes besiddelse gennem  

 aktindsigt.
Det er forkert, at Nordjyllands Amt skulle have afvist sagen.  

 Tværtimod er der iværksat øget opmærksomhed omkring  

 visitation af neurologiske tilfælde til "Solhaven".
Klageren har yderligere anført, at inseratets  

 bemærkning om, at "det ikke kun var den unge, der var noget galt  

 med", kun kan opfattes, som om klager ikke er rigtig klog.
Klageren er  

 forundret over, at bladet vil lægge navn til at skrive noget  

 sådant, og redaktøren må have glemt sin etiske og moralske  

 forpligtelse og dermed sit ansvar som ansvarshavende redaktør.
Klageren har endelig anført, at hun let kan  

 identificeres via artiklens link til Dansk Folkepartis bog.
Det er dog ikke  

 ensbetydende med, at ophavsmanden til inseratet har lov til i bladet at  

 identificere og svine klager til, for han bryder nemlig herved sin  

 tavshedspligt, fordi han står i forbindelse med offentlige myndigheder,  

 og dermed overtræder han også straffeloven.
Klager har i den  

 forbindelse henvist til, at det i inseratet nævnes, at "det er  

 almindeligt kendt, at klagerens advokat er [B]" og "Overraskelsen  

 blev ikke mindre af at finde ud af, at en del af de usande og  

 tendentiøse oplysninger stammer fra bl.a. den afviste klage, som en  

 mor fra Farsø har indsendt,  .
 Bladet har anført, at det nævnte inserat  

 alene er forfattet af  Søren  Virenfeldt uden medvirken eller  

 opfordring fra bladet.
Bladet har videre anført, at ingen af inseratets  

 faktiske oplysninger er så skadelige eller krænkende, at det har  

 afkrævet nogen særlig efterprøvelse fra redaktionens side,  

 hvilket også er usædvanligt i sådanne tilfælde.
En  

 eventuel efterprøvelse hos klager har i øvrigt ikke været  

 mulig, idet hun overhovedet ikke er nævnt i inseratet, hverken med  

 navn, adresse eller andre hentydninger til hendes person eller  

 bopæl.
Bladet har herudover anført, at de faktiske fejl,  

 der hævdes af klager, er af en bagatelagtig karakter.
Bladet mener  

 ikke, at nogen form for tavshedspligt er krænket i inseratet.
Et  

 sådant spørgsmål må i øvrigt ligge uden for  

 nævnets rammer.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen,  

 Kirsten Dyregaard.
 Pressenævnet udtaler:
Pressenævnet bemærker indledningsvis, at  

 klageren er nævnt ved navn i bogen "Danmarks Fremtid",  

 hvortil der henvises i artiklen.
Der er således mulighed for at  

 identificere klager, og denne er derfor berettiget til at klage til  

 Pressenævnet.
Pressenævnet har forstået klagen  

 således, at den alene vedrører de beskyldninger, der rettes mod  

 klager i artiklen.
Nævnet har derfor ikke taget stilling til, om der  

 ved artiklens offentliggørelse er sket en sammenblanding mellem  

 annoncering og redaktionel tekst, jf. pkt.
B. 4. i de vejledende presseetiske  

 regler.
Det fremgår af de vejledende presseetiske regler, at  

 det er mediernes opgave at bringe korrekt information.
Så langt det er  

 muligt, bør det kontrolleres, om de oplysninger, der gives, er  

 korrekte.
Det fremgår endvidere, at oplysninger, der kan være  

 skadelige, krænkende eller virke agtelsesforringende for nogen, skal  

 efterprøves i særlig grad, inden de bringes, først og  

 fremmest ved forelæggelse for den pågældende.
Pressenævnet bemærker, at de presseetiske  

 regler gælder i forhold til redaktionel tekst og i et vist omfang i  

 forhold til annoncer.
Nævnet finder, at oplysningerne i artiklen ikke  

 har en sådan karakter, at de er egnet til at virke krænkende eller  

 agtelsesforringende for klager.
 Nævnet giver derfor ikke klager medhold i klagen.
 Afsagt den 9. oktober 2001.
