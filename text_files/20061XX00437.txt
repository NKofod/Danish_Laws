Skriftlig fremsættelse (16. maj 2007) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
 Forslag til lov om  

 ændring af udlændingeloven (Kontraktsordning for afviste asylansøgere, der  

 samarbejder om udrejse).
(Lovforslag nr.
L 218).
 Lovforslaget, som jeg fremsætter i dag, har til formål at  

 gennemføre de ændringer af udlændingeloven, der følger af regeringens aftale  

 med Dansk Folkeparti af 11. maj 2007 om nyt tilbud for afviste asylansøgere,  

 som samarbejder om udrejsen.
 Lovforslaget indebærer i hovedtræk følgende:
 Der indføres mulighed for, at der kan indgås en kontrakt med  

 afviste asylansøgere, som hidtil ikke har medvirket til udrejsen  i  

 tilfælde,  

 hvor frivillig udrejse er mulig, men hvor tvangsmæssig udsendelse ikke er  

  om:
  

 	  

 at de tilbydes et  

 samlet opkvalificeringsforløb i Danmark og hjemlandet og   

 	  

 økonomisk støtte til  

 tilbagevenden og hjælp til bolig og beskæftigelse i hjemlandet Denne mulighed indføres ved, at integrationsministeren  

 bemyndiges til at fastsætte nærmere regler om vilkårene for udlændinge, der  

 har  

 fået endeligt afslag på asyl, og som samarbejder om udrejse og indgår en  

 kontrakt om opkvalificeringsforløb og frivillig udrejse med  

 Udlændingeservice.
Den afviste asylansøger skal til gengæld indvillige i at  

 samarbejde om udrejsen og frivilligt udrejse af Danmark.
Med samarbejde om  

 udrejse forstås, at den afviste asylansøger løbende skal samarbejde med  

 politiet om alle praktiske foranstaltninger i forbindelse med udrejse efter  

 afslutningen af opkvalificeringsforløbet i Danmark, herunder ved  

 fremskaffelse  

 af rejselegitimation.
Ordningen består af et sammenhængende opkvalificeringsforløb  

 på omkring et år med individuelt tilrettelagt efteruddannelse og praktik,  

 dels  

 her i landet dels i hjemlandet.
Forløbet her i landet vil typisk vare 6  

 måneder, men kan i særlige tilfælde være af længere varighed, dog ikke  

 længere  

 end 9 måneder.
Forløbene i hjemlandet tilrettelægges i nært samarbejde med og  

 efter dialog med hjemlandets myndigheder.
Der gælder nogle nærmere kriterier for, hvilke grupper af  

 afviste asylansøgere kontrakten kan indgås med.
For at en nationalitet kan  

 være  

 omfattet af ordningen, skal følgende forudsætninger være opfyldt:
   

 	  

 Som led i  

 genopbygningsindsats af landet efter krig planlægges eller er iværksat større  

 støtteprojekter.
   

 	  

 Der skal være indledt  

 forhandlinger om tilbagetagelse/praktiske aftaler om tilbagetagelse/accept af  

 tvangsmæssig udsendelse, eller det skal grundet situationen i landet ikke  

 være  

 muligt at indlede sådanne forhandlinger.
Af praktiske grunde gives tilbudet i første omgang til  

 afviste irakiske asylansøgere.
Ordningen evalueres senest den 1. maj 2008.  

 Fungerer ordningen efter hensigten kan integrationsministeren udvide tilbudet  

 til andre grupper af afviste asylansøgere omfattet af ovennævnte objektive  

 kriterier.
 Afviste asylansøgere, der indgår en kontrakt med  

 Udlændingeservice, skal blive boende på samme asylcenter som hidtil.
Som nævnt ønsker regeringen at motivere afviste asylansøgere  

 yderligere til at udrejse frivilligt til hjemlandet.
Lovforslaget fremsættes  

 først nu henset til, at lovforslaget baserer sig på et politisk forlig  

 indgået  

 fredag den 11. maj 2007.  

 Lovforslaget  

 ønskes gennemført i indeværende folketingsår.
 På den baggrund ønskes en dispensation, således at  

 lovforslaget kan behandles på mindre end de normalt krævede mindst 30 dage.
Lovforslaget sendes i høring samtidig med fremsættelsen.
Det  

 har henset til tidspunktet for indgåelsen af det bagvedliggende forlig ikke  

 været muligt at sende lovforslaget i høring på et tidligere tidspunkt.  

 Høringsfristen er fastsat således, at høringssvar og kommenteret  

 høringsoversigt er sendt til Folketinget inden 1. behandling.
