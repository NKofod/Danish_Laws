Nr LSF 216 Forslag til Lov om ændring af lov om kommunal udligning og generelle  

 tilskud til kommuner og amtskommuner (Udligning af AIDS-udgifter) Fremsat af indenrigsministeren (Thor Pedersen) den 26. april 1990 Vedtaget ved tredjebehandling den 30. maj 1990 Lov nr. 391 af 13/06/1990 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 450 af 22. juni 1989, ophæves § 22  

 b, stk. 4 og 5, og i stedet indsættes:
» Stk. 4. En amtskommunes udgiftsbehov vedrørende AIDS efter  

 stk. 1 fastlægges til 758.000 kr. ganget med antallet af nyanmeldte  

 AIDS-patienter med folkeregisteradresse i amtskommunen på diagnosedatoen.  

 Beløbet reguleres for 1992 og senere år een gang årligt med  

 satsreguleringsprocenten, jf. lov om en satsreguleringsprocent.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning for beregningen af tilskud og tilsvar fra og med  

 tilskudsåret 1991.
 Stk. 2. Forslag til revision af loven fremsættes for Folketinget i  

 folketingsåret 1992-93.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 450 af 22. juni 1989, ophæves §  

 22b, stk. 4 og 5, og i stedet indsættes:
» Stk. 4. En amtskommunes udgiftsbehov vedrørende AIDS efter  

 stk. 1 fastlægges til 758.000 kr. ganget med antallet af nyanmeldte  

 AIDS-patienter med folkeregisteradresse i amtskommunen på diagnosedatoen.  

 Beløbet reguleres for 1992 og senere år een gang årligt med  

 satsreguleringsprocenten, jf. lov om en satsreguleringsprocent.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1991.
Bemærkninger til lovforslaget 1. Formål Lovforslaget går ud på at fastsætte det AIDS-udgiftsbehov, der fra og med  

 tilskudsåret 1991 skal anvendes i den særlige ordning for udligning af  

 amtskommunernes AIDS-udgifter, idet den gældende lovgivning udløber i 1990.
2. Baggrund Udligningsordningen for amtskommunernes AIDS-udgifter, jf. § 22b i lov om  

 kommunal udligning og generelle tilskud til kommuner og amtskommuner, blev  

 etableret med virkning for data fra 1. januar 1987, dvs. fra og med  

 tilskudsåret 1988. Ifølge lov nr. 314 af 4. juni 1986 kom udligningsordningen  

 til at omfatte tilskudsårene 1988-90, hvorefter ordningen skulle tages op til  

 revision.
I den nuværende udligningsordning er udgiftsbehovet pr.
AIDS-diagnose sat  

 til 646.000 kr. (1990-prisniveau). I betænkning nr. 1069/marts 1986 -  

 Udligning af AIDS-udgifter - er det nærmere beskrevet, hvorledes denne udgift  

 er opgjort.
Som led i overvejelserne om en revision af udligningsordningen er  

 der foretaget en ny undersøgelse af udgiftsbehovet.
Resultatet er blevet et  

 udgiftsbehov på 758.000 kr. (1990-prisniveau).
 Det større beløb i den nye undersøgelse skyldes:
- færre diagnoser end forventet i betænkning nr. 1069 om udligning af  

 AIDS-udgifter, hvilket giver større udgift til undersøgelse m.v. pr.  

 diagnose, - udgifter til Retrovir-medicin, - udgifter i hjemmet er medregnet med den amtskommunale del.
 På grundlag af denne undersøgelse foreslås det, at den gældende  

 udligningsordning for AIDS-udgifter videreføres med et udgiftsbehov på  

 758.000 kr. fra og med tilskudsåret 1991 (beregningsår 1990).
 Samtidig foreslås det, at dette udgiftsbehov fra 1992 reguleres een gang  

 årligt med den satsreguleringsprocent, der årligt skal bekendtgøres af  

 finansministeren, jf. den politiske aftale af 2. april 1990 om den fremtidige  

 regulering af overførselsindkomsterne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 450 af 22. juni 1989, ophæves §  

 22b, stk. 4 og 5, og i stedet indsættes:
» Stk. 4. En amtskommunes udgiftsbehov vedrørende AIDS efter  

 stk. 1 fastlægges til 758.000 kr. ganget med antallet af nyanmeldte  

 AIDS-patienter med folkeregisteradresse i amtskommunen på diagnosedatoen.  

 Beløbet reguleres for 1992 og senere år een gang årligt med  

 satsreguleringsprocenten, jf. lov om en satsreguleringsprocent.« § 22 b.
Amtskommuner, hvis AIDS-udgiftsbehov pr. indbygger er mindre end  

 det gennemsnitlige AIDS-udgiftsbehov pr. indbygger for landet som helhed,  

 yder et tilskud til de amtskommuner, hvis udgiftsbehov er større end det  

 gennemsnitlige udgiftsbehov.
 Stk. 2. En amtskommunes tilskud eller tilsvar pr. indbygger efter stk. 1  

 beregnes som forskellen mellem amtskommunens udgiftsbehov pr. indbygger i  

 alle landets amtskommuner i året forud for tilskudsåret ganget med et  

 udligningsniveau på 0,85.
 Stk. 3. En amtskommunes tilskud eller tilsvar efter stk. 2 korrigeres for  

 regionale forskelle i lønniveauet.
 Stk. 4. En amtskommunes udgiftsbehov vedrørende AIDS efter stk. 1  

 fastlægges i 1986-prisniveau til 690.000 kr. i 1987, 600.000 kr. i 1988 og  

 540.000 kr. i 1989 ganget med antallet af nyanmeldte AIDS-patienter med  

 folkeregisteradresse i amtskommunen på diagnosedatoen.
 Stk. 5. Beløbene i stk. 4 reguleres på grundlag af den faktiske udvikling  

 i lønninger og priser i kommuner og amtskommuner i tilskudsåret.
Efter 2. behandling den 22. maj 1990 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 450 af 22. juni 1989, ophæves § 22  

 b, stk. 4 og 5, og i stedet indsættes:
» Stk. 4. En amtskommunes udgiftsbehov vedrørende AIDS efter  

 stk. 1 fastlægges til 758.000 kr. ganget med antallet af nyanmeldte  

 AIDS-patienter med folkeregisteradresse i amtskommunen på diagnosedatoen.  

 Beløbet reguleres for 1992 og senere år een gang årligt med  

 satsreguleringsprocenten, jf. lov om en satsreguleringsprocent.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning for beregningen af tilskud og tilsvar fra og med  

 tilskudsåret 1991.
 Stk. 2. Forslag til revision af loven fremsættes for Folketinget i  

 folketingsåret 1992-93.
