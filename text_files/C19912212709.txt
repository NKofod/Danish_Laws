(Til skolebestyrelserne for Sydjysk  

 Ungdomskostskole, Ungdomskostskolen Tårupgård og  

 Ungdomskostskolen Handbjerghus samt forstanderne for ungdomskostskolerne) Mellem Finansministeriet og Lærernes Centralorganisation er der indgået  

 aftale om med virkning fra 1. september 1990 at forhøje kostskoletillægget  

 (ulempegodtgørelsen) til forstandere og lærere ved kommunale  

 ungdomskostskoler, jf. regelsæt fremsendt af finansministeriet med brev af  

 14. december 1990 og optrykt sammen med dette cirkulære.
 Kostskoletillægget ydes i henhold til § 15 i cirkulære af 3. juli 1989 som  

 ændret ved cirkulærer af 6. marts 1990 og 19. deember 1991 om normering,  

 aflønning, tjenestetid m.v. for forstandere og lærere ved kommunale  

 ungdomskostskoler.
 Kostskoletillægget reguleres for hvert fulde 3 points udsving i  

 reguleringspristallet udover 109 (januar 1988 = 100).
 Januar-pristallet 1990: 109,6.
 Juli -pristallet 1991: 112,9.
 Tillægget indgår ikke i beregning af overtimebetaling.
 Kulturministeriets cirkulære af 9. marts 1990 om kostskoletillæg til  

 forstandere og lærere ved kommunale ungdomskostskoler ophæves.
Kulturministeriet Direktoratet for Folkeoplysning, Frie grundskoler m.v., den 20. december 1991.
 P.d.v.
Ibbi harrit Ulempegodtgørelse til lærere og forstandere ved efterskoler og ungdomskostskoler Lærere 1. Til fuldtidsbeskæftigede lærere ved efterskoler og  

 ungdomskostskoler ydes et beløb som godtgørelse for arbejde på ubekvemme  

 tidspunkter på 11.541 kr. årlig.
 2. Til kvotaansatte lærere udbetales beløbet med en  

 kvota af det under pkt. 1 anførte beløb for en fuldtidsbeskæftiget.
 3. For hver fulde 3 points udsving i  

 reguleringspristallet ud over 109 (januar 1988 = 100) forhøjes eller  

 nedsættes det i pkt. 1 anførte beløb med 83,55 kr.
 4. De under pkt. 1 og 2 som reguleret efter reglerne i  

 pkt. 3 anførte beløb udbetales med 70 pct. af beløbene.
Forstandere 5. Til forstandere ydes et beløb som godtgørelse for  

 arbejde på ubekvemme tidspunkter på 4.630 kr. årlig.
 6. For hver fulde 3 points udsving i  

 reguleringspristallet ud over 109 ( januar 1988 = 100) forhøjes eller  

 nedsættes det i pkt. 5 anførte beløb med 33,40 kr.
 7. Det under pkt. 5, som reguleret efter reglerne i  

 pkt. 6, anførte beløb udbetales med 70 pct. af beløbet.
 8. Punkterne 1-7 har virkning fra 1. september 1990.
