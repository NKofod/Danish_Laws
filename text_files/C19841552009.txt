 Vikarer for embedslæger ansættes og aflønnes i overensstemmelse med  

 reglerne i finansministeriets aftale af 11.4.1984 med foreningen af  

 speciallæger for varetagelse af akutte opgaver, d.v.s. opgaver i forbindelse  

 med foranstaltninger mod smitsomme sygdomme, retslægelige ligsyn,  

 personundersøgelser, miljø- og forgiftningsulykker o.lign.
I tilfælde af en embedslæges fravær fra embedslægeinstitutionen påhviler  

 det den administrerende embedslæge eller dennes stedfortræder at påse, at den  

 pågældendes opgaver varetages.
Hvis den administrerende embedslæge finder det  

 nødvendigt til varetagelse af opgaverne, og hvis betingelserne i §§ 2-5 er  

 opfyldt, indstiller embedslægeinstitutionen til sundhedsstyrelsen, at der  

 ansættes en vikar ved institutionen under embedslægens fravær, jfr. § 7.
 Efter vikariatets afslutning indsendes anmodning om vikargodtgørelse til  

 sundhedsstyrelsen med anvendelse af form.3124 påtegnet af den administrerende  

 embedslæge.
§ 1 Der kan normalt kun ansættes 1 vikar i den pågældende institution  

 (hovedkontor) i samme periode.
Ansættelsen kan normalt ikke omfatte lørdage  

 eller søn- og helligdage.
§ 2 Ved embedslægeinstitutioner (hovedkontorer) med 4 eller flere embedslæger  

 kan der kun ansættes vikar, hvis 2 eller flere embedslæger samtidig er  

 uventet fraværende mere end 1 uge på grund af sygdom eller lignende.  

 Ansættelsen løber fra 1 uge efter påbegyndelsen af det samtidige fravær og  

 kun så længe, 2 eller flere embedslæger samtidig er uventet fraværende.
§ 3 Ved embedslægeinstitutioner (hovedkontorer) med 3 embedslæger kan vikar  

 kun ansættes, hvis en embedslæges uventede fravær påregnes at vare mere end 1  

 uge og da fra dette tidspunkt.
Hvis mere end 1 embedslæge er fraværende  

 samtidig, gælder samme regel som efter § 4.
§ 4 Ved embedslægeinstitutioner (hovedkontorer) med 1 eller 2 embedslæger og  

 ved lokalkontorer kan vikar ansættes fra fraværets påbegyndelse, hvis  

 embedslægen må påregnes at være fraværende i mere end 2 dage, og arbejdet,  

 for så vidt angår lokalkontoret, ikke kan varetages fra hovedkontoret eller  

 på anden måde.
§ 5 Såfremt samtlige embedslæger ved en embedslægeinstitution er fraværende på  

 grund af planlagt møde eller lignende, kan der uanset bestemmelserne i §§ 2-4  

 ansættes 1 vikar fra påbegyndelsen af det samtidige fravær og så længe dette  

 varer.
§ 6 Såfremt en embedslægeassistents fravær udover normal ferie o.lign.  

 påregnes at vare mere end 14 dage, for deltidsansattes vedkommende mere end 1  

 måned, kan der efter indstilling fra institutionen til sundhedsstyrelsen  

 ansættes vikar, hvis dette findes nødvendigt af hensyn til varetagelsen af  

 institutionens opgaver.
Aflønning sker efter den for stillingen gældende  

 overenskomst.
§ 7 Aftale med den pågældende om ansættelse som vikar træffes af  

 embedslægeinstitutionen og kan ske, så snart dette er praktisk muligt efter  

 modtagelsen af sundhedsstyrelsens godkendelse, evt. efter foreløbig  

 telefonisk aftale med styrelsen.
Hvis der efter aftale med sundhedsstyrelsen  

 skal finde opslag sted, foretages dette og ansættelsen af sundhedsstyrelsen  

 efter indstilling fra embedslægeinstitutionen.
§ 8 Sundhedsstyrelsens cirkulærskrivelse af 1. juni 1981 vedrørende vikarer  

 for embedslæger m.v. ophæves.
 SUNDHEDSSTYRELSEN, DEN 27. APRIL 1984.
P.
D.
V.
