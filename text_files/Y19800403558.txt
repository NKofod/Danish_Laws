I anledning af ansøgning om genoptagelse af skelforretning har man ved  

 fornyet gennemgang af sagen konstateret uoverensstemmelse mellem  

 skelsætningserklæringen og det tilhørende rids.
Det er direktoratets  

 opfattelse, at udformningen af erklæringen er afgørende for, hvilken  

 strækning der er fastlagt ved forretningen.
 Der svares derfor, at der foranlediges afholdt skelsætningsforretning  

 f.s.v. angår den strækning, man har konstateret ikke er fastslået ved  

 skelsætning.
 I skrivelse af 10-4-1980 (J.nr.7497) der foruden til matrikeldirektoratet  

 er sendt til beboerne på  Knardrupgårds Alle og til samtlige andre offentlige  

 myndigheder, der hidtil har været impliceret i sagen angående skellet mellem  

 matr.nr.17b Nyby By , og Knardrupgårds Alle (byens gade) har De som advokat  

 for ejerne af matr.nr.17b gjort opmærksom på, at ejerne i påsken 1980 har  

 retableret hegn på det sted, hvor dette var placeret i tidsrummet 1974-78.  

 Under henvisning hertil anfører De, at »enhver rettighed som der fra  

 anden side måtte have bestået over det omhandlede areal indtil  

 skelsætningsforretningen i 1973 og som ellers måtte have kunnet gøres  

 gældende under en eventuel genoptagelse af skelsætningsforretningen, kan  

 herefter i henhold til tinglysningslovens § 26, stk.1, jf. tinglysningslovens  

 § 1 betragtes som bortfaldet«.
I anledning af denne skrivelse sendte direktoratet den 23-4-1980 til Dem  

 en kopi af direktoratets skrivelse af 2-4-1980 til advokat Mogensen.
I denne  

 skrivelse, der også blev sendt til landinspektør K på parternes vegne,  

 meddelte man, at man havde berigtiget den ved skrivelse herfra af 30-4-1974  

 skete notering i matriklens dokumenter om, at beliggenheden af skellet mellem  

 matr.nr.17b Nyby By, og byens gade var blevet fastslået ved  

 skelsætningsforretning.
Det blev endvidere meddelt, at landbrugministeriet  

 ikke kunne tillade sagen der efter berigtigelsen angår en strækning af  

 skellet mellem matr.nr.17b og byens gade, nemlig den, der er angivet i  

 skelsætningserklæringen og på ridset mærket med bogstaverne A, B og C  

 genoptaget.
Da beliggenheden af stærkningen øst for punkt C efter  

 berigtigelsen af noteringen ikke er fastsat ved skelsætningsforretning, ville  

 der ikke være noget i vejen for at afholde en skelsætningsforretning  

 vedrørende denne strækning.
Efter modtagelsen af kopien af skrivelsen herfra af 2-4-1980 til advokat  

 Mogensen har De i skrivelse af 1-5-1980 protesteret imod den foretagne  

 berigtigelse, hvorefter skelsætningsforretningen kun gælder strækningen A, B,  

 C.
De henholder Dem til, at ridset, hvorpå det i en påtegning er angivet, at  

 det ved skelsætningsforretningen den 19-9-1973 fastsatte skel er skellet  

 mærket med bogstaverne A1, A2, A,B, C, C1, er en integreret del af  

 erklæringen om skelsætningsforretningen, og at der derfor ikke er sket nogen  

 fejl ved skelsætningens notering den 30-4-1974, hvorefter denne omfattede  

 skellet mellem matr.nr.17b og byens gade i hele dets udstrækning, altså som  

 mærket med bogstaverne A1, A2, A, B, C, C1.
 De mener, at der i direktoratets skrivelse savnes angivelse af, med  

 hvilken hjemmel direktoratet har fortaget berigtigelsen uden samtykke fra de  

 implicerede.
 De anfører endvidere, at det siden 1974 rent faktisk har været noteret i  

 matrikel og tingbog, at skellet ved skelsætningsforretningen den 19-9-1973 er  

 fastlagt i udstrækningen A1, A2, A, B, C, C1. Skellet har endvidere været  

 synligt på stedet, idet der har været anbragt skelpæle, også i punkt C1, og  

 et træhegn.
 De er derfor hvad enten noteringen har været korrekt eller ej af den  

 opfattelse, at Deres klienter har vundet ejendomsret på arealet inden for de  

 ved skelsætningsforretningen i 1973 fastsatte skel ved i god tro at få  

 tinglyst skøde den 8-6-1978.
I skrivelse af 2-6-1980 erindrer De om besvarelse af Deres skrivelse af  

 1-5-1980 og gør iøvrigt opmærksom på, at direktoratet efter Deres opfattelse  

 ved behandlingen af nærværende sag ikke har overholdt almindelige  

 forvaltningsmæssige principper, idet direktoratet ikke har givet Deres  

 klienter mulighed for at fremkomme med bemærkninger til sagen.
De mener  

 derfor, at direktoratets afgørelse i skrivelse af 2-4-1980 er ugyldig  

 allerede som følge af formelle fejl, og De forbeholder Dem at kræve  

 erstatning bl.a. for de omkostninger Deres klienter måtte blive påført i  

 anledning af den nye skelsætningsforretning.
Med sidstnævnte skrivelse af  

 2-6-1980 fulgte kopi af Deres skrivelse af samme dato til advokat Mogensen,  

 hvori De gør gældende, at landinspektør L, som af Johansen er rekvireret til  

 at afholde skelsætningsforretning vedrørende skelstrækningen øst for punkt C,  

 er inhabil i sagen.
 I denne anledning skal man meddele følgende:
Samtidig med noteringen af skelsætningsforretningen er matrikelkortet  

 blevet berigtiget for så vidt angår grænsen mellem matr.nr.17b og byens gade,  

 hvorved et nedlagt gadejordsareal med aldertidshævd lagt til grund er  

 inddraget under matr.nr.17b.
Der er altså ikke tale om, at ejeren af  

 matr.nr.17b ved at retablere hegnet har gjort sin ret gældende over for  

 personer, som kunne påstå at have en utinglyst hævd på et areal af  

 matr.nr.17b.
Bestemmelsen i tinglysningslovens §26, stk.1, som De påberåber,  

 kan derfor efter direktoratets opfattelse ikke komme til anvendelse.
Det er fortsat direktoratets standpunkt, at det er en fejl, at man  

 noterede skellet mellem matr.nr.17b og byens gade som endeligt fastlagt for  

 så vidt angår strækningen, der er angivet ved punkterne A1, A2, A, B, C, C1.  

 Skelsætningserklæringen omhandler kun strækningen A, B, C, og ifølge ridset  

 er det også kun disse punkter, der er afmærkede, idet punkterne A1, A2 og C1  

 ikke er afmærket i forbindelse med skelsætningsforretningen. (Punktet C1 er  

 afmærket ved en senere lejlighed på Johansens bekostning ifølge oplysning i  

 en telefonsamtale i marts 1980 med landinspektør K). Da et endeligt fastlagt  

 skel skal være afmærket, jf. § 68 i bekendtgørelse nr. 604 af 20-12-1976,  

 måtte følgen af, at man blev opmærksom på fejlen være, at man uanset hvilken  

 stilling parterne måtte tage til sagen - foranledigede noteringen om  

 skelsætningsforretningen berigtiget i matrikel og tingbog.
Direktoratet mener  

 derfor at have haft både ret og pligt til at berigtige fejlen.
 Matrikeldirektoratet må afvise at tage stilling til et eventuelt  

 erstatningskrav på det foreliggende grundlag, blandt andet under hensyn til,  

 at det ikke er godtgjort, om der som følge af den fejlagtige notering er lidt  

 noget tab.
 Med hensyn til spørgsmålet om landinspektør L's inhabilitet henvises til  

 vedlagte kopi af direktoratets skrivelse af d.d. til landinspektøren som svar  

 på dennes skrivelse af 16-6-1980.
 Der vedlægges endvidere efter Deres anmodning i skrivelsen af 2-6-1980  

 kopi af skelsætningserklæringen og af det tilhørende rids samt kopi af to  

 udtegninger af luftfotografier fra henholdsvis 1966 og 1977.
