 I henhold til §§ 57, stk. 5, 62, stk. 2, 63, stk. 5, og 65, stk. 6, i lov  

 om arbejdsformidling og arbejdsløshedsforsikring m.v., jf. lovbekendtgørelse  

 nr. 632 af 2. september 1991, fastsættes efter forhandling med  

 Landsarbejdsnævnet:
Rådighedsforpligtelsen § 1.  Dagpenge kan kun udbetales til et ledigt medlem,  

 der:
Kontakten til Arbejdsformidlingen § 2.  Et ledigt medlem skal opretholde kontakten til  

 Arbejdsformidlingen efter reglerne herom for at kunne få dagpenge, medmindre  

 der er givet tilladelse til, at tilmeldingen og kontakten kan ske til et  

 andet sted end Arbejdsformidlingen, eller til at tilmeldingen ikke skal ske  

 straks, når ledigheden indtræder.
Aktivt arbejdssøgende § 3.  Et helt eller delvist ledigt fuldtidsforsikret  

 medlem skal for at opfylde kravet om at være aktivt arbejdssøgende selv søge  

 arbejde svarende til fuld, sædvanlig arbejdstid.
Herudover skal medlemmet  

 udnytte tilbud af beskæftigelsesfremmende og uddannelsesmæssig karakter, jf.  

 §§ 9, stk. 3, og 10, stk. 2.
 Stk. 2.  Et fuldtidsforsikret medlem, hvis ret til  

 supplerende dagpenge er bortfaldet, jf. arbejdsløshedsforsikringslovens § 60,  

 stk. 1, har ikke pligt til at søge eller kunne overtage arbejde på mindre end  

 30 timer ugentligt.
Stk. 3.  Et deltidsforsikret medlem skal søge og kunne  

 overtage arbejde, der har en sædvanlig arbejdstid på til og med 6 timer i  

 døgnet, og som beregnet i gennemsnit for 4 uger har en varighed på til og med  

 30 timer ugentligt.
Herudover skal medlemmet udnytte tilbud af  

 beskæftigelsesfremmende og uddannelsesmæssig karakter, jf. §§ 9, stk. 3, og  

 10, stk. 2.
Overtagelse af arbejde § 4.  Et medlem skal i perioden fra ledighedens  

 indtræden, og indtil medlemmet har været ledigt i sammenlagt 12 måneder inden  

 for 15 måneder, søge og kunne overtage passende arbejde på de vilkår, som er  

 almindelige inden for det arbejdsområde, hvor medlemmet sædvanligvis er  

 beskæftiget.
Løn- og arbejdsvilkår for det søgte og formidlede arbejde skal  

 svare til, hvad der efter overenskomsten mellem arbejdsgivere og lønmodtagere  

 gælder for dette eller tilsvarende arbejde.
 Stk. 2.  Ved bedømmelsen af om et arbejde er passende,  

 skal der lægges vægt på medlemmets hidtidige beskæftigelse, uddannelse og  

 kvalifikationer.
Stk. 3.  Et medlem skal kunne overtage passende arbejde  

 med en rimelig transporttid.
Hvis medlemmet bor i et område, hvor der må  

 påregnes længere transporttid end sædvanligt, må medlemmet acceptere denne  

 transporttid.
 Stk. 4.  Et medlem, der ikke kan overtage arbejde inden  

 for sit sædvanlige arbejdsområde, jf. stk. 1, vil dog kunne anses for at stå  

 til rådighed, hvis arbejdsløshedskassen efter at have indhentet en udtalelse  

 fra Arbejdsformidlingen skønner, at medlemmet kan overtage arbejde inden for  

 andre faglige områder, og medlemmet erklærer at ville søge og kunne overtage  

 arbejde eventuelt med overflytning til følge.
§ 5.  Når et medlem har været ledigt i sammenlagt 12  

 måneder inden for 15 måneder, skal medlemmet udover at søge og kunne overtage  

 passende arbejde også kunne overtage rimeligt arbejde, der ligger uden for  

 det hidtidige arbejdsområde.
Fra det tidspunkt hvor et medlem er indberettet  

 til et arbejdstilbud efter lov om arbejdstilbud til ledige, skal medlemmet  

 desuden være aktivt arbejdssøgende til rimeligt arbejde.
Løn- og  

 arbejdsvilkår for det søgte eller formidlede rimelige arbejde skal svare til  

 det, som efter overenskomsten mellem arbejdsgivere og lønmodtagere gælder for  

 dette eller tilsvarende arbejde.
 Stk. 2.  Ved bedømmelsen af om et arbejde er rimeligt,  

 skal der tages hensyn til medlemmets arbejds- og uddannelsesmæssige  

 forudsætninger og andre personlige forhold.
 Stk. 3.  Fra det tidspunkt, hvor medlemmet skal kunne  

 formidles eller søge rimeligt arbejde, skal medlemmet kunne overtage arbejde  

 i et større geografisk område.
 § 6.  Et medlem skal kunne overtage arbejde eller  

 kunne møde til ansættelsessamtale ved arbejdstids begyndelse dagen efter, at  

 arbejdet er formidlet til medlemmet personligt af Arbejdsformidlingen eller  

 arbejdsløshedskassen, eller besked herom er kommet frem til medlemmets bopæl.
Stk. 2.  Arbejdsformidlingen eller arbejdsløshedskassen  

 vurderer, om kravet om varslet kan fraviges for et medlem, der arbejder inden  

 for et arbejdsområde, hvor arbejdets karakter nødvendiggør, at tiltrædelse  

 sker samme dag.
Arbejdsformidlingen eller arbejdsløshedskassen skal dog på  

 forhånd orientere medlemmet herom.
Oplysningspligt § 7.  Et medlem har pligt til at give  

 arbejdsløshedskassen alle oplysninger, der har betydning for vurderingen af  

 medlemmets rådighed, afslag på arbejde og arbejdsophør.
 Stk. 2.  Medlemmet skal for at få dagpenge kunne  

 redegøre for sin jobsøgningsaktivitet over for arbejdsløshedskassen.
Stk. 3.  Arbejdsløshedskassen kan tilbageholde et  

 medlems dagpenge, indtil medlemmet har givet de oplysninger, som  

 arbejdsløshedskassen har anmodet om.
Dagpengene kan kun efterbetales, hvis  

 kassen finder, at medlemmet har stået til rådighed for arbejdsmarkedet i den  

 mellemliggende periode.
Arbejdsløshedskassens registreringspligt § 8.  Arbejdsløshedskassen har til brug for en samlet  

 rådighedsvurdering af medlemmet pligt til at registrere:
Rådighedsvurdering § 9.  Arbejdsløshedskassen skal altid vurdere et  

 medlems rådighed:
 Stk. 2.  Arbejdsløshedskassen skal altid vurdere et  

 medlems rådighed, før medlemmet indberettes til et arbejdstilbud.
 Stk. 3.  Ved vurderingen skal arbejdsløshedskassen sikre  

 sig, at medlemmet er aktivt arbejdssøgende og i øvrigt selv gør en indsats  

 for at komme ud af ledigheden blandt andet ved at udnytte de foreliggende  

 tilbud af beskæftigelsesfremmende og uddannelsesmæssig karakter.
 Stk. 4.  Arbejdsløshedskassen skal registrere, at der er  

 foretaget en rådighedsvurdering og resultatet af denne.
 Stk. 5.  Arbejdsløshedskassen skal skriftligt meddele  

 medlemmet resultatet af vurderingen, hvis:
 § 10.  Arbejdsløshedskassen skal i øvrigt undersøge og  

 vurdere et medlems rådighed, når:
 Stk. 2.  De forhold, der er nævnt i stk. 1, skal indgå i  

 en samlet vurdering af, om medlemmet står til rådighed.
 Stk. 3.  Arbejdsløshedskassen skal registrere, at der er  

 foretaget en rådighedsvurdering og resultatet af denne.
 Stk. 4.  Arbejdsløshedskassen skal skriftligt meddele  

 medlemmet resultatet af vurderingen, hvis:
 § 11.  Et medlem anses ikke for at stå til rådighed,  

 når:
Udbetaling af dagpenge § 12.  Et medlem, der efter §§ 9-11 ikke anses for at  

 stå til rådighed, kan ikke få dagpenge.
 Stk. 2.  Et fuldtidsforsikret medlem kan igen få ret til  

 dagpenge efter mere end 300 timers arbejde i en periode på 10 uger, hvis  

 arbejdet er udbudt på almindelige løn- og arbejdsvilkår. 10-ugers-perioden  

 kan kun forlænges, hvis medlemmet har afholdt ferie inden for ferielovens  

 rammer, eller hvis der er søgnehelligdage eller overenskomstmæssige fridage.
 Stk. 3.  Et deltidsforsikret medlem kan på samme måde  

 igen få ret til dagpenge, når medlemmet i en 10-ugers-periode har haft mindst  

 150 timers arbejde, jf. i øvrigt stk. 2.
 Stk. 4.  Et medlem vil - uanset at kravet efter stk. 2  

 eller stk. 3 ikke er opfyldt - også kunne anses for at stå til rådighed, hvis  

 medlemmet dokumenterer, at årsagen til den manglende rådighed efter § 10,  

 stk. 1, nr. 5 eller 6, ikke længere er til stede.
 Stk. 5.  Arbejdsløshedskassen skal ved dokumentation fra  

 et medlems arbejdsgiver sikre sig, at betingelserne i stk. 2 og stk. 3 for  

 igen at udbetale dagpenge er opfyldt.
 Stk. 6.  Et medlem kan igen få ret til dagpenge, hvis  

 medlemmet i mindst 26 uger uafbrudt har drevet selvstændig erhvervsvirksomhed  

 i væsentligt omfang uden samtidig at modtage iværksætterydelse efter lov om  

 arbejdstilbud til ledige.
 § 13.  Et medlem kan ikke få dagpenge, så længe  

 medlemmet:
 Stk. 2.  Medlemmet kan igen få dagpenge, når det anses  

 for dokumenteret eventuelt ved en erklæring, at der ikke længere er  

 hindringer for overtagelse af arbejde.
 § 14.  Et medlem, der har retlige eller faktiske  

 forpligtelser, som umiddelbart hindrer overtagelse af arbejde, vil kunne  

 anses for at stå til rådighed, hvis medlemmet kan frigøre sig fra  

 forpligtelserne, når arbejdet skal tiltrædes.
 Stk. 2.  Et medlem, der som følge af borgerligt ombud  

 eller andet hverv, som udføres i det offentliges interesse, har begrænsninger  

 i mulighederne for at overtage arbejde, vil dog kunne anses for at stå til  

 rådighed.
 Stk. 3.  Et medlem, der efter stk. 1 ikke anses for at  

 stå til rådighed, kan igen få dagpenge, når det dokumenteres eventuelt ved en  

 erklæring, at medlemmet ikke længere har hindringer for overtagelse af  

 arbejde.
Særlige regler § 15.  Et medlem, der har gennemgået en del af en  

 erhvervsuddannelse i henhold til lov om erhvervsuddannelser eller en del af  

 en uddannelse, som fuldt ud kan sidestilles hermed, vil kunne anses for at  

 stå til rådighed i en ledighedsperiode, indtil medlemmet har mulighed for at  

 begynde en anden del af uddannelsen.
Medlemmet skal i perioden, der må  

 forventes at ville vare over 4 uger, være aktivt arbejdssøgende til rimeligt  

 arbejde, jf. § 5.
Stk. 2.  Et medlem, der er i et uddannelsesforløb, som  

 ikke er omfattet af stk. 1, vil kunne anses for at stå til rådighed i en  

 ledighedsperiode mellem to perioder i uddannelsesforløbet eller i en  

 orlovsperiode fra uddannelsen, hvis medlemmet er aktivt arbejdssøgende til  

 rimeligt arbejde, og ledighedsperioden må forventes at ville vare over 4  

 uger.
Der vil dog ikke kunne udbetales dagpenge, hvis ledigheden skyldes  

 uddannelsesstedets ferieperiode.
 § 16.  Et medlem kan ikke få dagpenge i en  

 ledighedsperiode, der opstår som følge af, at medlemmet selv bringer sit  

 arbejdsforhold til ophør for fx at overtage andet arbejde, begynde uddannelse  

 eller selvstændig erhvervsvirksomhed, overgå til efterløn eller rejse til  

 udlandet.
 Stk. 2.  Et medlem, der er ophørt i et arbejdsforhold af  

 en af de i stk. 1 nævnte årsager, kan dog få dagpenge, når det anses for  

 dokumenteret, at forudsætningen for arbejdsophøret er bortfaldet.  

 Dagpengeretten indtræder tidligst på det tidspunkt, hvor den nævnte  

 dokumentation foreligger.
 § 17.  Et medlem vil kunne anses for at stå til  

 rådighed for arbejdsmarkedet i en resterende del af en orlovsperiode fra et  

 arbejde, hvis medlemmet er aktivt arbejdssøgende til rimeligt arbejde i en  

 periode, der må forventes at ville vare over 4 uger.
Frigørelsesattest § 18.  Et fuldtidsforsikret medlem, der har arbejde på  

 nedsat tid i et ansættelsesforhold, hvor arbejdsgiveren har krav på et  

 opsigelsesvarsel, kan kun få supplerende dagpenge, når arbejdsgiveren  

 erklærer at ville se bort fra opsigelsesvarslet, hvis medlemmet opnår arbejde  

 med en længere arbejdstid.
Erklæringen skal kun foreligge, hvis medlemmets  

 nedsatte arbejdstid ligger inden for den fulde, normale arbejdstid for  

 medlemmets arbejdsområde.
 Stk. 2.  Arbejdsgiverens erklæring skal foreligge på en  

 af Direktoratet for Arbejdsløshedsforsikringen udarbejdet formular  

 (frigørelsesattest). Dette gælder dog ikke, når arbejdsgiveren i  

 ansættelseskontrakten har givet afkald på det almindelige opsigelsesvarsel i  

 ansættelsesforholdet, hvis medlemmet opnår arbejde med en længere arbejdstid,  

 end arbejdsgiveren kan tilbyde i arbejdsforholdet.
 Stk. 3.  Et medlem vil kunne få supplerende dagpenge fra  

 ansættelsesforholdets første dag, når medlemmets frigørelsesattest eller den  

 i stk. 2 nævnte ansættelseskontrakt er arbejdsløshedskassen i hænde i  

 underskrevet stand senest 14 dage efter, at ansættelsen er påbegyndt.
 Stk. 4.  Når et medlems frigørelsesattest eller den i  

 stk. 2 nævnte ansættelseskontrakt er modtaget i arbejdsløshedskassen senere  

 end 14 dage efter ansættelsesforholdets påbegyndelse, kan medlemmet tidligst  

 få supplerende dagpenge fra det tidspunkt, hvor arbejdsløshedskassen har  

 modtaget den underskrevne frigørelsesattest eller ansættelseskontrakten.
Selvforskyldt ledighed § 19.  Et medlem er selvforskyldt ledigt, hvis  

 medlemmet ikke godtgør at have haft en fyldestgørende grund til at afslå et  

 formidlet arbejde eller til at opsige et arbejdsforhold, jf. §§ 23, 26 og 27.
 Stk. 2.  Ved afslag på et formidlet arbejde forstås  

 såvel, at medlemmet afslår at overtage det formidlede arbejde som  

 situationer, der fuldt ud kan sidestilles hermed.
 § 20.  Et medlem er selvforskyldt ledigt, hvis  

 arbejdsløshedskassen efter en samlet vurdering af omstændighederne ved  

 medlemmets afskedigelse finder, at medlemmet er blevet afskediget af en  

 grund, der væsentligst kan tilregnes medlemmet.
Konsekvenserne af at afslå et arbejde § 21.  Et medlem, der uden en fyldestgørende grund  

 udebliver fra en samtale med en arbejdsgiver om et formidlet arbejde, kan  

 ikke få dagpenge i 2 uger.
 Stk. 2.  Et medlem, der uden en fyldestgørende grund  

 afslår at overtage et anvist arbejde, kan ikke få dagpenge i 2 uger.
 Stk. 3.  Et medlem, der uden en fyldestgørende grund 2  

 gange inden for 12 måneder afslår at overtage et arbejde, som medlemmet er  

 henvist til, kan ikke få dagpenge i 2 uger.
 Stk. 4.  Et medlem kan ikke få dagpenge fra det  

 tidspunkt, hvor medlemmet udebliver fra en samtale med en arbejdsgiver om det  

 formidlede arbejde eller afslår det formidlede arbejde.
 § 22.  Selv om et medlem har haft en fyldestgørende  

 grund til at afslå et arbejde, vil medlemmet i det konkrete tilfælde kunne  

 miste retten til dagpenge, hvis medlemmet i øvrigt ikke kan anses for at stå  

 til rådighed for arbejdsmarkedet, jf. kapitel 1.
Fyldestgørende grund til at afslå et arbejde § 23.  Et medlem har bl.a. en fyldestgørende grund til  

 at afslå et arbejde, når:
Konsekvenserne af at ophøre med et arbejde § 24.  Et medlem, der uden en fyldestgørende grund  

 selv bringer et arbejdsforhold til ophør eller bliver afskediget af en grund,  

 der væsentligst kan tilregnes medlemmet, kan ikke få dagpenge i 5 uger.
De 5  

 uger regnes fra den dag, hvor både medlemmet og arbejdsgiveren er frigjort  

 fra ansættelsesforholdet.
Stk. 2.  Det samme gælder for et medlem, der af  

 arbejdsgiveren er opsagt fra sin stilling, uden at arbejdsophøret væsentligst  

 kan tilregnes medlemmet, og som i opsigelsesperioden uden en fyldestgørende  

 grund selv opsiger stillingen til fratræden før udløbet af arbejdsgiverens  

 opsigelsesvarsel.
Et medlem, der af arbejdsgiveren er opsagt fra sin  

 stilling, uden at arbejdsophøret væsentligst kan tilregnes medlemmet, og som  

 accepterer et kortere opsigelsesvarsel fra arbejdsgiverens side end det, der  

 ellers gælder for medlemmet, kan ligeledes ikke få dagpenge i 5 uger.  

 Medlemmet mister dog ikke dagpenge ud over det tidspunkt, hvor medlemmet i  

 henhold til arbejdsgiverens varsel skulle være fratrådt.
Stk. 3.  Et medlem, der uden en fyldestgørende grund  

 selv bringer et formidlet arbejdsforhold til ophør inden for den første uge,  

 kan ikke få dagpenge i 2 uger.
De 2 uger regnes fra den dag, hvor medlemmet  

 ophører i beskæftigelsen.
 § 25.  Selv om et medlem har haft en fyldestgørende  

 grund til et arbejdsophør, vil medlemmet i det konkrete tilfælde kunne miste  

 retten til dagpenge, hvis medlemmet i øvrigt ikke kan anses for at stå til  

 rådighed for arbejdsmarkedet, jf. kapitel 1.
Fyldestgørende grund til at opsige et arbejde § 26.  Et medlem har bl.a. en fyldestgørende grund til  

 at opsige et arbejde, når:
 Stk. 2.  Direktøren for Arbejdsløshedsforsikringen kan  

 dispensere fra bestemmelsen i § 24, stk. 1, i tilfælde, hvor et medlem ikke  

 kan dokumentere fysisk vold, som nævnt i stk. 1, nr. 16, hvis det ved  

 politianmeldelse kan dokumenteres, at medlemmets flytning og arbejdsophør i  

 tilknytning hertil skyldes overhængende fare for medlemmets liv på grund af  

 trusler om fysisk vold fra den samboende ægtefælles eller samleverens side.
 § 27.  Hvis et medlems arbejdsgiver med et varsel  

 tilbagekalder en tidligere udstedt frigørelsesattest, har medlemmet en  

 fyldestgørende grund til et arbejdsophør, hvis medlemmet inden 14 dage  

 opsiger sit arbejde til fratræden umiddelbart før udløbet af det givne  

 varsel, jf. dog stk. 3. Hvis medlemmets personlige eller overenskomstmæssige  

 opsigelsesvarsel er længere end 14 dage, kan medlemmet opsige arbejdet til  

 fratræden på det tidligste tidspunkt herefter.
 Stk. 2.  Hvis arbejdsgiveren uden et varsel har  

 tilbagekaldt frigørelsesattesten, har medlemmet en fyldestgørende grund til  

 at opsige sit arbejde inden 14 dage, jf. dog stk. 3.
 Stk. 3.  Hvis arbejdsgiveren har tilbagekaldt  

 frigørelsesattesten, fordi medlemmet har afslået et tilbud om længere  

 arbejdstid eller fuldtidsansættelse inden for samme fagområde, har medlemmet  

 dog ikke en fyldestgørende grund til at opsige arbejdet.
Arbejdsløshedskassens vejledningspligt § 28.  Arbejdsløshedskassen har pligt til at vejlede  

 medlemmerne om de rettigheder og pligter, der følger af denne bekendtgørelse.
Registreret partnerskab § 29.  Bestemmelserne i denne bekendtgørelse, som  

 omhandler ægteskab og ægtefæller, finder tilsvarende anvendelse på et  

 registreret partnerskab og registrerede partnere.
Tavshedspligt § 30.  En arbejdsløshedskasse har tavshedspligt om,  

 hvorvidt en virksomhed er omfattet af lov om krigsmateriel m.v., og må ikke  

 uberettiget videregive eller udnytte fortrolige oplysninger herom.
 Stk. 2.  Ved overtrædelse af stk. 1, finder  

 straffelovens § 152 og §§ 152c-152e anvendelse, jf.  

 arbejdsløshedsforsikringslovens § 94a, stk. 2.
 Ikrafttræden m.v.
 § 31.  Der udarbejdes en vejledning om anvendelsen af  

 bekendtgørelsen.
 § 32.  Bekendtgørelsen træder i kraft den 15. oktober  

 1991.
 Stk. 2.  Samtidig ophæves følgende retsforskrifter:
