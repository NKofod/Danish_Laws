Nr LSF 109 Forslag til lov om ændring af forskellige skattelove (konsekvensændringer  

 i forbindelse med beskatning af fonde, visse foreninger og institutter m.v.) Fremsat af ministeren for skatter afgifter § 1 I lov om indkomstbeskatning af aktieselskaber m.v., jfr.
lovbekendtgørelse nr. 512 af 31. oktober 1983, som senest ændret ved lov nr. 125 af 31. marts 1985, foretages følgende ændringer:
 1. § 1, stk. 1, nr. 6), affattes således:
»6) andre foreninger, korporationer, stiftelser, legater og selvejende institutioner, jfr. dog § 3, for så vidt foreningen m.v. ikke er omfattet af lov om beskatning af fonde, visse foreninger og institutter m.v.
Skattepligten omfatter alene indtægt ved erhvervsmæssig virksomhed.« 2. I § 1, stk. 3, 1. pkt., udgår »jfr. § 3, stk. 1, nr. 6,».
 3. § 1, stk. 5, ophæves.
 4. § 3, stk. 1, nr. 6), 9), 14) og 15), ophæves.
 Nr. 7)-8) bliver herefter nr. 6)-7), nr. 10)-13) bliver herefter nr.
 8)-11), og nr. 16)-19) bliver herefter nr. 12)-15).
 5. § 3, stk. 2 og 3, affattes således:
»Stk. 2. De i § 1, stk. 1, nr. 6, nævnte foreninger m.v. kan ved indkomstopgørelsen fradrage udlodninger til fyldestgørelse af vedtægtsmæssige formål, der kan anses for almenvelgørende eller på anden måde almennyttige.
I tilfælde, hvor foreningen foruden erhvervsmæssig indkomst har anden indkomst, anses den ikke-erhvervsmæssige indkomst for medgået til de almenvelgørende eller på anden måde almennyttige formål, forinden nogen del af den skattepligtige indkomst anses for medgået hertil.
Stk. 3. Henlæggelser, som foreninger m.v. foretager til sikring af eller til senere anvendelse til almenvelgørende eller på anden måde almennyttige formål, sidestilles i henlæggelsesåret med udlodninger som nævnt i stk. 2. Ministeren for skatter og afgifter fastsætter nærmere regler om regnskabsmæssige krav til hensættelsen, herunder at denne er effektivt udskilt fra foreningens øvrige midler, samt at ledelsen er forpligtet til ikke at stille de henlagte beløb til disposition for foreningens øvrige virksomhed.
Anvendes beløbene til andre end de almenvelgørende eller på anden måde almennyttige formål, skal beløbene med tillæg på 25 pct. medregnes ved opgørelsen af den skattepligtige indkomst for det indkomstår, hvori de anvendes.
Har foreningens øvrige indkomst været negativ, beskattes beløbene med tillæg med den for det pågældende skatteår gældende skatteprocent.« 6. I § 9, stk. 1, ændres », § 2, stk. 1, litra a) og b), og § 3, stk.
 1, nr. 6 og 9,» til: »og § 2, stk. 1, litra a) og b),».
§ 2 I lov om beskatning af fortjeneste ved afståelse af aktier m.v., jfr.
lovbekendtgørelse nr. 371 af 22. juli 1983, foretages følgende ændringer:
 1. § 1, stk. 5, affattes således:
»Stk. 5. Skattepligten påhviler personer, dødsboer, selskaber og skattepligtige efter lov om beskatning af fonde, visse foreninger og institutter m.v., der ved erhvervelse, henholdsvis konstatering, af fortjeneste eller tab ved afståelse af aktier er skattepligtige her i landet.
Det samme gælder andre foreninger m.v. i det omfang, de besidder aktier, der er omfattet af deres erhvervsmæssige virksomhed.« 2. § 4, stk. 5, affattes således:
»Stk. 5. Stk. 1-4 finder ikke anvendelse på aktieselskaber, anpartsselskaber, skattepligtige i henhold til lov om beskatning af fonde, visse foreninger og institutter m.v. eller på de i § 3 nævnte tilfælde.« 3. I § 5, stk. 5, tilføjes efter »§ 13, stk. 3.«: », samt  

 lov om beskatning af fonde, visse foreninger og institutter m.v. § 10.« § 3 I lov om kommunal indkomstskat, jfr. lovbekendtgørelse nr. 492 af 24.
 september 1984, foretages følgende ændringer:
1. I § 10, stk. 1, ændres »lov om indkomstbeskatning af aktieselskaber« til: »selskabsskatteloven og lov om beskatning  

 af fonde, visse foreninger og institutter m.v.«.
2. I § 10, stk. 2, ændres »Den i fornævnte lovs § 23« til:  

 »Den i § 23 i selskabsskatteloven og den i § 13 i lov om beskatning af fonde, visse foreninger og institutter m.v.«.
3. I § 12, stk. 1, 1. pkt., ændres »den i § 25, stk. 1, jfr. § 24, i lov om indkomstbeskatning af aktieselskaber m.v.« til: »den i §  

 24 i selskabsskatteloven og den i § 14 i lov om beskatning af fonde, visse foreninger og institutter m.v.«.
§ 4 I lov om opkrævning af indkomst- og formueskat for personer m.v.
(kildeskat), jfr. lovbekendtgørelse nr. 396 af 18. juli 1984, som senest ændret ved lov nr. 527 af 11. december 1985, foretages følgende ændringer:
 1. § 65, stk. 4, 1. pkt., affattes således:
»Ministeren for skatter og afgifter kan fastsætte regler om, at der ikke skal indeholdes udbytteskat i udbytte, som et moderselskab m.v. under de betingelser, der er anført i § 13, stk. 1, nr. 2, i selskabsskatteloven eller § 10 i lov om beskatning af fonde, visse foreninger og institutter m.v., modtager i udbytte af aktier eller andele i et datterselskab, eller som et selskab under de betingelser, der er anført i § 13, stk. 1, nr. 3, i selskabsskatteloven, modtager i udbytte af aktier samt i udbytte, som de i § 1, stk. 1, nr. 6, i selskabsskatteloven nævnte foreninger, legater og selvejende institutioner m.v. eller de i samme lovs § 3, stk. 1, omhandlede institutioner m.v., der er fritaget for skattepligt, modtager i udbytte af aktier eller andele i selskaber, der er hjemmehørende her i landet.« 2. I § 67, stk. 2, 1. pkt., ændres »§ 1 i loven om indkomstbeskatning af aktieselskaber m.v.« til: »§ 1 i selskabsskatteloven eller efter lov om beskatning af fonde, visse foreninger og institutter m.v.«.
 3. I § 67 A, stk. 2, indsættes efter 2. pkt.:
»Tilsvarende gælder skattepligtige efter lov om beskatning af fonde, visse foreninger og institutter m.v., der modtager udbytte, hvortil der efter denne lovs § 12 indrømmes skattegodtgørelse.« § 5 Loven har virkning fra og med indkomståret 1987.
Oprindeligt fremsat lovforslag Blad nr 254 § 1 I lov om indkomstbeskatning af aktieselskaber m.v., jfr.
lovbekendtgørelse nr. 512 af 31. oktober 1983, som senest ændret ved lov nr. 125 af 31. marts 1985, foretages følgende ændringer:
 1. § 1, stk. 1, nr. 6) affattes således:
»6) andre foreninger, korporationer, stiftelser, legater og selvejende institutioner, jfr. dog § 3, for så vidt foreningen m.v. ikke er omfattet af lov om beskatning af fonde, visse foreninger og institutter m.v.
Skattepligten omfatter alene indtægt ved erhvervsmæssig virksomhed.«.
 2. I § 1, stk. 3, 1. pkt., udgår: »jfr. § 3, stk. 1, nr. 6,».
 3. § 1, stk. 5, ophæves.
 4. § 3, stk. 1, nr. 6), 9), 14) og 15) ophæves.
 Nr. 7)-8) bliver herefter nr. 6)-7), nr. 10)-13) bliver herefter nr.
 8)-11) og nr. 16)-19) bliver herefter nr. 12-15).
 5. § 3, stk. 2 og 3, affattes således:
»Stk. 2. De i § 1, stk. 1, nr. 6 nævnte foreninger m.v. kan ved indkomstopgørelsen fradrage udlodninger til fyldestgørelse af vedtægtsmæssige formål, der kan anses for almenvelgørende eller på anden måde almennyttige.
I tilfælde, hvor foreningen foruden erhvervsmæssig indkomst har anden indkomst, anses den ikke-erhvervsmæssige indkomst for medgået til de almenvelgørende eller på anden måde almennyttige formål, forinden nogen del af den skattepligtige indkomst anses for medgået hertil.
Stk. 3. Henlæggelser, som foreninger m.v. foretager til sikring af eller til senere anvendelse til almenvelgørende eller på anden måde almennyttige formål, sidestilles i henlæggelsesåret med udlodninger som nævnt i stk. 2. Ministeren for skatter og afgifter fastsætter nærmere regler om regnskabsmæssige krav til hensættelsen, herunder at denne er effektivt udskilt fra foreningens øvrige midler, samt at ledelsen er forpligtet til ikke at stille de henlagte beløb til disposition for foreningens øvrige virksomhed.
Anvendes beløbene til andre end de almenvelgørende eller på anden måde almennyttige formål, skal beløbene med tillæg på 25 pct. medregnes ved opgørelsen af den skattepligtige indkomst for det indkomstår, hvori de anvendes.
Har foreningens øvrige indkomst været negativ, beskattes beløbene med tillæg med den for det pågældende skatteår gældende skatteprocent.« 6. I § 9, stk. 1, ændres », § 2, stk. 1, litra a) og b), og § 3, stk.
 1, nr. 6 og 9,» til: »og § 2, stk. 1, litra a) og b),».
§ 2 I lov om beskatning af fortjeneste ved afståelse af aktier m.v., jfr.
lovbekendtgørelse nr. 371 af 22. juli 1983, foretages følgende ændringer:
 1. § 1, stk. 5, affattes således:
»Stk. 5. Skattepligten påhviler personer, dødsboer, selskaber og skattepligtige efter lov om beskatning af fonde, visse foreninger og institutter m.v., der ved erhvervelse, henholdsvis konstatering, af fortjeneste eller tab ved afståelse af aktier er skattepligtige her i landet.
Det samme gælder andre foreninger m.v. i det omfang, de besidder aktier, der er omfattet af deres erhvervsmæssige virksomhed.« 2. § 4, stk. 5, affattes således:
»Stk. 5. Stk. 1-4 finder ikke anvendelse på aktieselskaber, anpartsselskaber, skattepligtige i henhold til lov om beskatning af fonde, visse foreninger og institutter m.v. eller på de i § 3 nævnte tilfælde.« 3. I § 5, stk. 5, tilføjes efter »§ 13, stk. 3.«: », samt  

 lov om beskatning af fonde, visse foreninger og institutter m.v. § 10.« § 3 I lov om kommunal indkomstskat, jfr. lovbekendtgørelse nr. 492 af 24.
 september 1984, foretages følgende ændringer:
1. I § 10, stk. 1, ændres »lov om indkomstbeskatning af aktieselskaber« til: »selskabsskatteloven og lov om beskatning  

 af fonde, visse foreninger og institutter m.v.«.
2. I § 10, stk. 2, ændres »Den i fornævnte lovs § 23« til:  

 »Den i § 23 i selskabsskatteloven og den i § 12 i lov om beskatning af fonde, visse foreninger og institutter«.
3. I § 12, stk. 1, 1. pkt. ændres »den i § 25, stk. 1, jfr. § 24, i lov om indkomstbeskatning af aktieselskaber m.v.« til: »den i §  

 24 i selskabsskatteloven og den i § 13 i lov om beskatning af fonde, visse foreninger og institutter m.v.«.
§ 4 Loven har virkning fra og med indkomståret 1987.
BEMÆRKNINGER TIL LOVFORSLAGET Almindelige bemærkninger Lovforslaget er en konsekvens af det samtidigt fremsatte forslag til lov om beskatning af fonde, visse foreninger og institutter m.v.
Begge lovforslag er led i aftalen af 19. juni 1985 mellem regeringspartierne, Socialdemokratiet og Det radikale Venstre om en skattereform.
Selskabsskatteloven er senest ændret ved lov nr.
125 af 31. marts 1985, jfr.
Folketingstidende 1984-85; sp. 8059, 8067, 8374, 8495; tillæg A, sp. 4199, tillæg B, sp. 1057 og 1145 samt tillæg C, sp. 301.
Forslaget til lov om beskatning af fonde, visse foreninger og institutter går ud på at udvide beskatningen af registreringspligtige fonde og foreninger samt realkreditinstitutter, finansieringsinstitutter og lånekasser m.v.
Efter dette lovforslag skal de nævnte institutioner principielt opgøre den skattepligtige indkomst som aktieselskaber, ligesom beskatningen svarer til den for aktieselskaber gældende.
Lovforslaget indeholder imidlertid en række særregler, der skyldes de særlige forhold, der gør sig gældende for de nævnte institutioner.
Særreglerne gør sig gældende både med hensyn til fastlæggelsen af de skattepligtige indkomstarter og med hensyn til fastlæggelsen af fradragsberettigede dispositioner.
Bl.a. af hensyn til overskueligheden foreslås udvidelsen af beskatningen for fonde, visse foreninger og for visse institutter m.v. gennemført ved en selvstændig lov i stedet for at indsætte de nye regler i den eksisterende selskabsskattelov.
Dette nødvendiggør imidlertid visse konsekvensændringer i selskabsskatteloven og i lov om kommunal indkomstskat.
Bemærkninger til de enkelte bestemmelser Til § 1, nr. 1 Ved denne bestemmelse foreslås det, at beskatning efter lov om beskatning af fonde, visse foreninger og institutter m.v.
 udelukker beskatning efter selskabsskatteloven.
Registreringspligtige fonde og foreninger, der hidtil har været skattepligtige af indkomst ved erhvervsmæssig indkomst efter selskabsskattelovens § 1, stk. 1, nr. 6), vil for fremtiden være skattepligtige - af erhvervsmæssig indkomst såvel som af anden indkomst - efter lov om beskatning af fonde, visse foreninger og institutter m.v.
Det bemærkes i denne forbindelse, at erhvervsmæssig indkomst for disse fonde og foreninger også omfatter indkomst, der erhverves ved omsætning med medlemmer.
For fonde og foreninger, der ikke er registreringspligtige, gælder § 1, stk. 1, nr. 6) fortsat.
Til § 1, nr. 2, 4 og 6 Efter forslag til lov om beskatning af fonde, visse foreninger og institutter skal den udvidede skattepligt bl.a. omfatte realkredit- og finansieringsinstitutter m.v., der i henhold til selskabsskattelovens bestemmelser er fritaget for beskatning af indkomst, der hidrører fra institutternes statutmæssige virksomhed.
Det foreslås derfor at ophæve disse særlige fritagelsesbestemmelser.
Til § 1, nr. 3 Efter selskabsskattelovens § 1, stk. 5, er landbo- og husmandsforeninger m.v. fritaget for beskatning af entreindtægter og lign. indtægter fra dyrskuer, planteavlsudstillinger og andre landbrugsfaglige udstillinger samt fra fjerkræ- og biavlerskuer m.v.
I overensstemmelse med princippet om, at registreringspligtige foreninger - herunder landboorganisationer m.v. - skal beskattes efter en selskabslignende model, foreslås denne særlige skattefritagelsesregel ophævet.
Til § 1, nr. 5 De gældende regler i selskabsskattelovens § 3, stk. 2 og 3, indebærer, at fonde og foreninger efter ministeren for skatter og afgifters skøn kan fritages for beskatning af indkomst ved erhvervsmæssig virksomhed, i det omfang denne indkomst anvendes til eller hensættes til sikring af almenvelgørende eller på anden måde almennyttige formål.
Anvendes hensættelser ikke til almennyttige eller almenvelgørende formål, efterbeskattes hensættelsen med tillæg af 25 pct.
Der er tale om en fritagelsesbestemmelse, hvilket indebærer, at udlodningen eller hensættelsen i princippet skal godkendes af amtsskatteinspektoratet som almenvelgørende eller almennyttig.
I lighed med hvad der foreslås for de registreringspligtige fonde og foreninger, foreslås det tilsvarende at ændre reglerne i § 3, stk.
2 og 3, således at der for fremtiden skal gælde en egentlig fradragsordning for fonde og foreninger, der omfattes af § 1, stk.
 1, nr. 6).
Udover denne ændring indeholder forslaget ingen øvrige ændringer af reglerne i § 3, stk. 2 og 3. Der gælder således f.eks. fortsat ingen frist for anvendelse af hensatte beløb til de almenvelgørende formål, cfr. fondsforslagets § 4, stk. 4.
Til § 2, nr. 1 Af §§ 3 og 8 i forslaget til lov om beskatning af fonde, visse foreninger og institutter m.v. følger, at skattepligten efter denne lov også skal omfatte aktieavancer efter de almindelige herom gælende regler. § 1, stk. 5, i aktieavancebeskatningsloven fastlægger kredsen af skattepligtige efter denne lov.
Forslaget går ud på at føje fonde, foreninger og institutter omfattet af de nye regler til denne skattepligtsbestemmelse.
Til § 2, nr. 2 Aktie- og anpartsselskaber er i henhold til aktieavancebeskatningslovens § 4, stk. 5, ikke omfattet af de særlige regler om hovedaktionærer.
Da fonde m.v. som principielt udgangspunkt skal beskattes som aktieselskaber, foreslås det, at heller ikke skattepligtige efter de nye regler skal omfattes af hovedaktionærreglerne.
Til § 2, nr. 3 Efter de gældende regler kan et selskabs tab ved afståelse af aktier kun fradrages, såfremt tabet overstiger udbytter af de pågældende aktier, som selskabet har været skattefri af i henhold til selskabsskattelovens § 13, stk. 1, nr. 2 (holdingreglen) og nr. 3, samt § 13, stk. 3. Det foreslås, at det samme skal gælde for så vidt angår aktier, hvis udbytte fonde m.v. er skattefri af i henhold til fondslovens § 10, der svarer til § 13, stk. 1, nr. 2, og § 13, stk. 3, i selskabsskatteloven.
Til § 3 Ændringerne i lov om kommunal indkomstskat er konsekvenser af § 12 i forslag til lov om beskatning af fonde, visse foreninger og institutter m.v., hvori det foreslås, at 3/25 af provenuet ved den udvidede beskatning skal tilfalde den kommune, hvori den skattepligtige driver virksomhed ved skatteårets begyndelse.
Til § 4 Lovforslaget skal have virkning fra og med indkomståret 1987, dvs.
samtidig med lov om beskatning af fonde, visse foreninger og institutter m.v.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om indkomstbeskatning af aktieselskaber m.v., jfr.
lovbekendtgørelse nr. 512 af 31. oktober 1983, som senest ændret ved lov nr. 125 af 31. marts 1985, foretages følgende ændringer:
 1. § 1, stk. 1, nr. 6) affattes således:
»6) andre foreninger, korporationer, stiftelser, legater og selvejende institutioner, jfr. dog § 3, for så vidt foreningen m.v. ikke er omfattet af lov om beskatning af fonde, visse foreninger og institutter m.v.
Skattepligten omfatter alene indtægt ved erhvervsmæssig virksomhed.«.
--/ § 1. Skattepligt i henhold til denne lov påhviler her i landet  

 hjemmehørende:
1) indregistrerede aktieselskaber, 2) andre selskaber, i hvilke ingen af deltagerne hæfter personligt for  

 selskabets forpligtelser, og som fordeler overskuddet i forhold til  

 deltagernes i selskabet indskudte kapital, 2 a) sparekasser, 3) brugsforeninger, hvorved efter denne lov forstås sådanne  

 sammenslutninger, som har til formål at indkøbe, fremskaffe eller fremstille  

 varer eller at levere tjenesteydelser helt eller delvis til medlemmernes  

 private forbrug, og som - bortset fra normal forrentning af en indbetalt  

 medlemskapital - anvender den stedfundne omsætning med medlemmerne som  

 grundlag for udlodning af overskud til disse, 3 a) indkøbsforeninger, hvorved  

 efter denne lov forstås sådanne sammenslutninger, som har til formål at  

 indkøbe, fremskaffe eller fremstille varer eller at levere tjenesteydelser,  

 som medlemmerne udelukkende benytter til udøvelse af deres bedrift, når  

 sammenslutningen - bortset fra normal forrentning af indbetalt medlemskapital  

 - anvender den stedfundne omsætning med medlemmerne som grundlag for  

 udlodning af overskud til disse, 4) produktions- og salgsforeninger, hvorved efter denne lov forstås  

 sådanne sammenslutninger, som har til formål at bearbejde, forædle eller  

 sælge medlemmernes produkter, og som - bortset fra normal forrentning af en  

 indbetalt medlemskapital - foretager deres overskudsfordeling på grundlag af  

 de af medlemmerne til foreningen leverede produkter, 5) gensidige forsikringsforeninger, som også overtager forsikringer uden  

 forpligtelse til deltagelse i det gensidige ansvar, 5 a)  

 investeringsforeninger, der udsteder omsættelige beviser for medlemmernes  

 indskud, medmindre foreningen ifølge sine vedtægter er forpligtet til inden  

 fristen for indgivelse af selvangivelse for det pågældende indkomstår at  

 udlodde de i indkomståret indtjente renter og udbytter, 6) andre foreninger, korporationer, stiftelser, legater og selvejende  

 institutioner, jfr. dog § 3, for så vidt angår indtægt ved erhvervsmæssig  

 virksomhed.
/-- 2. I § 1, stk. 3, 1. pkt., udgår: »jfr. § 3, stk. 1, nr. 6,».
 --/ (§ 1, stk. 1-2 - - -).
Stk. 3. Som indtægt ved erhvervsmæssig virksomhed for de i Stk. 1, nr. 6, jfr. § 3, stk. 1, nr. 6, omhandlede foreninger m.v.  

 betragtes indtægt ved næringsvirksomhed eller anden forretningsvirksomhed,  

 herunder indtægt ved drift, udlejning eller bortforpagtning af fast ejendom.  

 I tilfælde, hvor der er tillagt en forening m.v. en ret til andel i  

 overskuddet af en erhvervsvirksomhed, som ikke drives af den pågældende  

 forening selv, betragtes den heraf flydende indtægt ligeledes som  

 erhvervsmæssig indtægt ligeledes som erhvervsmæssig indtægt for foreningen  

 m.v.; dette gælder dog ikke for hjælpe- og understøttelsesfonds for de i en  

 virksomhed ansatte eller tidligere ansatte funktionærer og arbejdere eller  

 deres pårørende.
/-- 3. § 1, stk. 5, ophæves.
 --/ (§ 1, stk. 1-4 - - -).
 Stk. 5. Ved opgørelsen af den skattepligtige indkomst hidrørende fra  

 dyrskuer, planteavlsudstillinger og andre landbrugsfaglige udstillinger, der  

 afholdes af landboforeninger og/eller husmandsforeninger eller  

 sammenslutninger af sådanne, samt fra fjerkræ- eller biavlsskuer, der  

 afholdes af fjerkræ- eller biavlerforeninger, og som omfatter hele landet  

 eller større dele af samme, medregnes ikke entreindtægter o.lign. eller  

 indtægter ved udlejning af udstillingsplads til de af de pågældende  

 foreningers medlemmer udstillede dyr m.v.
/-- 4. § 3, stk. 1, nr. 6), 9), 14) og 15) ophæves.
 Nr. 7)-8) bliver herefter nr. 6)-7), nr. 10)-13) bliver herefter nr.
 8)-11) og nr. 16)-19) bliver herefter nr. 12-15).
--/ § 3. Undtaget fra skattepligten er:
 1) Staten og dens institutioner.
 2) Kommunerne og kommunale virksomheder og institutioner.
 3) Anerkendte trossamfund og kirkelige institutioner, oprettet i  

 tilslutning til disse eller til folkekirken.
 4) Havne, herunder lufthavne, der er åbne for offentlig trafik, samt  

 elektricitets-, gas-, vand- og fjernvarmeværker, når adgangen til leverance  

 fra værket står åben for alle inden for det område, hvori værket arbejder,  

 alt for så vidt havnens eller værkets indtægter - bortset fra normal  

 forrentning af en eventuel indskudskapital - ifølge vedtægtsmæssig  

 bestemmelse udelukkende kan anvendes til havnens eller værkets formål.  

 Foretagender, der fordeler elektricitet til forbrugerne, sidestilles med  

 elektricitetsværker, selv om de ikke fremstiller elektricitet.
 5) Skoler, hospitaler, sygehuse, statsanerkendte rekonvalescent- og  

 børnehjem, biblioteker under offentligt tilsyn og offentligt tilgængelige  

 museer, alt for så vidt de er selvejende institutioner, og indtægterne  

 udelukkende kan anvendes til den pågældende institutions formål.
6) Institutter godkendt i medfør af lov om realkreditinstitutter,  

 Kreditkassen for Husejerne i Kjøbenhavn, Provinsbankernes Reallånefond,  

 Landsbankernes Reallånefond, Dansk Landbrugs Realkreditfond, Danmarks  

 Skibskreditfond samt Dansk Eksportfinansieringsfond.
Fritagelsen gælder dog  

 kun for indtægt ved de pågældende institutters og institutioners almindelige  

 statutmæssige virksomhed, men ikke for indtægt ved drift, udlejning eller  

 bortforpagtning af fast ejendom eller ved anden erhvervsmæssig virksomhed.
 7) Boligselskabernes Garantifond, Landsbyggefonden for det almennyttige  

 Byggeri samt boligselskaber, der er godkendt af boligministeren til at udøve  

 almennyttig boligvirksomhed, for så vidt indtægterne - bortset fra normal  

 forrentning af en eventuel indskudskapital - ifølge vedtægtsmæssig  

 bestemmelse udelukkende kan anvendes til fremme af almennyttigt boligbyggeri  

 eller lignende af boligministeren godkendt formål.
 8) Danmarks nationalbank.
9) Finansieringsinstitutter, der opfylder betingelserne for ydelse af  

 statsgaranti i henhold til lov om garantier til finansieringsinstitutter  

 inden for detailhandelen eller lov om garantier til finansieringsinstitutter  

 for virksomheder inden for håndværket og den mindre industri, handelen,  

 vognmandserhvervet og andre serviceerhverv eller er omfattet af lov om visse  

 kreditinstitutter, for så vidt ministeren for skatter og afgifter i hvert  

 enkelt tilfælde træffer bestemmelse herom.
Fritagelsen gælder i så fald kun  

 for indtægt ved de pågældende finansieringsinstitutters og selskabers  

 almindelige vedtægtsmæssige virksomhed, men ikke for indtægt ved drift,  

 udlejning eller bortforpagtning af fast ejendom eller ved anden virksomhed.
 10) Arbejdsmarkedets Tillægspension.
11) Pensionskasser, der er undergivet tilsyn efter loven om tilsyn med  

 pensionskasser eller efter lov om forsikringsvirksomhed.
Andre pensionskasser  

 er undtaget fra skattepligten, for så vidt ministeren for skatter og afgifter  

 i hvert enkelt tilfælde træffer bestemmelse herom.
 12) De foreninger, der er afgiftsfri i henhold til lov nr. 246 af 9. maj  

 1917 om landboforeningers og husmandsforeningers auktioner m.m., jfr. lov nr.  

 80 af 4. marts 1949. Fritagelsen gælder dog kun for indtægt ved de pågældende  

 foreningers almindelige vedtægtsmæssige virksomhed, men ikke for indtægt ved  

 drift, udlejning eller bortforpagtning af fast ejendom eller ved anden  

 virksomhed.
 13) De i lov om sanering nævnte saneringsselskaber, hvis vedtægter er  

 godkendt af boligministeren, såfremt det i vedtægterne er bestemt, at  

 indtægterne - bortset fra normal forrentning af en eventuel indskudskapital -  

 udelukkende kan anvendes til saneringsformål.
 14) Den ved lov nr. 315 af 26. juni 1975 om oprettelse af en fond til  

 midlertidig finansieringsbistand til konjunkturramte erhvervsvirksomheder  

 oprettede fond, hvis vedtægter er stadfæstet af handelsministeren.
 15) Det i medfør af lov om et finansieringsinstitut for hoteller m.v.  

 oprettede institut, hvis vedtægter skal godkendes af handelsministeren.
 16) Værdipapircentralen.
 17) Lønmodtagernes Dyrtidsfond.
 18) Bedriftssundhedstjenester omfattet af § 1, stk. 1, nr. 1, 2 eller 6,  

 såfremt de pågældende selskaber eller foreninger alene driver  

 bedriftssundhedstjeneste i overensstemmelse med de regler, der er fastsat i  

 medfør af § 13, stk. 3, i lov om arbejdsmiljø, og såfremt indtægterne herved  

 ifølge vedtægtsmæssig bestemmelse udelukkende kan anvendes til de formål med  

 bedriftssundhedstjenester, der er fastsat i de nævnte regler.
 19) De i lov om byfornyelse og boligforbedring nævnte  

 byfornyelsesselskaber, hvis vedtægter er godkendt af boligministeren, såfremt  

 det i vedtægterne er bestemt, at indtægterne - bortset fra normal forrentning  

 af eventuel indskudskapital - udelukkende kan anvendes til at bistå  

 kommunalbetyrelsen og ejere med at forberede, tilrettelægge og gennemføre  

 byfornyelses- og boligforbedringsarbejder efter reglerne i lov om byfornyelse  

 og boligforbedring.
/-- 5. § 3, stk. 2 og 3, affattes således:
»Stk. 2. De i § 1, stk. 1, nr. 6 nævnte foreninger m.v. kan ved indkomstopgørelsen fradrage udlodninger til fyldestgørelse af vedtægtsmæssige formål, der kan anses for almenvelgørende eller på anden måde almennyttige.
I tilfælde, hvor foreningen foruden erhvervsmæssig indkomst har anden indkomst, anses den ikke-erhvervsmæssige indkomst for medgået til de almenvelgørende eller på anden måde almennyttige formål, forinden nogen del af den skattepligtige indkomst anses for medgået hertil.
Stk. 3. Henlæggelser, som foreninger m.v. foretager til sikring af eller til senere anvendelse til almenvelgørende eller på anden måde almennyttige formål, sidestilles i henlæggelsesåret med udlodninger som nævnt i stk. 2. Ministeren for skatter og afgifter fastsætter nærmere regler om regnskabsmæssige krav til hensættelsen, herunder at denne er effektivt udskilt fra foreningens øvrige midler, samt at ledelsen er forpligtet til ikke at stille de henlagte beløb til disposition for foreningens øvrige virksomhed.
Anvendes beløbene til andre end de almenvelgørende eller på anden måde almennyttige formål, skal beløbene med tillæg på 25 pct. medregnes ved opgørelsen af den skattepligtige indkomst for det indkomstår, hvori de anvendes.
Har foreningens øvrige indkomst været negativ, beskattes beløbene med tillæg med den for det pågældende skatteår gældende skatteprocent.« --/ (§ 3, stk. 1 - - -).
Stk. 2. Skattepligten for de i § 1, stk. 1, nr. 6, omhandlede foreninger  

 m.v. kan, når foreningens vedtægtsmæssige formål er almenvelgørende eller på  

 anden måde almennyttigt, efter ministeren for skatter og afgifters  

 bestemmelse bortfalde i det omfang, indkomsten ved erhvervsmæssig virksomhed  

 anvendes til de nævnte formål.
I tilfælde, hvor der foruden indkomst ved  

 erhvervsmæssig virksomhed foreligger anden indkomst, anses den  

 ikke-erhvervsmæssige indkomst for i sin helhed at være medgået til de  

 almenvelgørende eller på anden måde almennyttige formål, forinden nogen del  

 af den erhvervsmæssige indkomst anses for medgået hertil.
Stk. 3. Ved anvendelsen af fritagelsesbestemmelsen i stk. 2 betragtes  

 beløb, som en forening m.v. med almenvelgørende eller på anden måde  

 almennyttigt formål henlægger til sikring af disse formål eller til senere  

 anvendelse hertil, som medgået til formålet i henlæggelsesåret.
Det er en  

 betingelse herfor, at de henlagte beløb efter ministeren for skatter og  

 afgifters skøn er effektivt udskilt fra erhvervsvirksomheden og anbragt uden  

 for denne, samt at ledelsen er forpligtet til ikke at stille beløbene til  

 disposition for erhvervsvirksomheden.
Anvendes beløbene til andet end de  

 almenvelgørende (almennyttige) formål, skal beløbene med et tillæg på 25 pct.  

 medregnes ved opgørelsen af den skattepligtige indkomst for det indkomstår,  

 hvori de anvendes.
Har foreningens øvrige indkomset været negativ, beskattes  

 beløbene med tillæg med den for det pågældende skatteår gældende  

 skatteprocent.
/-- 6. I § 9, stk. 1, ændres », § 2, stk. 1, litra a) og b), og § 3, stk.
 1, nr. 6 og 9,» til: »og § 2, stk. 1, litra a) og b),».
--/ § 9. De i § 1, stk. 1, nr. 6, § 2, stk. 1, litra a) og b), og § 3, stk. 1,  

 nr. 6 og 9, nævnte selskaber og foreninger m.v. kan ved opgørelsen af den  

 skattepligtige indkomst kun fratrække udgifter, som vedrører de  

 indkomstkilder, hvis indtægter er skattepligtige.
/-- § 2 I lov om beskatning af fortjeneste ved afståelse af aktier m.v., jfr.
lovbekendtgørelse nr. 371 af 22. juli 1983, foretages følgende ændringer:
 1. § 1, stk. 5, affattes således:
»Stk. 5. Skattepligten påhviler personer, dødsboer, selskaber og skattepligtige efter lov om beskatning af fonde, visse foreninger og institutter m.v., der ved erhvervelse, henholdsvis konstatering, af fortjeneste eller tab ved afståelse af aktier er skattepligtige her i landet.
Det samme gælder andre foreninger m.v. i det omfang, de besidder aktier, der er omfattet af deres erhvervsmæssige virksomhed.« --/ (§ 1, stk. 1-4 - - -).
Stk. 5. Skattepligten påhviler personer, dødsboer og selskaber, der ved  

 erhvervelse, henholdsvis konstatering, af fortjeneste eller tab ved afståelse  

 af aktier er skattepligtige her i landet.
Det samme gælder foreninger m.v. i  

 det omfang, de besidder aktier, der er omfattet af deres erhvervsmæssige  

 virksomhed.
/-- 2. § 4, stk. 5, affattes således:
»Stk. 5. Stk. 1-4 finder ikke anvendelse på aktieselskaber, anpartsselskaber, skattepligtige i henhold til lov om beskatning af fonde, visse foreninger og institutter m.v. eller på de i § 3 nævnte tilfælde.« --/ (§ 4, stk. 1 - - -).
 Stk. 5. Stk. 1-4 finder ikke anvendelse på aktieselskaber og  

 anpartsselskaber og de i § 3 nævnte tilfælde.
/-- 3. I § 5, stk. 5, tilføjes efter »§ 13, stk. 3.«: », samt  

 lov om beskatning af fonde, visse foreninger og institutter m.v. § 10.« --/ (§ 5, stk. 1-4 - - -).
Stk. 5. Et selskabs tab ved afståelse af aktier kan kun fradrages i det  

 omfang, tabet overstiger udbytter af de pågældende aktier, som selskabet har  

 været fritaget for at medregne ved indkomstiopgørelsen efter  

 selskabsskattelovens § 13, stk. 1, nr. 2 og 3, og § 13, stk. 3.
/-- § 3 I lov om kommunal indkomstskat, jfr. lovbekendtgørelse nr. 492 af 24.
 september 1984, foretages følgende ændringer:
1. I § 10, stk. 1, ændres »lov om indkomstbeskatning af aktieselskaber« til: »selskabsskatteloven og lov om beskatning  

 af fonde, visse foreninger og institutter m.v.«.
--/ § 10. Aktieselskaber, andre selskaber, brugsforeninger, produktions- og  

 salgsforeninger, gensidige forsikringsforeninger, andre foreninger,  

 korporationer,stiftelser, legater og selvejende institutioner svarer  

 indkomstskat i henhold til lov om indkomstbeskatning af aktieselskaber m.v.
/-- 2. I § 10, stk. 2, ændres »Den i fornævnte lovs § 23« til:  

 »Den i § 23 i selskabsskatteloven og den i § 12 i lov om beskatning af fonde, visse foreninger og institutter«.
 --/ (§ 10, stk. 1 - - -).
Stk. 2. Den i fornævnte lovs § 23 omhandlede kommunale andel af  

 indkomstskatten med tillæg af eventuelle renter i anledning af for sen  

 indbetaling tilfalder den eller de kommuner, hvori selskabet, foreningen m.v.  

 driver virksomhed ved det pågældende skatteårs begyndelse.
Sker beskatning  

 efter bestemmelserne i fornævnte lovs § 5, stk. 3 eller § 7, tilfalder  

 andelen den eller de kommuner, hvori virksomhed er drevet.
/-- 3. I § 12, stk. 1, 1. pkt. ændres »den i § 25, stk. 1, jfr. § 24, i lov om indkomstbeskatning af aktieselskaber m.v.« til: »den i §  

 24 i selskabsskatteloven og den i § 13 i lov om beskatning af fonde, visse foreninger og institutter m.v.«.
--/ § 12. Det påhviler den i § 25, stk. 1, jfr. § 24, i lov om  

 indkomstbeskatning af aktieselskaber m.v. omhandlede kommune at forestå  

 fordelingen i henhold til § 11 af den kommunale andel af indkomstskatten  

 mellem de berettigede kommuner.
Indenrigsministeren kan bestemme, at en anden  

 kommune, hvortil den pågældende virksomhed må anses for nærmere knyttet skal  

 forestå fordelingen.
/-- § 4 Loven har virkning fra og med indkomståret 1987.
