 1. Ved gennemførelsen af lov nr. 151 af 19. marts 1986  

 om indkomstskat og formueskat for personer m.v. (personskatteloven) blev  

 reguleringsbestemmelsen i udskrivningsloven, som regulerede en række  

 beløbsgrænser i skattelovgivningen, overført til personskattelovens § 20.  

 Efter personskattelovens § 20, stk. 3, udgør reguleringstallet for  

 indkomståret 1987 100.
 Ved lov nr. 362 af 10. juni 1987 om ændring af personskatteloven blev  

 reguleringstallet fastsat til 104 for indkomståret 1988. Beløbsgrænserne for  

 1988 fremkommer således ved at forhøje de fastsatte grundbeløb med 4 procent  

 og ved at afrunde opad til nærmeste kronebeløb, der kan deles med 100. De  

 regulerede beløb efter sømandsskattelovens § 6 og § 6 a afrundes dog opad til  

 nærmeste kronebeløb, der kan deles med henholdsvis 50 og 10. Endvidere  

 afrundes de regulerede beløb efter §§ 10 og 11 i lov om kommunal indkomstskat  

 opad til nærmeste kronebeløb, der kan deles med 1.000.
I bilaget til dette cirkulære er optrykt en oversigt over de beløbsgrænser  

 i skattelovgivningen, der reguleres efter personskattelovens § 20. I  

 oversigten er medtaget grundbeløb, beløbsgrænser i 1987 og beløbsgrænser i  

 1988. Beløbsgrænserne i 1987 svarer til grundbeløbene.
Dog er der for 1987  

 fastsat et særligt personfradrag for personer under 18 år, jf.  

 personskattelovens § 26, stk. 1, samt § 2, stk. 3, i lov nr. 258 af 22. maj  

 1986 om ændring af lov om sømandsskat.
Endvidere udbetales  

 børnefamilieydelsen i 1987 kun for andet halvår.
2. Der findes i skattelovgivningen fortsat  

 beløbsgrænser, for hvilke der finder pristalsregulering sted.
Det drejer sig  

 om beløbsgrænsen for straksafskrivning af småaktiver, jf. afskrivningslovens  

 § 3, stk. 2, etableringskontolovens § 7, stk. 3, og investeringsfondslovens §  

 3, stk. 2, samt etableringskontolovens beløbsgrænse for etablering af  

 selvstændig virksomhed, jf. etableringskontolovens § 5, stk. 2 og 5. Disse  

 beløbsgrænser reguleres på grundlag af pristallet for oktober måned i året  

 forud for indkomståret, og det er derfor ikke muligt på nuværende tidspunkt  

 at angive grænserne for 1988.
