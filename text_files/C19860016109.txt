§ 1.  Efter § 2 i lov om hunde, jfr. lovbekendtgørelse  

 nr. 380 af 26. juni 1969, kan der af politiet meddeles tilladelse til at  

 holde hund på steder, hvor der ikke er beboelse, når der skønnes at være  

 sikkerhed for, at hunden vil blive passet forsvarligt.
Efter § 3, stk. 5, i  

 samme lov må løsgående glubske hunde ikke uden politiets tilladelse anvendes  

 til bevogtning af pladser.
 Stk. 2.  Dette cirkulære indeholder nærmere regler for  

 meddelelse af tilladelse og vilkårene herfor.
 § 2.  Tilladelse efter hundelovens § 3, stk. 5, kan i  

 almindelighed kun meddeles, hvis ansøgeren godtgør et rimeligt behov for at  

 anvende en løsgående glubsk pladshund.
§ 3.  Tilladelse efter hundelovens § 2 eller § 3, stk.  

 5, må i almindelighed ikke meddeles for et tidsrum af mere end 2 år.
Det skal  

 fremgå af tilladelsen, at den til enhver tid kan tilbagetages.
§ 4.  Af en tilladelse efter hundelovens § 2 skal det  

 fremgå, at § 2, stk. 1-5 og § 8 i justitsministeriets bekendtgørelse nr. 962  

 af 23. december 1986 om hunde, som anvendes til bevogtning, finder  

 anvendelse, hvis hunden er omfattet af den nævnte bekendtgørelse.
Det skal  

 endvidere fremgå, at overtrædelse af bestemmelserne kan straffes efter  

 dyreværnslovens § 18, stk. 2.
 Stk. 2.  Hvis tilladelsen vedrører en hund, der ikke er  

 omfattet af bekendtgørelse nr. 962 af 23. december 1986 om hunde, som  

 anvendes til bevogtning, skal det som vilkår for tilladelsen fastsættes, at §  

 2, stk. 1-5 og § 8 i den nævnte bekendtgørelse overholdes.
Stk. 3.  Af en tilladelse efter hundelovens § 3, stk. 5,  

 skal det fremgå, at §§ 3-8 i den nævnte bekendtgørelse finder anvendelse,  

 hvis hunden er omfattet af bekendtgørelsen.
Det skal endvidere fremgå, at  

 overtrædelse af bestemmelserne kan straffes efter dyreværnslovens § 18, stk.  

 2.
 § 5.  I en tilladelse efter hundelovens § 3, stk. 5,  

 skal det stilles som en betingelse, at det ved tydeligt opslag uden for  

 bevogtningsområdet tilkendegives, at der holdes hund, og på hvilke  

 tidspunkter af døgnet hunden er løs.
§ 6.  Før der meddeles tilladelse efter hundelovens §  

 2, skal politimesteren godkende hundens opholdsrum.
Politimesteren kan i  

 forbindelse med godkendelsen indhente en udtalelse fra kredsdyrlægen.
 § 7.  Cirkulæret træder i kraft den 1. februar 1987.  

 Samtidig ophæves § 19 i justitsministeriets cirkulære nr. 148 af 2. august  

 1963 om hundelovens administration m.v.
