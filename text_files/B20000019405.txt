Bekendtgørelse om refusion af udgifter  

 til uddannelse i forbindelse med aktivering på  

 folkehøjskoler, husholdningsskoler og håndarbejdsskoler I medfør af § 5, stk. 2, og § 6 samt efter aftale  

 med arbejdsministeren § 2, stk. 6, og § 4 i lov nr. 1125 af  

  29. december 1999 om refusion af udgifter til uddannelse i forbindelse med  

 aktivering m.m. fastsættes:
§ 1. AF-regionen eller opholdskommunen skal ved  

 tilmelding af en person, der er aktiveret efter lovens § 1, udfylde og  

 attestere en tilmeldingsblanket, der fremsendes til skolen, inden uddannelsen  

 påbegyndes.
Tilmeldingsblanketten skal indeholde de oplysninger, der  

 fremgår af den som bilag til bekendtgørelsen optagne  

 standardblanket med vejledning.
 Stk. 2. Den enkelte skole skal hvert kvartal sende en  

 opgørelse over aktiverede personers kursusdeltagelse til AF-regionen  

 eller opholdskommunen.
 § 2. Ved aktiveringsforløbets  

 ophør sender skolen senest ugedagen efter kopi af blanketten til  

 AF-regionen eller opholdskommunen med oplysning om omfanget af den  

 aktiveredes kursusdeltagelse.
§ 3. Skolen skal 1 gang årligt indsende  

 oplysninger til Undervisningsministeriet til brug for ministeriets beregning  

 af refusion for afholdte udgifter i AF-regionen og opholdskommunen, jf.  

 lovens § 1, på skemaer, der er udarbejdet af  

 Undervisningsministeriet.
Datoerne for indberetningen fastsættes af  

 Undervisningsministeriet.
 Stk. 2. Indberetningen, herunder eventuelle rettelser skal  

 attesteres af skolens revisor, jf. lovens § 6.
Stk. 3. Undervisningsministeriet opkræver refusion hos  

 AF-regionen eller opholdskommunen inden udgangen af hvert finansår.  

 Refusionsbeløbet opgøres på grundlag af det indberettede  

 antal aktiverede personer.
AF-regionens eller opholdskommunens indbetaling  

 skal være ministeriet i hænde senest 1 måned efter  

 modtagelsen af opkrævningen.
 Stk. 4. Taksterne offentliggøres i et takstkatalog, der  

 findes på Undervisningsministeriets hjemmeside på  

 http://www.uvm.dk/takst.
 § 4. Bekendtgørelsen træder i kraft  

 den 1. april 2000 og har virkning fra den 1. januar 2000.
Undervisningsministeriet, den 17. marts  

 2000 P.M.V.Berrit Hansen /Lone Isskov Meyer Bilag 1 Bekendtgørelse af 17. marts 2000 om refusion af udgifter til  

 uddannelse i forbindelse med aktivering på folkehøjskoler,  

 husholdningsskoler og håndarbejdsskoler.
Tilmeldingsblanket TILMELDINGSBLANKET (Skal udfyldes af AF eller kommunerne) Udfyldes af AF eller kommunen Oplysninger om eleven/den studerende:
 1.
Navn på eleven/den studerende 2.
Adresse for eleven/den studerende 3.
Cpr. nr. på eleven/den studerende 4.
Telefonnummer 5.
Uddannelsesforløbets formålsnummer, jf.
Undervisningsministeriets takstkatalog 6.
Uddannelsens navn, jf.
Undervisningsministeriets takstkatalog Oplysninger om AF/kommunen:
 7.
Navn og adresse på AF-region/kommune, der henviser eleven/den studerende 8.
Nummer på AF-region/kommune, der henviser eleven/den studerende 9.
Telefonnummer 10.
Telefaxnummer 11.
Email-adresse 12.
Navn på sagsbehandler Dato Underskrift Udfyldes af uddannelsesinstitutionen:
 13.
Uddannelsesforløbets formålsnummer, jf.
Undervisningsministeriets takstkatalog 14.
Uddannelsens navn, jf.
Undervisningsministeriets takstkatalog 15.
Uddannelsesforløbets varighed (forventet start- og  

 slutdato) 16.
Uddannelsesforløbets ugentlige timetal 17.
Forventet udgift, dvs. takst gange årselever/STÅ, jf. pkt. 18, 19, 20 og 21:
 18.
 Undervisningsudgift inkl. evt. tillægstakst (takst gange  

 ÅE/STÅ):
 19.
 Fællesudgift (takst gange ÅE/STÅ):
 20.
 Bygningsudgift (takst gange ÅE/STÅ):
 21.
Vejledningstilskud 22.
Deltagerbetaling til åben uddannelse/elevbetaling til daghøjskoler m.fl.
 23.
Navn og adresse for uddannelsesinstitution 24.
Skolenummer/kode 25.
Telefonnummer 26.
Telefaxnummer 27.
Email-adresse 28.
Navn på sagsbehandler Dato Underskrift Uddannelsesinstitutionen skal sende en kopi af den udfyldte  

 blanket til den aktiverende myndighed.
 Evt. supplerende oplysninger:
 Vejledning til udfyldelse af blanketten.
Blanketten skal udfyldes af AF eller kommunen for personer, som  

 deltager i uddannelse i henhold til en handlingsplan efter lov om en aktiv  

 arbejdsmarkedspolitik, eller som deltager i undervisning efter godkendelse af  

 opholdskommunen efter lov om aktiv socialpolitik.
For kommunernes vedkommende  

 er alle kontanthjælpsmodtagere omfattet, hvilket vil sige (1)  

 aktiverede kontanthjælpsmodtagere, (2) forrevalidender, der er  

 forsørget af kontanthjælp, og (3) kontanthjælpsmodtagere,  

 der deltager på eget initiativ.
Ad punkt 1   4. Udfyldes med oplysninger om eleven/den studerende:  

 Navn, adresse, personnummer og telefonnummer.
Punkt 1, 2 og 3 skal  

udfyldes.
Ad punkt 5. Udfyldes, hvis uddannelsen har et formålsnummer,  

 jf.
Undervisningsministeriets takstkatalog, hvoraf det fremgår, at der  

 er formålsnumre på uddannelser på erhvervsskoler m.fl. samt  

 for åben uddannelse.
 Ad punkt 6. Udfyldes med uddannelsens navn, jf.  

 Undervisningsministeriets takstkatalog.
Ad punkt 7   12. Udfyldes med oplysninger om den aktiverende  

 myndighed, dvs. oplysninger om AF-regionen eller kommunen: Navn og adresse,  

 nummer på AF-region eller kommunens nummer, telefonnummer,  

 telefaxnummer og e-mail-adresse.
Endelig i punkt 12 navn på  

 sagsbehandler, samt dato og underskrift.
Punkt 7, 8 og 12 skal udfyldes.  

 Punkt 9, 10 og 11 udfyldes i det omfang, oplysningerne foreligger.
Ad punkt 13. Udfyldes, hvis uddannelsen har et formålsnummer,  

 jf.
Undervisningsministeriets takstkatalog hvoraf det fremgår, at der  

 er formålsnumre på uddannelser på erhvervsskoler m.fl. samt  

 for åben uddannelse.
Dette skal også udfyldes af institutionen  

 til bekræftelse af oplysningerne udfyldt af AF eller kommunen i punkt  

 5. Det er vigtigt, at der er enighed mellem institutionen og AF eller  

 kommunen om, hvilken uddannelse det er, der er henvist til.
Ad punkt 14. Udfyldes med uddannelsens navn, jf.  

 Undervisningsministeriets takstkatalog.
Dette skal også udfyldes af  

 institutionen til bekræftelse af oplysningerne udfyldt af AF eller  

 kommunen i punkt 5. Det er vigtigt, at der er enighed mellem institutionen og  

 AF eller kommunen om, hvilken uddannelse det er, der er henvist til.
Ad punkt 15. Udfyldes med uddannelsens forventede varighed, dvs.  

 startdato samt forventet slutdato.
Forventet slutdato kan ligge i et andet  

 finansår end uddannelsens startdato.
Bemærk: Hvis eleven  

 indgår i et nyt skoleforløb, der ikke har samme  

 taxametersammensætning, eller hvis eleven fx skal fortsætte i  

 skolepraktik, så skal der udfyldes en blanket for hvert nyt  

 skoleforløb samt for skolepraktikforløbet.
Ad punkt 16. Udfyldes med uddannelsens ugentlige timetal, hvis  

 dette kan oplyses.
Evt. angivelse af gennemsnitlig forventet ugentlig  

 timetal.
Ad punkt 17. Her anføres summen af forventet udgift i  

 årets prisniveau.
Summen dannes ved at lægge de relevante  

 forventede udgifter fra punkterne 18, 19, 20 og 21 sammen.
Ad punkt 18. Her anføres undervisningstaksten fra  

 takstkataloget.
Hvis der til uddannelsen/personen er knyttet en  

 tillægstakst, lægges denne takst sammen med undervisningstaksten.  

 Der kan fx være voksentillægstakst, specialetillægstakst og  

 UJF-tillægstakst på erhvervsskoler, og praktiktaxameter på  

 de videregående uddannelsesinstitutioner.
Undervisningstaksten eller  

 den samlede takst (undervisningstakst+tillægstakst) ganges med  

 forventet antal årselever (ÅE) eller forventet antal  

 studenterårsværk (STÅ). Feltet kan fx udfyldes  

 således: Antal ÅE*TAKST=UDGIFT i kr. eller antal  

 STÅ*TAKST=UDGIFT i kr.
Ad punkt 19. Her anføres fællesudgiftsstaksten fra  

 takstkataloget, hvis uddannelsen har en sådan takst.
Hvis uddannelsen  

 ikke har en sådan takst, udfyldes feltet ikke.
Denne takst ganges med  

 forventet antal årselever (ÅE) eller forventet antal STÅ.  

 Feltet kan fx udfyldes således: Antal STÅ/ÅE*TAKST=UDGIFT i  

 kr.
Ad punkt 20. Her anføres bygningstaxametertaksten fra  

 takstkataloget, hvis uddannelsen har en sådan takst.
Hvis uddannelsen  

 ikke har en sådan takst, udfyldes feltet ikke.
Denne takst ganges med  

 forventet antal årselever (ÅE) eller forventet antal STÅ.  

 Feltet kan fx udfyldes således: Antal STÅ/ÅE*TAKST=UDGIFT i  

 kr.
Bemærk: Tillægstaxameter til bygningstaxameter indgår  

 ikke, og bygningstaxametre til erhvervsskoler er uden regionalisering.
Ad punkt 21. Her anføres vejledningstilskuddet til den  

 uddannelsesansvarlige skole i forbindelse med aktivering til den fri  

 ungdomsuddannelse.
Endvidere anføres vejledningstilskud i forbindelse  

 med et særligt EGU-forløb, jf.
Finanslovkonto  

 § 20.31.01.20. Tilskud til vejledning i forbindelse med særlige  

 EGU-forløb.
 Ad punkt 22. Her anføres deltagerbetaling/elevbetaling i  

 forbindelse med aktivering til åben uddannelse, daghøjskoler,  

 folkehøjskoler, husholdningsskoler, håndarbejdsskoler og private  

 gymnasier m.fl.
 Ad punkt 23   27. Udfyldes med oplysninger om  

 uddannelsesinstitutionen: Navn og adresse, evt. institutionsnummer/skolekode,  

 telefonnummer, telefaxnummer og e-mail-adresse.
Ad punkt 28. Her anføres navn på sagsbehandler samt  

 dato og underskrift.
Dette felt skal udfyldes.
