Et revisionsfirma spurgte for en klient, der standsede betalingerne og  

 senere overgik til konkursbehandling, hvorledes der skulle forholdes med  

 hensyn til merværdiafgiften af kuratorsalær og revisionshonorar vedrørende  

 arbejde udført før betalingsstandsningen, men som i henhold til konkurslovens  

 § 94 dækkes af boets midler som sekundære massekrav.
Det var oplyst, at  

 toldvæsenet havde et simpelt krav i boet.
 Ministeriet for skatter og afgifter meddelte, at der principielt bør ske  

 en opdeling af vederlaget for de omhandlede ydelser svarende til det af den  

 pågældende advokat og revisor henholdsvis før og efter konkursens indtræden  

 (konkursdekretets afsigelse) udførte arbejde.
Afgiften af vederlaget for det før betalingsstandsningen, respektive i  

 betalingsstandsningsperioden udførte arbejde, kan herefter medregnes til  

 virksomhedens indgående afgift.
Toldvæsenet kan foretage modregning over for  

 betalingsstandsningsboet efter de sædvanlige regler for modregning.
Afgiften  

 af det efter konkursens indtræden udførte arbejde kan - som for andre  

 leverancer til boet - medregnes i boets indgående afgift.
Toldvæsenet kan  

 foretage modregning med eventuelle massekrav i boet.
 Se endvidere Dep.821 og Dep.923.
