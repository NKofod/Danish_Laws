Finanstilsynet har meddelt, at man frafalder kravet om, at  

 omkostningerne i forbindelse med registrering i Værdipapircentralen af  

 covered warrents skal afholdes af udstederen.
Udsteder og investor må selv  

 afgøre omkostningsfordelingen I november 1991 fik Værdipapircentralen en generel tilladelse til i medfør  

 af § 1, stk. 3, i værdipapircentralloven at registrere covered warrants.  

 Tilladelsen blev bl.a. betinget af, at omkostningerne i forbindelse med  

 registrering i Værdipapircentralen blev afholdt af udstederen efter  

 princippet i værdipapircentrallovens § 1, stk. 2, jf. § 23b i lov om  

 aktieselskaber.
 Efter en høring i branchen om hensigtsmæssigheden af de nævnte principper  

 for omkostningsfordeling meddelte Finanstilsynet i august 1992, at man  

 frafaldt den nævnte betingelse, idet spørgsmålet om omkostningsfordeling  

 mellem udsteder og investor måtte afgøres af parterne selv, og at der i  

 øvrigt i prospektet måtte forudsættes at være taget stilling til spørgsmålet.  

 Den generelle tilladelse til Værdipapircentralen til at registrere covered  

 warrants var således ikke herefter betinget af, at udsteder blev pålagt  

 registreringsomkostninger, medens kravet om børsnotering fortsat fastholdtes.
