 I medfør af § 2, stk. 2, jfr. § 11, stk. 2 i lov nr. 98 af  

 12. marts 1980 om skibes sikkerhed m.v., jfr. industriministeriets  

 bekendtgørelse nr. 362 af 5. august 1980 fastsættes:
 1 Forskriften gælder for alle fiskeskibe med en bruttotonnage (GT) på 500  

 og derover eller på 500 bruttoregistertons (BRT) og derover, .1 der afleveres  

 fra værft efter den 1. april 1986, .2 der gennemgår større reparationer,  

 ombygninger, forandringer eller ændringer af redningsmiddelarrangement efter  

 den 1. april 1986, .3 der indkøbes fra udlandet efter 1. april 1986.
2 Der skal i hver side af skibet forefindes en eller flere redningsflåder  

 tilstrækkelige til at optage samtlige ombordværende personer.
I skibe, hvor  

 afstanden fra indskibningsdæk til vandlinien i letteste søgående kondition  

 overstiger 4,5 m, skal ovennævnte foreskrevne redningsflåder være nedfirbare,  

 og der skal i hver side af skibet forefindes mindst et godkendt  

 udsætningsmiddel.
 3 Der skal om bord forefindes en med motor forsynet oppustet båd af  

 godkendt type eller en som mand-overbord-båd egnet motorredningsbåd, der kan  

 udsættes til den ene side af skibet.
 4 Der skal om bord forefindes kran eller davider af godkendt type, som  

 holdes klar til brug for udsætning og ophivning af den i regel 3 nævnte båd.
 5 Såfremt direktoratet skønner det forsvarligt, kan der tillades andet  

 redningsmiddelarrangement end det ovenstående.
 6 Overtrædelse af forskriften kan i medfør af § 28 i lov om skibes  

 sikkerhed m.v. straffes med bøde eller hæfte.
 7 Forskriften træder i kraft den 1. april 1986.
