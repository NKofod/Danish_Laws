Nr BTB 83 Betænkning over Forslag til folketingsbeslutning om stop for yderligere  

 flygtningebevillinger   

 Nr B 83 1988-89, 1. samling Afgivet af Finansudvalget Afgivet: 19890524 Udvalget har behandlet beslutningsforslaget og de til grund liggende bevillingsansøgninger (aktstykke nr. 200, 203 og 217). I forbindelse med behandlingen af forslaget og aktstykkerne er stillet spørgsmål til justitsministeren og socialministeren.
Ministrenes skriftlige besvarelse af de stillede spørgsmål er optrykt som bilag til nærværende betænkning.
 Herefter indstiller et flertal (udvalget med undtagelse af  

 Fremskridtspartiets medlem) forslaget til forkastelse ved 2. (sidste)  

 behandling.
 Et mindretal (Fremskridtspartiets medlem af udvalget) indstiller  

 forslaget til vedtagelse med følgende bemærkninger:
 Fremskridtspartiet valgte at bringe forslagets tre aktstykker fra  

 Finansudvalgets lukkede møder til åben forhandling i folketingssalen.
 Det viste sig imidlertid, at alle Folketingets andre partier ikke ønskede  

 at deltage i en åben debat om flygtningebevillingerne. 1. behandling af  

 forslaget udviklede sig til, at de syv øvrige folketingspartier blot sagde  

 »nej«.
 I betragtning af at flygtningespørgsmålet bestemt har interesse for  

 befolkningen, og i betragtning af hvilket opbud af toppolitikere partierne  

 kan præsentere, når man vil sænke f.eks. folkepensionen, er det ynkeligt, at  

 man end ikke vil diskutere de fortsatte flygtningebevillinger.
 Med bind for øjnene og med troen på, at bare man hælder flere  

 tvangsinddrevne skattepenge ud til flygtninge, kan folketingsflertallet sove  

 roligt om natten og have ren samvittighed.
Danmark bliver udnyttet og misbrugt af de lykkeriddere, som rejser Jorden  

 rundt for at finde bedre sociale kår.
Et folketingsflertal ude af trit med  

 befolkningens faktiske ønsker og holdninger er ikke alene parat til at  

 modtage luksusflytningene, men udbetaler også et stadigt stigende beløb til  

 de fremmede.
I 1989 tvinges skatteyderne til at betale over 13 mia. kr. til  

 fremmede folk - et beløb, som står i skrigende kontrast til, at regeringen  

 ønsker at spare på de gamle og syge for at redde budgetterne.
Den kendsgerning, at befolkningen mener noget andet om  

 flygtningesituationen end flertalspartierne, har i panik fået partierne til  

 at afsætte 10 mio. kr. til en kampagne »for at øge forståelsen for de  

 fremmedes situation«.
Man kan kalde det, hvad man vil, men med en  

 central godkendelse af alle projekter bliver det et kampagnefremstød for at  

 ændre befolkningens kritiske holdning til de fremmede.
 Fremskridtspartiet vender sig mod den type politik og glæder sig over  

 fortsat at være det eneste parti, som på dette punkt er i tråd med 60 pct. af  

 befolkningen.
Henning Andersen (KF) Collet (KF) Karen Højte Jensen (KF) Svend Erik  

 Hovmand (V) fmd.
Skrumsager Skau (V) Behnke (FP) Kirsten Lee (RV) Mimi  

 Jakobsen (CD) Kofod-Svendsen (KRF) Baadsgaard (S) Helle Degn (S) Arne Jensen  

 (S) Erling Olsen (S) nfmd.
Henning Rasmussen (S) Erik B Smith (S)  

 Ingerlise Koefoed (SF) Jes Lunde (SF) Bilag Justitsministeriet Den 24. maj 1989 Besvarelse af spørgsmål nr. 1-7 af 19. maj 1989 fra Folketingets  

 Finansudvalg i forbindelse med forslag til folketingsbeslutning om stop for  

 yderligere flygtningebevillinger (B 83). Af Kim Behnke (FP) m.fl. (Bilag  

 18.12. og 15.27.) Spørgsmål nr. 1:
Hvilke kriterier forlanger regeringen opfyldt, før tamilske flygtninge kan  

 hjemsendes til Sri Lanka? Svar:
 Justitsministeriet går ud fra, at spørgsmålet sigter til den kommende  

 frivillige repatrieringsordning.
 Justitsministeriet kan herom oplyse, at Regeringens Flygtningeudvalg for  

 tiden overvejer den nærmere udformning af en støtteordning for flygtninge,  

 der ønsker at vende tilbage til deres hjemland.
 Overvejelserne er baseret på tamilske flygtninge, men vil i princippet  

 kunne anvendes på alle flygtninge, uanset nationalitet.
Ved gennemførelsen af ordningen vil der skulle tages stilling til  

 størrelsen af de rejseudgifter og underholdsudgifter i hjemlandet, som en  

 flygtning kan få dækket af den danske stat.
Ydelsen af underholdsudgifter vil  

 formentlig mest hensigtsmæssigt kunne fastsættes som et eengangsbeløb, der  

 skal tilpasses til omfanget af det program for repatriering, som FN's  

 Flygtningehøjkommissariat gennemfører i hjemlandet.
Det vil være en  

 betingelse for støtten, at den pågældende udlænding opgiver sin  

 flygtningestatus i Danmark.
 Spørgsmål nr. 2:
Hvad forventes de samlede offentlige udgifter til »ikke-danske  

 statsborgere« at blive i 1989? Svar:
Der findes ikke en samlet opgørelse over størrelsen af det offentliges  

 udgifter til udenlandske statsborgere.
Udgifterne afholdes af en række  

 ministerier samt af kommuner og amtskommuner.
 Med hensyn til asylansøgere og flygtninge har Finansministeriet i april  

 1989 udarbejdet den som bilag optagne oversigt over de statslige udgifter til  

 flygtningeformål i 1988 og 1989. Med hensyn til Justitsministeriets udgifter  

 i 1989 henvises i øvrigt til bemærkningerne i aktstykke nr. 217, der er  

 optaget som bilag til beslutningsforslaget.
 Socialministeriet har oplyst, at udgifterne til kontanthjælpsydelser  

 omfatter udgifterne i de første 61/2 år med fuld refusion efter  

 bistandslovens § 134, stk. 3, og noget tilsvarende gør sig gældende for  

 udgifterne til individuel boligstøtte.
 Spørgsmål nr. 3:
Hvor mange flygtninge forventes Danmark at modtage i 1989, og hvad  

 forventes deres fordeling på hjemlande at være? Svar:
 Direktoratet for Udlændinge har oplyst, at det samlede antal personer, der  

 forventes at blive meddelt opholdstilladelse i 1989 som flygtninge eller af  

 humanitære årsager efter udlændingelovens § 9, stk. 2, nr. 2, skønsmæssigt  

 vil udgøre ca. 4.000. Det bemærkes, at skønnet naturligvis er forbundet med  

 betydelig usikkerhed, da antallet af opholdstilladelser afhænger af antallet  

 og karakteren af de asylansøgninger, der modtages i resten af året.
 På denne baggrund er det endvidere særdeles vanskeligt at vurdere, hvilke  

 hjemlande det skønnede antal vil fordele sig på.
 Efter en samlet vurdering af erfaringerne fra de seneste år sammenholdt  

 med antallet af spontant indrejste asylansøgere og meddelte  

 opholdstilladelser i den forløbne del af 1989 må det dog forventes, at langt  

 den største gruppe tilladelser til spontane asylansøgere vil blive meddelt  

 til statsløse palæstinensere, og at andre asylgrupper vil være iranere,  

 irakere og srilankanere.
 For så vidt angår tilladelser til kvoteflygtninge og flygtninge, der  

 modtages i henhold til særlige aftaler med UNHCR, forventes de største  

 grupper at blive iranere og vietnamesere.
 Spørgsmål nr. 4:
Hvor mange flygtninge med asylstatus i Danmark har overskredet  

 »2-års-reglen« i udlændingeloven, således at de ikke længere  

 behøver at rejse hjem, når deres hjemlands forhold er normaliseret? Svar:
 Efter udlændingelovens § 19, stk. 2, kan en opholdstilladelse i medfør af  

 § 7 eller § 8 som udgangspunkt ikke inddrages, hvis udlændingen med henblik  

 på varigt ophold har boet her i landet i mere end de sidste 2 år.
 Efter udlændingelovens § 27 regnes opholdstiden fra ansøgningens  

 indgivelse, hvis den er indgivet her i landet, og fra tilmeldingen til  

 folkeregisteret, hvis ansøgningen er indgivet i udlandet.
Direktoratet for Udlændinge anslår, at der på nuværende tidspunkt opholder  

 sig ca. 27.000 flygtninge i Danmark.
Direktoratet er ikke i besiddelse af  

 statistisk materiale, der muliggør en generel beregning af opholdstiden, jf.  

 § 27, for disse udlændinge.
 Det kan dog oplyses, at der i perioden fra den 1. januar 1988 til den 14.  

 maj 1989 er meddelt opholdstilladelse til ca. 5.000 flygtninge, og at langt  

 den overvejende del af disse må antages at have opholdt sig i Danmark, jf.  

 principperne i § 27, i mindre end 2 år.
 Spørgsmål nr. 5:
Hvor mange årsværk i den samlede offentlige sektor er beskæftiget med  

 forhold, der vedrører flygtninge, herunder med bistandshjælp, dagpenge,  

 undervisning osv.? Svar:
 Finansministeriet har i anledning af det stillede spørgsmål oplyst, at det  

 samlede antal årsværk i den statslige sektor kan anslås til i  

 størrelsesordenen 1.350 årsværk.
 Der findes ingen opgørelse over personaleforbruget i amter og kommuner.
 Spørgsmål 6:
Hvor mange procent af de flygtninge, som fik asyl i Danmark i 1984, 1985,  

 1986 og 1987, har opnået familiesammenføring? Hvor mange personer drejer det sig om i absolutte tal? Svar:
 Direktoratet for Udlændinge har oplyst, at man ikke er i besiddelse af  

 statistisk materiale, der kan belyse, hvor mange af de flygtninge, der blev  

 anerkendt i de pågældende år, der senere har fået deres familie her til  

 landet i medfør af famliesammenføringsreglerne.
 Direktoratet er heller ikke i besiddelse af præcise tal for, hvor mange  

 personer der har opnået familiesammenføringstilladelser med en herboende  

 flygtning i perioden 1984-1986. Skønsmæssigt må det formentlig antages, at  

 tallet ligger i størrelsesordenen 800-1.000 personer.
I 1987 blev der givet opholdstilladelse til i alt ca. 1.600 personer, der  

 ansøgte fra udlandet på grund af en familiemæssig tilknytning til en  

 herboende flygtning.
Hertil kom et mindre antal personer, der ansøgte i  

 Danmark efter f.eks. at være indrejst på visum.
 Fra den 1. januar 1988 til den 1. maj 1989 er der meddelt i alt ca. 2.000  

 opholdstilladelser efter reglerne om familiesammenføring med flygtninge.
 Spørgsmål nr. 7:
Hvor mange personer med asylstatus i Danmark har afgivet denne asylstatus  

 og er rejst fra Danmark siden 1980? Svar:
 Justitsministeriet har til brug for besvarelsen indhentet en udtalelse fra  

 Direktoratet for Udlændinge.
Dansk Flygtningehjælp har over for direktoratet oplyst, at man ikke har  

 konkrete tal for årene 1980-83. Man skønner, at der de pågældende år har  

 været mellem 10 og 20 personer, der er blevet repatrieret.
I perioden 1984-88  

 har Dansk Flygtningehjælp oplyst, at man er bekendt med, at i alt 548  

 personer er repatrieret - fordelt med omkring 100 om året.
 Direktoratet for Udlændinge har tilføjet, at der herudover må antages at  

 være et antal flygtninge, som er udrejst af Danmark uden at have givet  

 underretning herom.
 Direktoratet er i øvrigt ikke i besiddelse af materiale, der kan belyse  

 dette spørgsmål.
Tabel 1 Oversigt over statens udgifter til flygtningeformål i 1989 og 1990 *) Beløbene vil - via Finansministeriets flygtningereserve - kunne blive  

 forhøjet i løbet af 1989.
Socialministeriet Den 2. maj 1989 Finansudvalget Christiansborg Idet jeg henviser til Finansudvalgets brev af 26. april 1989 (bil. 15.23),  

 følger hermed svar på spørgsmålene Spørgsmål 1:
Hvorledes vil ministeren sikre, at oplysningskampagnen får objektiv  

 karakter? Svar:
Det er min opfattelse, at den foreslåede tilrettelæggelse af  

 oplysningsindsatsen i rimeligt omfang sikrer mod, at der gives støtte til  

 tendentiøse projekter.
Dels skal de lokale projekter jo videresendes med den  

 enkelte kommunes anbefalinger.
Dels vil projekterne blive vurderet i den  

 fordelingsgruppe, der ønskes nedsat.
 Spørgsmål 2:
Er det kun folk og organisationer, der er tilhængere af  

 flygtningepolitikken, som kan få andel i midlerne? Svar:
Der er ikke folk eller organisationer, der på forhånd er udelukket fra at  

 søge del i oplysningsmidlerne.
Alle, der er interesserede i at øge  

 informationen om flygtninges og indvandreres baggrund og vilkår og er  

 interesserede i at arrangere møder og kulturelle arrangementer mellem  

 danskere, flygtninge og indvandrere, kan søge om støtte.
 Spørgsmål 3:
Betyder ordene »forståelse, tolerance og åbenhed«, at folk, der  

 er imod flygtningepolitikken, anses som værende af »forkert  

 holdning«? Svar:
I sig selv vil oplysning om flygtninge og indvandreres baggrund og vilkår  

 kunne være med til at skabe større forståelse, tolerance og åbenhed.
Det kan  

 gælde, hvad enten man er for eller imod den førte flygtningepolitik, og der  

 er ingen holdninger, der kan anses for at være »forkerte«.
 Spørgsmål 4:
Vil organisationer, som åbenlyst benytter vold og knægtelse af  

 ytringsfriheden som midler i debatten om flygtninge, kunne opnå andel i  

 tilskuddene? Svar:
Som nævnt ovenfor bør ansøgningerne vurders ud fra sigtet med  

 oplysningsindsatsen.
Herunder må det nødvendigvis vurderes om midlerne til  

 oplysning er hensigtsmæssige.
Vold og knægtelse af ytringsfriheden kan  

 ingenlunde anses for hensigtsmæssige midler, hvad enten de anvendes åbenlyst  

 eller skjult.
 Spørgsmål 5:
Hvorledes vil ministeren sikre, at de tilskud, der udbetales lokalt, ikke  

 anvendes til kampagner mod enkeltpersoner og/eller partier? Svar:
Der bør naturligvis ikke bevilges penge til sådanne formål.
Hvis en  

 ansøger anvender bevilgede penge til andre formål end forudsat, kan der efter  

 omstændighederne rejses krav om tilbagebetaling.
Aase Olesen / Thomas Børner Socialministeriet Den 2. maj 1989 Finansudvalget Christiansborg Idet jeg henviser til Finansudvalgets brev af 26. april 1989 (bil. 15.22),  

 følger svar på spørgsmålene Spørgsmål 1:
Hvis en kommune ønsker at give sine medarbejdere uddannelse i, hvorledes  

 man kan begrænse de økonomiske følger af at modtage flygtninge, kan kommunen  

 så få disse folk uddannet hos Dansk Flygtningehjæp? Spørgsmål 2:
Vil der være nogen form for kontrol med rigtigheden af de oplysninger, som  

 de kommunale medarbejdere får på kurserne i Dansk Flygtningehjælp? Svar:
De kurser, Dansk Flygtningehjælp vil tilbyde kommunerne, er dels forud  

 tilrettelagte kurser, dels kurser der opbygges efter den enkelte kommunes  

 ønsker og behov.
De mangeårige erfaringer med integrationsarbejdet, som Dansk  

 Flygtningehjælp har opsamlet, vil naturligt indgå i grundlaget for disse  

 kurser.
Dansk Flygtningehjælp oplyser, at den stedse bestræber sig på at udvikle  

 og effektivisere sine arbejdsmetoder, således at integrationsarbejdet kan  

 udføres så effektivt som muligt.
Ved at viderebringe sine erfaringer bidrager  

 Flygtningehjælpen til, at kommunerne ligeledes udfører deres arbejde så  

 effektivt og økonomisk som muligt.
Dansk Flygtningehjælp er en privat organisation, og der vil derfor ikke  

 være en direkte kontrol med rigtigheden af oplysningerne på kurserne.
Det  

 mener jeg heller ikke er nødvendigt.
Ikke kun fordi jeg kender  

 Flygtningehjælpen som en meget seriøs organisation, men også fordi  

 markedskræfterne i sig selv giver kontrol og garanti for kvaliteten.
Dansk Flygtningehjælp har jo ingen interesse i at vildlede eller  

 misinformere kursisterne, fordi det hurtigt ville underminere hele grundlaget  

 for at afholde kurserne.
I øvrigt har Flygtningehjælpen ikke tænkt sig  

 udelukkende at anvende eget personale som instruktører på kurserne.
Også  

 andre, f.eks. fra den kommunale sektor, vil blive anvendt i det omfang, det  

 kan lade sig gøre.
