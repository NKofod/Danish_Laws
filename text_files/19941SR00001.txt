Nr BR 1 Beretning over den af miljø- og energiministeren den 4. april 1995 til Det  

 Energipolitiske Udvalg afgivne redegørelse i henhold til § 6, stk. 1, i lov  

 nr. 293 af 10. juni 1981 om anvendelse af Danmarks undergrund (4.  

 udbudsrunde)   

 Nr 1 1994-95, 1. samling Afgivet af Det Energipolitiske Udvalg Afgivet: 19950428 Udvalget har fra miljø- og energiministeren modtaget en redegørelse i henhold til undergrundslovens § 6, stk. 1, for de tilladelser til efterforskning og indvinding af olie og naturgas, som agtes meddelt efter 4. udbudsrunde.
Redegørelsen er medtaget som bilag 1 til denne beretning.
I behandlingen af sagen har udvalget taget udgangspunkt i  

 energiministerens redegørelse af 10. juni 1994 om tilrettelæggelsen af 4.  

 udbudsrunde og udvalgets behandling af denne, jf.
Det Energipolitiske Udvalgs  

 beretning nr. 6 af 22. juli 1994 (Folketingstidende 1993-94, tillæg B, sp.  

 1987).
Udvalget har gennemgået redegørelsen om 4. udbudsrunde og har i den  

 forbindelse stillet spørgsmål til miljø- og energiministeren, som denne har  

 besvaret skriftligt.
Udvalgets spørgsmål og miljø- og energiministerens svar  

 herpå er optrykt som bilag til beretningen.
Udvalget har noteret sig, at det  

 af svaret på spørgsmål 132 fremgår, at der er taget stilling til de ændrede  

 ejerforhold i Denerco K/S og dermed i Danop I/S.
Endvidere har der været  

 afholdt et samråd med miljø- og energiministeren, hvori embedsmænd også har  

 deltaget.
I den forbindelse er de tilladelser, som ministeren agter at  

 meddele, blevet gennemgået for udvalget, ligesom der er redegjort for de ikke  

 imødekomne ansøgninger.
Udvalget har med tilfredshed noteret sig den betydelige interesse for  

 efterforskning af det udbudte område, som er konstateret ved 4. udbudsrunde,  

 samt at omfanget af arbejdsprogrammerne i de nye tilladelser er på niveau med  

 tidligere runder.
Samtidig har udvalget noteret sig, at flere selskaber, som  

 ikke tidligere har haft del i tilladelser i Danmark, bliver rettighedshavere  

 i de nye tilladelser, samt at erfaringer fra efterforskning i Norge og  

 Storbritannien har gjort visse dele af det udbudte område særlig  

 interessante.
De nye tilladelser vil sikre, at efterforskningsaktiviteten på  

 dansk område kan opretholdes.
 Herefter tilkendegiver udvalget, at man kan tage ministerens redegørelse  

 til efterretning.
 P.u.v.
Kim Behnke formand.
MILJØ- OG ENERGIMINISTERIET  Bilag Den 4. april 1995 Folketingets Energipolitiske Udvalg Christiansborg 1240 København K.
Vedlagt fremsendes redegørelse i henhold til undergrundslovens § 6, stk.  

 1, for de tilladelser, jeg på baggrund af 4. udbudsrunde agter at meddele til  

 efterforskning og indvinding af olie og gas.
Såfremt udvalget ønsker det, er  

 jeg parat til i et samråd nærmere at gennemgå tilladelserne og resultaterne  

 af udbudsrunden på samme måde som i forbindelse med tidligere runder.
Svend Auken / Peter Helmer Steen MILJØ- OG ENERGIMINISTERIET Den 30. marts 1995 4. UDBUDSRUNDE Miljø- og energiministerens forelæggelse for Folketingets  

 Energipolitiske Udvalg i henhold til undergrundslovens § 6, stk. 1 1. Indledning Denne redegørelse afgives i henhold til undergrundslovens § 6, stk. 1,  

 hvorefter tilladelser til efterforskning og indvinding af olie og gas  

 meddeles, efter at sagen har været forelagt for Folketingets Energipolitiske  

 Udvalg.
Den 28. juli 1994 blev 4. udbudsrunde for ansøgninger om tilladelser til  

 efterforskning og indvinding af kulbrinter åbnet.
Runden omfattede de ikke  

 koncessionsbelagte områder i den danske del af Nordsøen vest for 6I 15J  

 østlig længde.
Dette område omfatter Centralgraven, som ligger i den  

 vestligste del af det danske område i Nordsøen.
Mod øst afgrænses området af  

 den skønnede potentielle udbredelse af kulbrinter dannet i Centralgraven.  

 Udbudet fandt sted på grundlag af energiministerens redegørelse af 10. juni  

 1994 i henhold til undergrundlovens § 12, stk. 2, og Folketingets  

 Energipolitiske Udvalgs beretning af 22. juli 1994.
Ved ansøgningsfristens udløb den 2. januar 1995 var der modtaget  

 ansøgninger om i alt 12 tilladelser fra 9 ansøgere omfattende 17 selskaber.  

 Ansøgningerne var for en dels vedkommende overlappende, således at det ikke  

 var muligt at imødekomme alle.
Efter at Energistyrelsen har gennemgået  

 ansøgningerne, har der i februar og marts 1995 været ført forhandlinger med  

 ansøgerne.
 På baggrund af ansøgningerne og disse forhandlinger har jeg i henhold til  

 undergrundslovens § 5, stk. 1, jf. § 13, til hensigt at meddele 9 tilladelser  

 til efterforskning og indvinding af olie og gas på de i det følgende  

 beskrevne vilkår.
2. Beskrivelse af de nye tilladelser De 9 tilladelser vedrører 32 blokke ud af i alt 92 hel- eller delblokke,  

 der kunne ansøges om tilladelse til i 4. runde.
Arealmæssigt svarer det til,  

 at ca. 4.250 km2 ud af det i alt udbudte område på 15.600 km2 vil blive  

 belagt med tilladelser.
Af de 9 tilladelser ligger 3 i området øst for  

 Centralgraven, det vil sige i den østlige del af det udbudte område.  

 Arealmæssigt er en af disse - Mobil/RWE-DEA-tilladelsen - relativt stor for  

 at modsvare den noget lavere fundsandsynlighed i dette område.
På vedlagte  

 oversigtskort er den geografiske placering af tilladelserne angivet.
Selskaberne angiver, at de fund, som de ser mulighed for at gøre, varierer  

 i størrelse fra nogle få mio. tønder olieækvivalenter til godt 1100 mio.  

 tønder olieækvivalenter.
Til sammenligning kan nævnes, at påviste og mulige  

 reserver i de i dag kendte felter og fund udgør knap 2600 mio. tønder  

 olieækvivalenter.
 Tilladelserne vil fordele sig på 7 konsortier omfattende 16 selskaber,  

 herunder det statslige selskab Dansk Olie- og Gasproduktion A/S (DOPAS), som  

 i henhold til udbudsvilkårene deltager med 20 pct. i samtlige tilladelser i  

 4. runde.
 Følgende 7 konsortier vil blive tildelt tilladelser:
Amerada Hess/Premier gruppen Amerada Hess (Denmark) A/S 40 pct.
 DENERCO K/S 20 pct.
 Premier Oil BV 20 pct.
Dansk Olie- og Gasproduktion A/S. 20 pct.
 meddeles en tilladelse omfattende et areal på 188 km2 i blokkene 5503/2, 3  

 og 5603/30, 31. Amerada Hess er operatør og DANOP medoperatør.
Amerada Hess gruppen Amerada Hess (Denmark) A/S 69,436 pct.
 DENERCO K/S 10,564 pct.
Dansk Olie- og Gasproduktion A/S 20 pct.
meddeles en tilladelse omfattende et areal på 331 km2 i blokkene 5503/3,  

 4, 5603/31 og 5604/29. Tilladelsen omfatter naboområder til tilladelse 8/89,  

 hvor DANOP er operatør.
Gruppen har derfor også DANOP som operatør på  

 udvidelsen, da arbejdsprogrammet kan udføres i begge tilladelser.
Amerada  

 Hess er medoperatør.
Statoil gruppen Statoil Efterforskning og Produk- tion A/S 50 pct.
 Enterprise Oil Exploration Limited 20 pct.
 DENERCO K/S 10 pct.
 Dansk Olie- og Gasproduktion A/S 20 pct.
 meddeles en tilladelse omfattende et areal på 414 km2 i blokkene 5604/16,  

 20 og 5605/13 og 17. Statoil er operatør og DANOP medoperatør.
Statoil/DANOP gruppen Statoil Efterforskning og Pro- duktion A/S 56,599 pct.
 DENERCO K/S 13,232 pct.
 LD Energi A/S 10,169 pct.
Dansk Olie- og Gasproduktion A/S 20 pct.
meddeles en tilladelse omfattende et areal på 179 km2 i blokkene 5604/19,  

 20 og 5605/21. Tilladelsen omfatter naboområder til tilladelse 2/90, hvor  

 DANOP er operatør.
Gruppen har derfor også DANOP som operatør på udvidelsen,  

 da arbejdsprogrammet kan udføres i begge tilladelser.
Statoil er medoperatør.
Mobil/RWE-DEA gruppen Mobil Erdgas-Erdoel GmbH 27,5 pct.
 EWE Aktiengesellschaft 12,5 pct.
 RWE-DEA AG 20 pct.
 Wintershall AG 20 pct.
Dansk Olie- og Gasproduktion A/S 20 pct.
 meddeles en tilladelse omfattende et areal på 2170 km2 i blokkene 5604/20,  

 5605/4, 7, 8, 9, 10, 11, 12, 13, 14, 15, 16, 17 og 5606/1, 5 og 9. DANOP er  

 operatør for efterforskningen, mens stillingtagen til operatørskabet for  

 udbygning og produktion er udskudt, indtil et eventuelt behov herfor viser  

 sig.
Phillips gruppen Phillips Petroleum International Corporation Denmark 35 pct.
A.S.
Pelican 15 pct.
 Amerada Hess (Denmark) A/S 20 pct.
 DENERCO K/S 5 pct.
 Premier Oil BV 5 pct.
Dansk Olie- og Gasproduktion A/S 20 pct.
 meddeles en tilladelse omfattende et areal på 233 km2 i blokkene 5603/30  

 og 31. Phillips er operatør.
Mærsk grupperne A.P.
Møller 26 2/3 pct.
Shell Olie- og Gasudvinding Danmark B.V. 26 2/3 pct.
 Texaco Denmark Inc. 26 2/3 pct.
Dansk Olie- og Gasproduktion A/S 20 pct.
 meddeles en tilladelse omfattende et areal på 196 km2 i blok 5505/22.  

 Mærsk Olie og Gas er operatør.
A.P.
Møller 31,2 pct.
Shell Olie- og Gasudvinding Danmark B.V. 36,8 pct.
 Texaco Denmark Inc. 12 pct.
Dansk Olie- og Gasproduktion A/S 20 pct.
 meddeles to tilladelser omfattende arealer på henholdsvis 326 km2 i  

 blokkene 5504/3, 4 og 219 km2 i blokkene 5604/21, 22, 25, 26. Mærsk Olie og  

 Gas er operatør.
3. Ikke imødekomne ansøgninger Det lykkedes at imødekomme alle ansøgninger bortset fra to.
Det har  

 således ikke været muligt at imødekomme den ene af Phillips gruppens to  

 ansøgninger.
Gruppen består af Phillips og Pelican.
Ligeledes har det heller  

 ikke været muligt at imødekomme det australsk ejede selskab Hamilton (BHP)s  

 ansøgning.
Selskabet havde alene søgt om en tilladelse.
4. Særlige spørgsmål og vilkår i forbindelse med tilladelserne Som beskrevet i redegørelsen af 10. juni 1994 har der kunnet indgives  

 ansøgninger af såvel grupper som enkeltselskaber.
Det har ligeledes været  

 muligt at ansøge om koncessionsandele på mindre end 100 pct. (80 pct., når  

 statsselskabet DOPAS' andel fraregnes). Der har derfor skullet ansøges  

 særskilt om operatørskab for tilladelserne.
Flere grupper har tilkendegivet, at de ønskede en andel af en tilladelse,  

 eller at de var villige til at optage andre selskaber i gruppen.
To af  

 grupperne bag de nye tilladelser er således etableret ved kombination mellem  

 flere ansøgere.
Det gælder Phillips-tilladelsen og Mobil/RWE-DEA-tilladelsen.
 Det er på denne baggrund vurderingen, at denne udbudsform i 4. udbudsrunde  

 har resulteret i en større efterforskningsindsats, end hvis muligheden for at  

 søge om andele ikke havde været til stede.
Der har i 4. udbudsrunde separat skullet ansøges om operatørskab.
Samtlige  

 modtagne ansøgninger om operatørskab er indgivet som en del af en ansøgning  

 om en hel tilladelse eller om en andel i en tilladelse.
Der er således ikke  

 modtaget ansøgninger om operatørskab uafhængig af en bestemt gruppe.
Kun ved  

 dannelse af grupper af flere ansøgere har der været behov for at foretage  

 valg mellem ansøgere om operatørskab.
Valget er foretaget efter forhandling  

 med de berørte grupper.
5. Vurdering af ansøgningerne og arbejdsprogrammer for  

 efterforskningen Ved vurderingen af ansøgningerne er der i overensstemmelse med  

 udbudsskrivelsen blevet lagt vægt på følgende kriterier:
- at det foreslåede arbejdsprogram og den medfølgende dokumentation  

 demonstrerede ansøgerens vilje og evne til grundigt at efterforske, hvorvidt  

 der findes kulbrinter i det ansøgte område, - at ansøgeren har fornøden sagkundskab og økonomisk baggrund, - hvorledes en ansøger, der allerede har andel i en eller flere  

 tilladelser på dansk område, hidtil har opfyldt sine forpligtelser, og - at ansøgerens organisatoriske forhold tilgodeser behovet for offentligt  

 indseende og tilsyn med virksomheden.
De modtagne ansøgninger har generelt været af en høj faglig standard  

 baseret på et betydeligt forarbejde.
De tilbudte arbejdsprogrammer er  

 udarbejdet under indtryk af, at nye erfaringer fra efterforskning på  

 udenlandsk område har gjort visse dele af det udbudte område særlig  

 interessant, hvorfor det har været kendt i branchen, at der ville blive  

 konkurrence om tilladelser i disse områder.
Det gælder området omfattet af  

 Amerada Hess/Premier-ansøgningen op mod sokkelgrænsen til England, der  

 således tildeles for første gang, siden afholdelse af udbudsrunder  

 påbegyndtes i 1983. Det gælder endvidere det nordøstlige område omfattet af  

 Statoil-tilladelsen.
Herudover har der fra nuværende rettighedshavere været ansøgninger om  

 naboområder til deres eksisterende tilladelser.
Tildeling af disse områder  

 til de nuværende rettighedshavere gør nogle efterforskningsmål, der kun  

 delvis ligger inden for det nuværende tilladelsesområde, kommercielt  

 efterforskningsværdige.
Det skyldes, at hvor delene af et efterforskningsmål  

 på hver side af områdeafgrænsningen hver for sig er for små til selvstændigt  

 at kunne retfærdiggøre investeringen i en efterforskningsboring, vil de  

 tilsammen kunne give grundlag herfor.
Arbejdsprogrammerne i 4. udbudsrunde omfatter samlet 6 ubetingede boringer  

 (boringer, hvis udførelse er en fast forpligtelse for rettighedshaveren) og 8  

 betingede boringer (boringer, hvis udførelse afhænger af nærmere definerede  

 omstændigheder). Ud over boreforpligtelserne kommer forpligtelser til at  

 udføre seismiske undersøgelser over det ansøgte område.
Disse er af  

 varierende omfang og tæthed, og der er i flere tilfælde tale om meget  

 tætmasket, såkaldte tredimensional seismik.
Som hovedregel er de betingede  

 boreforpligtelser i arbejdsprogrammet til en tilladelse udformet som en  

 såkaldt »drill or drop«-forpligtelse.
Dette indebærer, at hvis  

 boringen ikke udføres, skal tilladelsen tilbageleveres inden et nærmere  

 aftalt tidspunkt før udløbet af den generelle 6-årige efterforskningsperiode.
Investeringerne i forbindelse med de ubetingede forpligtelser i de aftalte  

 arbejdsprogrammer skønnes at ville udgøre i alt knap 600 mio. kr.
De  

 betingede arbejdsprogrammer vil kræve investeringer på ca. 750 mio. kr.
Som tidligere omtalt får DOPAS en andel på 20 pct. i de nye tilladelser.  

 DOPAS' udgifter til de ubetingede programmer vil være ca. 120 mio. kr., mens  

 udgifterne til de betingede arbejdsprogrammer vil være ca. 150 mio. kr.
Det  

 er imidlertid usandsynligt, at alle dele af de betingede  

 efterforskningsprogrammer vil blive gennemført.
DOPAS skønner på den baggrund  

 sine samlede forventede investeringer i konsortiernes efterforskning i 4.  

 runde til at være ca. 170 mio. kr.
6. Miljø De tidligere etablerede procedurer om inddragelse af de relevante  

 myndigheder og organisationer på miljø-, frednings- og fiskeriområdet har  

 været fulgt i forbindelse med gennemførelsen af 4. udbudsrunde med henblik på  

 at minimere eventuele gener og risici.
I 4. udbudsrunde, hvor der ikke har  

 været udbudt områder i de indre farvande eller særligt beskyttede områder,  

 forventes problemerne at være af begrænset karakter.
Ansøgerne er gjort  

 bekendt med Miljøstyrelsens generelle krav til beredskab ved olieudslip, samt  

 at der vil kunne stilles supplerende miljøkrav til efterforskningen og en  

 evt. senere indvinding.
7. Afsluttende bemærkninger Det opnåede resultat er samlet set særdeles tilfredsstillende i lyset af  

 de lavere oliepriser og af det begrænsede efterforskningsmæssige resultat af  

 de foregående runder.
Udbudsrunden har vist, at områder, der tidligere har  

 været udbudt, uden at der er vist interesse, kan blive nye efterforskningsmål  

 på baggrund af nye erfaringer fra anden efterforskning.
Endvidere tildeles  

 der med de nye tilladelser arealer, der er tilbageleveret efter at have været  

 tildelt i tidligere udbudsrunder.
Dette er opmuntrende og viser værdien af,  

 at en flerhed af olieselskaber får lejlighed til at vurdere  

 kulbrintepotentialet i det danske område og at deltage i efterforskningen.
Efter at Folketingets Energipolitiske Udvalg har behandlet sagen, er det  

 Miljø- og Energiministeriets hensigt at meddele de nye tilladelser hurtigst  

 muligt.
Rettighedshaverne vil dermed få mulighed for at indlede deres  

 efterforskningsaktiviteter i løbet af foråret og sommeren 1995.
Bilag Beskrivelse af selskaber, som ikke tidligere har fået tildelt andele i  

 tilladelser i Danmark Enterprise Oil Exploration Limited Er et 100 pct. ejet datterselskab af Enterprise Oil plc, hvis aktier er  

 noteret på børserne i London og New York.
Koncernen blev dannet i 1983 med  

 aktiviteter i den britiske del af Nordsøen.
Disse er senere udvidet til norsk  

 område, og selskabet har i dag efterforsknings- eller produktionsaktiviteter  

 i 17 lande.
Kerneområderne er fortsat den britiske og norske del af Nordsøen,  

 men omfatter nu også Italien, Sortehavet, Australien og Sydøstasien.  

 Koncernens daglige produktion udgjorde i 1993 knap 160.000 tønder  

 olieækvivalenter.
Koncernens omsætning udgjorde i 1993 546,1 mio. og  

 overskuddet efter skat 94,7 mio. . Det bemærkes, at Enterprise Oil plc i 1987  

 erhvervede den engelske kemikoncern ICI's olie- og gasinteresser.
ICI var  

 rettighedshaver i Danmark i en 1. runde-tilladelse (Ravn) opereret af Amoco.
EWE Aktiengesellschaft EWE er en forkortelse for Energieversorgung Weser-Ems.
EWE er ejet af  

 Weser-Ems-Energiebeteiligungen GmbH, Oldenburg (74 pct.) og Preussen Elektra  

 AG, Hannover (26 pct.) EWE's hovedaktivitet er transmission og distribution  

 af naturgas og elektricitet i Nordtyskland samt efterforskning og produktion  

 i den hollandske del af Nordsøen, hvor selskabet har andel i 13 tilladelser.  

 EWE producerede i 1993 ca. 73 mio. m3 gas.
Selskabet ejer/opererer ca. 30.000  

 km gasledninger og 2 underjordiske gaslagre i Nordtyskland.
Selskabets  

 omsætning var i 1993 2502 mio.
DM, og overskud efter skat udgjorde 34 mio.  

 DM.
Mobil Erdgas-Erdoel GmbH Mobil Erdgas-Erdoel GmbH er Mobil-koncernens tyske efterforsknings- og  

 produktionsselskab.
Selskabet havde i 1993 en gasproduktion på 3,76 mia.
Nm3  

 svarende til 25 pct. af den tyske gasproduktion.
Mobil-koncernen har på  

 verdensplan en daglig produktion på 1,6 mio. tønder olieækvivalenter, hvilket  

 gør det til verdens tredjestørste olieselskab opgjort efter produktion.  

 Produktionen er koncentreret om USA, Canada, Indonesien, Nigeria,  

 Storbritannien og Norge.
Moderselskabet havde i 1993 en omsætning på 63.975  

 mia.
US og et overskud efter skat på 2.084 mia.
US.
A.S.
Pelican Det norske selskab er stiftet i 1971 med det formål at foretage  

 efterforskning og produktion af olie og gas.
Selskabet har indtil nu kun haft  

 interesser på norsk område og er deltager i Ula- og Gyda-felterne.
Selskabet  

 havde i 1993 en daglig produktion på 8800 tønder olie.
Selskabet er ejet af 5  

 selskaber inden for olievirksomhed, skibsfart og entreprenørvirksomhed.
Norsk  

 Hydro Produktion er således med 35,8 pct. af aktiekapitalen medejer af  

 selskabet.
Selskabet havde i 1993 en omsætning på 432,9 mio.
NOK og et  

 overskud på 39,4 mio.
NOK efter skat.
Premier Consolidated Oilfields Plc Premier er et britisk olieselskab noteret på børsen i London.
Amerada Hess  

 har i januar 1995 erhvervet 25 pct. af aktiekapitalen i selskabet.
Selskabet  

 har aktiviteter i 14 lande koncentreret om Storbritannien, Det Fjerne Østen  

 og Pakistan.
På britisk område har selskabet andel i feltet Fife lige vest  

 for dansk område.
Endvidere er selskabet rettighedshaver i det nu  

 færdigproducerede felt Angus i samme område.
Selskabet havde i 1993 en daglig  

 produktion på ca. 12.200 tønder olieækvivalenter.
Omsætningen var i 1993 45,9  

 mio. og overskuddet efter skat 1,3 mio. .
Koncessionstildeling i 4. runde Bilag 2 Nogle af udvalgets spørgsmål til miljø- og energiministeren og dennes  

 besvarelse herpå Spørgsmål 58:
 »Vil ministeren i forlængelse af besvarelsen af spørgsmål 43 (jf.  

 alm. del - bilag 91) oplyse følgende:
- Hvor mange ansøgninger er der modtaget i 4. runde? Ministeren har i  

 besvarelsen på spørgsmålet oplyst som ønsket, hvem der har ansøgt.
Denne  

 besvarelse bedes suppleret med antal ansøgninger, idet en ansøger jo godt kan  

 have ansøgt om mere end en tilladelse.
- Hvilke områder er der blevet ansøgt til? Er det således, at  

 ansøgningerne går på hver sit område, eller er der flere ansøgninger til  

 samme område(r)?» Svar:
Som omtalt i besvarelsen af spørgsmål 43 (Alm. del - bilag 91) bliver de  

 modtagne ansøgninger til tiden gennemgået og vurderet af Energistyrelsen og  

 derefter forhandlet med ansøgerne.
Ved forhandlingerne søges opnået den  

 optimale efterforskning af det udbudte område.
Det sker på grundlag af de  

 kriterier, som er angivet i udbudsskrivelsen, der blev udsendt ved åbningen  

 af 4. runde.
Da det vil svække mulighederne for at opnå det bedst mulige  

 resultat, såfremt antallet af ansøgninger og de ansøgte områder bliver  

 oplyst, findes det ikke hensigtsmæssigt, at oplyse dette på nuværende  

 tidspunkt.
Samme praksis er fulgt ved de tidligere udbudsrunder i 1984, 1986  

 og 1989. Inden nye koncessioner kan meddeles, vil en redegørelse, som  

 foreskrevet i undergrundsloven, blive forelagt Folketingets Energipolitiske  

 Udvalg.
Jeg vil, såfremt udvalget ønsker det, i den forbindelse - i lighed  

 med hvad der har været tilfældet ved tidligere runder - kunne give en  

 grundigere gennemgang under et - eventuelt fortroligt - samråd, jf.  

 besvarelsen af spørgsmål 120 (alm. del - bilag 270) af 4. juli 1994.
 Spørgsmål 59:
»Har de ændrede regler i 4. udbudsrunde givet anledning til  

 problemer?» Svar:
Forløbet af 4. udbudsrunde har været tilfredsstillende.
Som bekendt er der  

 endnu ikke foretaget tildeling af nye koncessioner, men der er ikke grund til  

 at forvente problemer som følge af justeringerne i tilrettelæggelsen af  

 udbudsrunden.
Interessen fra olieselskaberne for 4. udbudsrunde har været stor.
Der er  

 forud for runden udsendt oplysningsmateriale til et meget stort antal  

 olieselskaber.
En række selskaber har rettet henvendelse til Miljø- og  

 Energiministeriet og Energistyrelsen med henblik på at få en nærmere  

 orientering om runden.
En række selskaber har i den forbindelse oplyst, at  

 lempelserne af de økonomiske vilkår har givet anledning til en fornyet  

 vurdering af mulighederne i det udbudte område, efter at man tidligere havde  

 valgt at se bort fra Danmark.
 Spørgsmål 131:
»Vil ministeren oplyse, hvilke arbejdsprogrammer de 7 konsortier har  

 tilbudt?» Svar:
Som aftalt på samrådet den 19. april 1995 vedrørende 4. udbudsrunde  

 vedlægges oversigt, der bl.a. viser den tidsmæssige fordeling af boringerne i  

 arbejdsprogrammerne for de påtænkte tilladelser.
Oversigten blev vist som  

 overhead under samrådet med udvalget.
Boreaktivitet Spørgsmål 132:
»I 5 af de 7 konsortier indgår DENERCO K/S.
I 3 af de 5 konsortier  

 indgår desuden Amerada Hess (Denmark) A/S.
a) Vil ministeren bekræfte, at Amerada Hess har overtaget EAC-Energi's  

 engagement i DENERCO K/S? b) Bør det ikke fremgå af de respektive opstillinger i ministerens  

 redegørelse (bilag 232), at Amerada Hess som følge af andel i DENERCO K/S  

 rent faktisk tegner sig for en større andel end oplyst?» Svar:
I Miljø- og Energiministeriets redegørelse i henhold til undergrundslovens  

 § 6 for de tilladelser til efterforskning og indvinding, der agtes meddelt på  

 grundlag af ansøgningerne, er der angivet 7 konsortier, som vil blive meddelt  

 tilladelser.
De enkelte selskaber i hvert konsortium bliver direkte  

 rettighedshavere med de andele, som fremgår af redegørelsen.
I redegørelsen  

 er der ikke foretaget en detaljeret gennemgang af ejerforholdene for de  

 enkelte selskaber i hvert konsortium.
Der er således ikke redegjort for  

 rettighedshaveres eventuelle indirekte økonomiske andele i konsortiet via  

 besiddelse af aktieposter o.l. i de øvrige rettighedshavere.
Det kan oplyses, at Energistyrelsen den 29. marts 1995 og med virkning fra  

 1. januar 1995 har godkendt Amerada Hess (Denmark) A/S« overtagelse af  

 samtlige aktier i EAC Energy A/S fra ØK.
EAC Energy A/S er bl.a. medindehaver  

 af DENERCO K/S med en andel på 26,38 pct.
De øvrige andele i DENERCO er  

 fordelt på 11 selskaber.
Herudover er EAC Energy medrettighedshaver i tre  

 tilladelser udstedt i henholdsvis 1986 og 1990.
 Amerada Hess, som er moderselskab til Amerada Hess (Denmark), har i januar  

 1995 erhvervet en aktieandel på 25 pct. i selskabet Premier.
Amerada Hess' samlede direkte og indirekte økonomiske interesse i de  

 enkelte konsortier som følge af aktie- eller anpartsbesiddelser i DENERCO og  

 Premier er 50,27 pct. i Amerada Hess/Premier-gruppen, 72,23 pct. i Amerada  

 Hess-gruppen, 3,49 pct. i Statoil/DANOP-gruppen, 21,57 pct. i  

 Phillips-gruppen og 2,64 pct. i Statoil-gruppen.
Det bemærkes, at selskabets  

 stemmerettigheder i konsortierne alene er knyttet til de direkte ejede  

 andele.
DENERCO er endvidere medejer af operatørselskabet DANOP I/S med en andel  

 på 50 pct.
DANOP er operatør eller medoperatør i de ovennævnte konsortier med  

 undtagelse af Phillips-gruppen.
Operatøren får refusion af omkostninger  

 forbundet med operatørarbejdet fra de enkelte rettighedshavere, men  

 forudsættes ikke at opnå fortjeneste på arbejdet.
Amerada Hess' indirekte  

 andel i DANOP har derfor ikke indflydelse på Amerada Hess' samlede økonomiske  

 interesse i de pågældende tilladelser.
 Mærsk Olie og Gas A/S er operatør.
