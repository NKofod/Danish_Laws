 Det meddeles herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 26. juni 1997 er indgået aftale om udvikling og  

 omstilling i statens virksomheder og institutioner - udviklings- og  

 omstillingsfonden.
 Aftalen er optrykt som bilag.
 Aftalen har virkning i aftaleperioden 1. april 1997 - 31. marts 1998.
 Ansøgningsfrister for indsendelse af ansøgninger er:
 Projekter, der vedrører overtallige medarbejdere, kan dog indsendes uden  

 for disse tidsfrister.
Finansministeriet Den 27. juni 1997 P.M.V.
 E.B.
Susanne Juul Jarlov Bilag AFTALE OM UDVIKLING OG OMSTILLING M.V.
I STATENS VIRKSOMHEDER OG INSTITUTIONER - UDVIKLINGS- OG OMSTILLINGSFONDEN 1. Indledning Der er fortsat behov for løbende udvikling og omstilling i statens  

 virksomheder og institutioner.
Nye styringsformer, en ændret  

 alderssammensætning af de statsligt ansatte, øget brugerindflydelse og nye  

 krav fra borgere og virksomheder om effektivitet, samtidig med at kvaliteten  

 i service og opgaveløsning skal være i top, stiller store krav til både  

 medarbejdere og ledelse.
 Nye værdier, hvor arbejdets karakter og gode samarbejdsrelationer til  

 kolleger prioriteres højt, samt krav og forventninger fra medarbejderne om et  

 udviklende arbejde sætter samtidig fokus på institutionernes personale- og  

 uddannelsespolitik.
Kravene og forventningerne både fra brugerne og fra medarbejderne kan kun  

 imødekommes gennem en målrettet udvikling af medarbejdernes kvalifikationer  

 og kompetencer på arbejdspladsen.
Derfor er uddannelse og udvikling/sikring  

 af relevante uddannelsestilbud til alle medarbejdere fortsat en vigtig  

 opgave.
Uddannelse bør ikke være en isoleret aktivitet, men skal ses i sammenhæng  

 med nuværende og fremtidige arbejdsopgaver.
Uddannelse skal således  

 imødekomme både medarbejderens behov for kvalificering og arbejdspladsens  

 behov for kvalifkationer.
Der bør desuden ske en løbende evaluering af dette  

 arbejde, således at arbejdspladsen kan lære af erfaringerne og stadig  

 forbedre indsatsen.
 I takt med at arbejdsstyrken får en anden alderssammensætning, forstærkes  

 behovet for, at medarbejdere i hele deres arbejdsliv har gode  

 udviklingsmuligheder og et godt arbejdsmiljø. Fremtidens personalepolitik med  

 dens vægt på udvikling og omstilling skal i høj grad rette sig mod de  

 seniorer, der fremover får en meget central placering på arbejdsmarkedet.
 Endelig er det væsentligt, at udviklingen af de øvrige personalepolitiske  

 områder fortsættes, at der arbejdes videre på baggrund af de erfaringer med  

 større medindflydelse, som allerede er gjort, og at arbejdspladsernes  

 opmærksomhed omkring arbejdsmiljøet skærpes.
 Gode udviklings- og uddannelsesmuligheder, øget opmærksomhed omkring  

 arbejdsmiljøet og en fortsættelse af arbejdet med større medindflydelse vil  

 skabe bedre og mere effektive arbejdspladser, større engagement og bedre  

 muligheder for medarbejderne på arbejdsmarkedet, og kan således bidrage til  

 den nødvendige udvikling og omstilling.
 Med henblik på at støtte konkrete projekter i forbindelse med denne  

 udviklingsproces er det derfor mellem parterne aftalt, at der etableres en  

 central udviklings- og omstillingsfond under Finansministeriet til  

 finansiering af konkrete projekter jf. pkt. 3.
 Til fonden afsættes i alt 52 mio. kr. i aftaleperioden.
2. Samarbejde om udvikling og omstilling Der lægges vægt på, at uddannelses- og udviklingsaktiviteter iværksættes i  

 et samarbejde mellem institutionernes ledelse og medarbejdere.  

 Samarbejdsudvalgene vil udgøre et naturligt forum for drøftelser heraf,  

 ligesom man også bør drøfte, hvorledes uddannelse kombineret med andre  

 personalepolitiske initiativer kan understøtte en positiv udvikling på  

 arbejdspladsen.
Det er således fortsat en vigtig opgave for samarbejdsudvalgene at sikre  

 sammenhængen mellem arbejdspladsens strategi og planerne for medarbejdernes  

 kompetenceudvikling.
Dette kan bl.a. ske ved en fortsat opmærksomhed på og  

 målretning af indsatsen gennem systematisk uddannelsesplanlægning fulgt op af  

 løbende evaluering.
Planlægningen bør omfatte medarbejdere på alle niveauer i  

 institutionen.
 Planlægningen af uddannelsesindsatsen på arbejdspladsen kan omfatte særlig  

 og ekstraordinær efteruddannelse, dvs. uddannelsesaktiviteter, der går ud  

 over arbejdspladsens almindelige ansvar for efteruddannelse af medarbejderne.
 Foruden efteruddannelsesindsatsen er den øvrige personalepolitik en  

 løftestang for udvikling både af den enkelte medarbejder og af institutionen.  

 Derfor vil udviklingen af institutionens menneskelige ressourcer gennem andre  

 personalepolitiske tiltag fortsat være højt prioriteret.
3. Udviklings- og omstillingsfonden Der etableres en central fond under Finansministeriet til finansiering af  

 konkrete udviklings- og omstillingsprojekter herunder ekstraordinær  

 efteruddannelse, samt projekter vedrørende medindflydelse, arbejdsmiljø og  

 det udviklende arbejde.
Der kan ligeledes søges støtte fra fonden til projekter, som har til  

 formål at fremme institutionens og medarbejdernes udvikling gennem  

 personalepolitiske tiltag.
Midlerne anvendes i situationer, hvor der lokalt  

 er opstået behov for en særlig indsats.
 Fonden yder ikke støtte til almindelig efteruddannelse, og iværksættelsen  

 af et udviklings- og omstillingsprojekt må ikke erstatte efteruddannelse, som  

 ellers skulle have været gennemført.
 Fondens midler er aftalt ved aftale- og overenskomstforhandlingerne 1997,  

 jf. pkt. 1.
 Anvendelse af fondens midler besluttes af Finansministeriet efter  

 indstilling fra Efteruddannelsesudvalget under Centralrådet for statens  

 samarbejdsudvalg, jf. forretningsordenen.
 Fondens midler kan søges af statslige institutioner, medlemmerne af  

 efteruddannelsesudvalget, parterne bag aftalen eller de udvalg mv., som  

 parterne måtte beslutte sig for.
 Midlerne ydes som engangsbeløb, der skal anvendes til konkrete projekter.
Efter indstilling fra Centralrådets efteruddannelsesudvalg kan midler fra  

 fonden decentraliseres for et år ad gangen til et ministerium til brug for  

 projekter inden for ministerområdet.
Decentraliseringen sker på baggrund af  

 prioriterede, konkrete projektansøgninger udarbejdet af pågældende  

 ministerium.
 På tilsvarende måde kan midler fra fonden decentraliseres til den øvrige  

 ansøgerkreds, jf. foranstående.
Ved konkrete udviklings- og omstillingsprojekter kan fondens midler f.eks.  

 anvendes til at finansiere - kompetenceudviklingsprojekter - projekter vedrørende uddannelsesplanlægning - evaluering af udviklings- og uddannelsesaktiviteter - personalepolitiske tiltag, som understøtter udviklings- og/eller  

 uddannelsesprocesser - projekter vedrørende det udviklende arbejde - kvalitetsudviklingsprojekter - projekter vedrørende arbejdsmiljø (fysisk/psykisk) - projekter vedrørende seniormedarbejdere og seniorpolitik - projekter vedrørende forsøg med udvidet medarbejderindflydelse, jf.  

 herunder overenskomstforliget af 16. februar 1995 mellem Finansministeriet og  

 Centralorganisationernes Fællesudvalg - forsøgs- og udviklingsprojekter indenfor fondens formål - kursusudvikling og udvikling af efteruddannelse - gennemførelse af ekstraordinær efteruddannelsesindsats - projekter vedrørende overtallige medarbejdere.
 Fra fonden kan endvidere ydes midler til finansiering af  

 efteruddannelsesudvalgets egne udviklingsprojekter og udviklingsprojekter  

 aftalt mellem parterne.
4. Evaluering af de støttede projekter I de 3 overenskomst- og aftaleperioder, som fonden har eksisteret, er der  

 udarbejdet en statusrapport (i 1993) og gennemført en evaluering (i 1994/-95)  

 af en række udvalgte projekter, som havde fået støtte i den første 2-års  

 periode.
Der er nu behov for at gennemføre en bredere evaluering af de projekter,  

 som har modtaget støtte fra fonden.
Evalueringen vil have til formål dels at  

 opsamle erfaringer og konkrete resultater fra projekterne, dels at gøre  

 status over arbejdet med uddannelse, omstilling og udvikling.
Kort sagt: Hvor  

 er vi, og hvad er der kommet ud af det? Har det nyttet noget? Hvorfor/hvorfor  

 ikke? På baggrund heraf foretages en undersøgelse og vurdering af, hvad arbejdet  

 generelt har betydet for institutioner og medarbejdere.
F.eks.: Har  

 institutionerne generelt fået »et løft«? Er vi blevet dygtigere til  

 at håndtere omstillingsprocesser? Er medarbejderne generelt mere  

 omstillingsberedte? Er ledelsen? Er institutionen - ledelse og medarbejdere -  

 blevet mere udviklingsorienteret? Det er aftalt mellem parterne, at der afsættes 2 mio kr. til gennemførelse  

 af evalueringen.
Projektet skal påbegyndes i 1997 og søges afsluttet inden  

 for overenskomst- og aftaleperioden.
5. Vejledning og ansøgningsprocedure Vejledning mv. om spørgsmål i relation til denne aftale udarbejdes af  

 Centralrådets efteruddannelsesudvalg.
Statslige institutioner indsender ansøgning om andel i fondens midler til  

 Centralrådets Efteruddannelsesudvalg.
Af ansøgningen skal det tydligt fremgå,  

 at denne er sendt til vedkommende ministerium i kopi, idet ministeriet skal  

 have mulighed for at komme med bemærkninger til ansøgningen.
Det er en betingelse for at modtage projektstøtte, at ansøgningen er  

 behandlet i samarbejdsudvalget.
Der forudsættes medfinansiering fra  

 institutionens side.
6. Varighed og ikrafttræden Aftalen træder i kraft den 1. april 1997 med udløb den 31. marts 1999.
FORRETNINGSORDEN FOR Centralrådets Efteruddannelsesudvalg i relation til anvendelse af midler  

 fra den centrale udviklings- og omstillingsfond under Finansministeriet 1. Anvendelse af fondens midler besluttes af Finansministeriet  

 efter indstilling fra Centralrådets Efteruddannelsesudvalg.
 2. Fondens midler kan søges af statslige institutioner,  

 medlemmerne af efteruddannelsesudvalget, parterne bag aftalen eller de  

 udvalg, som parterne måtte beslutte sig for.
 3. Enhver ansøgning fra ovennævnte kreds skal forelægges  

 efteruddannelsesudvalget til behandling med en begrundet indstilling  

 udarbejdet af efteruddannelsesudvalgets sekretariat.
4. Såfremt der ikke i efteruddannelsesudvalget er enighed om  

 indstillingen til Finansministeriet, kan sagen indbringes til behandling i  

 Centralrådet for Statens Samarbejdsudvalg.
Forelæggelse for Centralrådet har  

 opsættende virkning.
 5. Såfremt der i efteruddannelsesudvalget er enighed om at  

 indstille til Finansministeriet, at en ansøgning ikke bør imødekommes,  

 fremsendes samtidig en skriftlig begrundelse herfor til Ministeriet.
