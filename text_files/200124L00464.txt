Betænkning afgivet af Trafikudvalget den  

 7. maj 2002 Betænkning over Forslag til lov om ændring af lov om  

 buskørsel, lov om godskørsel og lov om den lokale og regionale  

 kollektive personbefordring uden for hovedstadsområdet (Liberalisering af fjernbuskørsel og  

 sammenlægning af Persontrafikrådet og  

 Vejtransportrådet) [af trafikministeren (Flemming Hansen)] 1. Ændringsforslag Der er stillet 7 ændringsforslag til lovforslaget.  

 Trafikministeren har stillet ændringsforslag nr. 1, 3, 6 og 7.  

 Socialdemokratiets medlemmer af udvalget har stillet ændringsforslag  

 nr. 4. Socialistisk Folkepartis medlem af udvalget har stillet  

 ændringsforslag nr. 2 og 5.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 5. april 2002. Lovforslaget blev efter 1. behandling henvist  

 til behandling i Trafikudvalget.
Udvalget anmoder om, at lovforslaget  

 henvises til fornyet udvalgsbehandling efter 2. behandling.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og trafikministeren sendte den 26. februar  

 2002 dette udkast til udvalget, jf. alm. del - bilag 315. Den 3. april 2002  

 sendte trafikministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Abildskou A/S, amtsborgmesteren i Ringkjøbing Amt, Amtsrådsforeningen, Danske Busvognmænd, Ebeltoft Kommune og Viborg Amt.
 Trafikministeren har over for udvalget kommenteret de  

 skriftlige henvendelser til udvalget.
Deputationer Endvidere har Danske Busvognmænd og Viborg Amt m.  

 fl. mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 24 spørgsmål til  

 trafikministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse med de under nr. 1, 3, 6 og 7 stillede  

 ændringsforslag.
Et mindretal i udvalget (S) indstiller lovforslaget  

 til forkastelse ved 3. behandling.
Mindretallet stemmer for de under  

 nr. 1 og 4 stillede ændringsforslag.
 Socialdemokratiet har ved 1. behandling af lovforslaget  

 tilkendegivet at være positivt indstillet over for lovforslaget, idet  

 det åbnede for etablering af flere ruter og dermed en øget  

 service over for befolkningen.
S ønsker, at samfundet skal være med til  

 sikre transportbetjening af befolkningen, hvilket også skal sikres i  

 yderområderne.
Derfor er det nødvendigt med et  

 sammenhængende net af ruter, der er etableret i et konstruktivt  

 samarbejde mellem offentlige trafikselskaber og private busfirmaer.
Under udvalgsarbejdet har trafikministeren imidlertid  

 fremsat ændringsforslag nr. 7 om indsættelse af et nyt § 4a, stk.  

 3, som medfører, at offentlige trafikselskaber ikke kan byde på  

 fjernbusruter.
Herved ændres grundlaget i det oprindelige lovforslag  

 fundamentalt.
Gennemføres dette ændringsforslag om forbud  

 mod, at offentlige myndigheder m.fl. må udføre  

 fjernbuskørsel, vil en række ruter blive nedlagt.
Det vil  

 være helt utænkeligt, at private vognmænd for egen regning  

 og risiko vil køre ruter, som er underskudsgivende.
Såfremt  

 offentlige myndigheder ikke må drive fjernbustrafik, således som  

 det igennem flere år har været praktiseret af X-bus-systemet, vil  

 konsekvensen være, at busbetjeningen af borgerne helt ophører.  

 Borgerne kommer til at opleve, at regionale trafikselskaber bliver tvunget  

 til at nedlægge og ændre på en rute, hvilket betyder, at  

 mange passagerer får en væsentlig ringere service.
 Ændringsforslaget vil endvidere komme til at skabe  

 en utryghed hos mange passagerer, deriblandt mange ældre og  

 børn, der har valgt en fjernbus for at undgå busskift på  

 længere rejser.
Et andet mindretal i udvalget (SF og EL)  

 indstiller lovforslaget til forkastelse ved 3. behandling.  

 Mindretallet stemmer for de under nr. 1, 2 og 5 stillede  

 ændringsforslag.
Såfremt det under nr. 2 stillede  

 ændringsforslag ikke vedtages, stemmer mindretallet for det under nr. 4  

 stillede ændringsforslag.
 Socialistisk Folkeparti finder, at  ideen om i  

 højere grad at supplere den eksisterende kollektive trafik med  

 fjernbusser er god, men stiller sig tvivlende over for, hvorvidt det er  

 hensigten med og virkningen af dette lovforslag, som et flertal i Folketinget  

 forventes at vedtage.
SF hæfter sig ved, at der med lovforslaget  

 vælges en model, hvor området liberaliseres uden hensyntagen til  

 en sikring af trafikbetjeningen i de tyndtbefolkede områder.
Resultatet  

 af lovforslaget kan således meget vel blive, at der bliver ringere  

 servicering af de tyndtbefolkede områder.
Dermed kan SF notere sig, at  

 et flertal i Folketinget vægter et ideologisk hensyn til liberalisering  

 højere end ønsket om at sikre en udvidet og forbedret betjening  

 med fjernbusser.
SF foreslår derfor med sine ændringsforslag en  

 model, hvor der åbnes op for langt videre brug af fjernbusser, men hvor  

 der i kraft af en behovsprøvelse gives mulighed for politisk at kunne  

 prioritere en trafikbetjening, der ikke giver overskud på  

 markedsvilkår.
Samtidig giver denne tilgang mulighed for at undgå  

 de interessekonflikter, der kan opstå, hvor en operatør samtidig  

 betjener den samme strækning med jernbane og fjernbusser.
Enhedslisten er modstander af et fjernbussystem, der giver  

 mulighed for, at fjernbusser konkurrerer med jernbanen.
Fjernbusser skal  

 styrke jernbanen, ikke undergrave jernbanen.
Derfor kan Enhedslisten  

 støtte fjernbusser, der har en tilbringerfunktion til  

 jernbanestationer, og fjernbusser, der opfylder transportbehov i  

 områder, som ikke er dækket af jernbane.
Fjernbussers  

 kørsel parallelt med en jernbane skal begrænses mest muligt.
Nye fjernbusruter skal efter ELs opfattelse tage  

 udgangspunkt i områder, der i dag ikke er betjent af tog og fjernbus i  

 forvejen.
Derfor er den foreslåede ændring af fjernbusloven, der  

 giver mulighed for at køre parallelt med jernbane, et vildspor.
Miljømæssigt er det absolut ikke en fordel at  

 flytte passagerer fra tog til bus.
Det kan være en fordel at flytte  

 bilister over i busser, men det er en endnu større fordel at få  

 dem til at benytte tog.
Som bekendt ligger der ikke skinner overalt i landet,  

 og derfor er det klart, at bustransport er en uundværlig kollektiv  

 transportform, men den skal ikke konkurrere med togtransporten om de samme  

 passagerer.
Økonomisk set risikeres det, at en række  

 busselskaber vil søge at underbyde DSB, og dermed forringes grundlaget  

 for den togbetjening, der allerede eksisterer, ligesom DSBs overskud  

 mindskes.
I lovforslagets bemærkninger anføres det da også  

 direkte, at statens udgifter til togkøb vil blive forøgede.  

 Således kommer befolkningen til skjult at betale for busruterne over  

 skatten.
Dette lovforslag er givetvis en fordel for nogle  

 busselskaber, men da det med lovforslaget undlades at vurdere behovet,  

 risikeres det, at forøget konkurrence på de eksisterende  

 busruter vil knække en række selskaber.
Der er allerede i dag en  

 meget hård konkurrence inden for branchen med en lang række  

 konkurser som resultat, og den ustabilitet er i hvert fald ikke en fordel for  

 passagererne.
De danske busvognmænd er ude med riven efter de  

 amtsligt drevne fjernbusruter.
Trafikministeren er med på dette og har  

 med sit ændringsforslag, hvor offentligtejede eller delvis offentligt  

 ejede selskaber forbydes at drive fjernbuskørsel, fuldstændig  

 undermineret amtslige samarbejder om busdrift i fremtiden.
Tilbage står  

 en række passagergrupper i de tyndt befolkede egne af landet med  

 elendige transportmuligheder, for hvis det ikke kan betale sig for en privat  

 busvirksomhed at drive en rute, må passagererne som konsekvens heraf  

 foretage en masse busskift for at nå frem til deres bestemmelsessted.  

 Trafikministeren indfører her transportmønstre, der ligner  

 noget, der fandtes i flere ulande for 25 år siden.
EL kan støtte det af trafikministeren fremsatte  

 ændringsforslag om at forøge antallet af afgange, busserne som  

 mindstemål skal køre.
Enhedslisten kan desuden støtte det  

 af SF fremsatte ændringsforslag om at opretholde en  

 behovsprøvelse og kan, såfremt dette ikke vedtages,  

 støtte det af Socialdemokratiet fremsatte ændringsforslag  

 vedrørende indførelse af et kilometerkrav.
EL kan endelig  

 støtte SFs forslag om at udelukke muligheden for, at et selskab  

 kan etablere fjernbuskørsel på en strækning, hvor samme  

 selskab er togoperatører.
Enhedslisten kan derimod ikke støtte  

 de øvrige ændringsforslag.
 Et tredje mindretal i udvalget (RV) vil  

 redegøre for sin stilling til lovforslaget ved 2. behandling.  

 Mindretallet vil stemme for det under nr. 1 stillede ændringsforslag og  

 vil stemme imod de under nr. 2, 3, 5, 6 og 7 stillede ændringsforslag.  

 Mindretallet vil stemme hverken for eller imod det under nr. 4 stillede  

 ændringsforslag.
Det Radikale Venstre vil på det foreliggende  

 grundlag stemme imod de af trafikministeren fremsatte ændringsforslag  

 om at forbyde offentlige virksomheder at køre fjernbuskørsel.  

 RV ønsker sikkerhed for, at de eksisterende ruter, der er til stor  

 gavn for både borgere og den kollektive trafik i X-bus-området,  

 og som ifølge alle tilgængelige oplysninger ikke  

 krydssubsidieres med offentlige midler, kan forstætte.
RV vil f.eks.  

 stille sig positiv over for en løsning, hvor X-bus forbydes at operere  

 øst for Storebælt eller Lillebælt og ser frem til et  

 udspil fra trafikministeren med henblik på at danne det bredest mulige  

 flertal for lovforslaget.
RV er som udgangspunktet meget positivt indstillet over  

 for ministerens ændringsforslag om antallet af ugentlige afgange og  

 over for lovforslaget som sådan.
Partiet vil dog vente med at  

 lægge sig fast på en endelig stilling til lovforslaget, til det  

 har været forhandlet med trafikministeren og behandlet i udvalget igen  

 mellem 2. og 3. behandling.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	trafikministeren, tiltrådt af  

udvalget:
 1) I det under nr. 3 foreslåede § 2, stk.  

 3, ændres »én ugentlig  

 afgang« til: »én afgang 4 dage ugentlig«.
[Forhøjelse af antal afgange fra mindst én  

 til mindst 4] Af	et mindretal (SF), tiltrådt af et mindretal  

(EL):
 2) Det under nr. 8 foreslåede § 4 a, stk.  

 1, udgår.
 Stk. 2. bliver herefter stk. 1.
[Opretholdelse af behovsprøvelse] Af	trafikministeren, tiltrådt af et flertal (V, DF  

 og KF):
 3) I det under nr. 8 foreslåede § 4 a, stk.  

 1, indsættes efter »(fjernbuskørsel)«:  

», jf. dog stk. 3«  

.
[Konsekvensændring] Af	et mindretal (S):
4) I det under nr. 8 foreslåede § 4 a, stk. 1,  

indsættes efter »amtskommune« ordene: »og såfremt  

 rutens længde er mindst 100 km, inkl. eventuel færgeoverfart« [Indførsel af kilometerkrav] Af	et mindretal (SF), tiltrådt af et mindretal  

 (EL):
 5) Det under nr. 8 foreslåede § 4 a, stk.  

 2, der bliver stk. 1, affattes således:
» [Betingelse for tilladelse til  

 fjernbuskørsel] Af	trafikministeren, tiltrådt af et flertal (V, DF  

 og KF):
 6) I det under nr. 8 foreslåede § 4 a, stk.  

 2, udgår 2. pkt.
[Drøftelse mellem de lokale og regionale  

 myndigheder og Færdselsstyrelsen udgår] 7) I den under nr. 8 foreslåede § 4 a  

indsættes efter stk. 2 som nyt stykke:
» [Forbud mod at offentlige myndigheder m. fl.  

 udfører fjernbuskørsel] Bemærkninger Til nr. 1 Det foreslås, at en fjernbusrute skal udføres  

 mindst én gang (tur/retur) 4 dage ugentligt, således at den  

 enkelte rute i højere grad vil fremtræde som en fast og  

 regelmæssig trafikforbindelse.
Til nr. 2 Ændringsforslaget indebærer, at  

 behovsprøvelsen efter § 4 i den gældende lov, hvorefter der ved  

 afgørelsen af, hvorvidt der kan gives tilladelse til  

 rutekørsel, skal tages hensyn til, om behovet for kørslen er  

 dækket eller vil kunne dækkes ved anvendelse af bestående  

 kollektive trafikforbindelser, fortsat skal foretages ved ansøgninger  

 om fjernbuskørsel.
Til nr. 3 Ændringsforslaget er en konsekvens af det  

 foreslåede ændringsforslag i nr. 7.
Til nr. 4 Ændringsforslaget indebærer, at der kun kan  

 ansøges om og uden en behovsvurdering skal gives tilladelse til  

 fjernbuskørsel, såfremt ruten er længere end 100 km og  

 samtidig gennemløber mere end to amter/hovedstadsområdet og et  

 tilstødende amt.
Samtidig vil sådan et afstandskriterium fjerne  

 mulighederne for at etablere fjernbusser inden for områder, hvor  

 amtsgrænserne ligger meget tæt.
Til nr. 5 Ændringsforslaget stilles for at undgå, at en  

 buskørselsvirksomhed kan få tilladelse til fjernbuskørsel  

 på en strækning, hvor den pågældende virksomhed  

 udfører togtrafik.
Til nr. 6 Ændringsforslaget skal ses i sammenhæng med  

 det foreslåede ændringsforslag i nr. 7.
Til nr. 7 Det foreslås, at tilladelse til at udføre  

 fjernbuskørsel ikke kan udstedes til offentlige myndigheder eller til  

 virksomheder, der er helt eller delvis ejet af offentlige myndigheder.
Det  

 betyder, at der kun kan udstedes tilladelse til fjernbuskørsel til  

 private busvirksomheder.
Lovforslaget indebærer en liberalisering af adgangen  

 til at udføre fjernbuskørsel (rutekørsel). På  

 dette liberaliserede marked vil det være mest hensigtsmæssigt for  

 at sikre en effektiv og lige konkurrence, at konkurrencen alene finder sted  

 mellem private busvirksomheder.
Det forudsættes derfor, at der ikke  

 ydes offentligt tilskud til fjernbuskørsel.
På dette marked  

 finder konkurrencelovgivningen anvendelse.
Der vil derfor ikke fremover blive givet tilladelse til  

 fjernbuskørsel, såfremt ansøgeren er en offentlig  

 myndighed, hvorved forstås staten, amtskommuner, kommuner og  

 fælleskommunale selskaber, eller ansøgeren helt eller delvis er  

 ejet af en eller flere af de nævnte offentlige myndigheder.
En  

 ansøgning kan således ikke imødekommes, uanset hvor lille  

 ejerandel en offentlig myndighed har i en busvirksomhed.
Det fremgår af den nugældende bestemmelse i  

 lovens § 14, stk. 5, at en tilladelse til rutekørsel kan  

 tilbagekaldes, hvis indehaveren groft overtræder eller gentagne gange  

 har overtrådt vilkårene for tilladelsen.
Hvis  

 tilladelsesindehaverens ejerkreds ændres, således at en offentlig  

 myndighed indgår i denne, vil der være tale om en grov  

 overtrædelse af vilkårene for tilladelsen, og tilladelsen vil  

 blive tilbagekaldt.
De nuværende tilladelser til fjernbuskørsel,  

 der er udstedt til offentlige myndigheder, vil forblive i kraft, indtil  

 tilladelserne udløber, men de kan ikke fornys.
Det fremgår af  

 Amtrådsforeningens brev af 17. april 2002 til Folketingets Trafikudvalg  

 (jf.
L 165   bilag 12), at 80 pct. af passagerne på disse ruter kun  

 kører regional kørsel.
Det fremgår af den i lovforslaget  

 under § 1, nr. 8, foreslåede § 4a, stk. 2, 1. pkt., at en tilladelse  

 til fjernbuskørsel kan udvides til at befordre passagerer mellem flere  

 områder inden for et amt/hovedstadsområdet, mellem to amter eller  

 mellem et område i hovedstadsområdet og et område i en  

 tilstødende amtskommune, såfremt de lokale og regionale  

 myndigheder indgår overenskomst herom med en tilladelsesindehaver til  

 en fjernbusrute.
Fjernbusruterne vil således kunne være et  

 supplement til den almindelige lokale og regionale trafikbetjening.
Det  

 bemærkes i den forbindelse, at de almindeligt gældende regler for  

 udbud af buskørsel finder anvendelse for denne del af kørslen  

 på fjernbusruten.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 165 Bilagsnr.
