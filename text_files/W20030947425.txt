Kendelse fra Pressenævnet i sag nr. 61/2003 Københavns Retshjælp har på vegne af [en mand  K]  

    

  

 klaget til Pressenævnet over forsiden og en  

 artikel i Ekstra Bladet  

    

  

 den 27. juni 2003  

 , idet han  

    

  

 mener, at god presseskik er tilsidesat.
På forsiden af Ekstra Bladet den 27. juni 2003 hed det i  

 overskriften:   

  

 Unge i kø for at betale  

 18.000 kr. for værelse  

  

  og   

  

 FUPPET  

 AF BOLIGHAJ  

  

 .
Mellem det citerede var bragt et gruppebillede  

 , hvor klageren ses i forgrunden.
 I artiklen hed det under overskriften   

  

 SKAMLØS BOLIGPLAT  

  

  bl.a.:
   

  

 Bondefangere  

 masseudlejer værelse i fremmed mands ejendom.
Skamløse svindlere har de sidste tre uger slået plat på  

 bolignøden i København.
Gennem opsigtsvækkende annoncer i gratisaviserne  

 Urban  

 og Metro-Express er en række nyistandsatte, lækre klubværelser midt på  

 Vesterbrogade blevet faldbudt til bemærkelsesværdigt lave huslejer.
Eneste krav var at interesserede personligt skulle møde op  

 tirsdag eller torsdag aften.
Og herefter øjeblikkeligt indbetale mellem  

 15.000  

 og 18.000 kroner i depositum.
 I aftes var der for sjette gange åbent hus, og boligsøgende  

 stod i kø langt ned af Vesterbrogade.
Telefoner døde Flere af aftenens gæster havde været der før.
F.eks. 22-årige  

[K], der lørdag havde fået bekræftet, at han havde fået værelse, og som  

 mandag  

 indbetalte 18.345 kroner på en bankkonto.
Nu kunne han konstatere, at Thory Ejendomme øjensynligt havde  

 planer om at udleje hans værelse igen.
Og igen.
Og igen - Jeg bor på otte kvadratmeter ude på Nørrebro og tænkte, at jeg  

 hellere måtte skynde mig at betale de penge, før de frafaldt.
Og så snakkede  

 jeg med en masse andre, som havde fået samme tilbud som mig.
Jeg har ringet  

 og  

 ringet til selskabet for at få en forklaring, men deres telefoner er døde.
 - Og da jeg i dag alarmerede min bank for at trække min penge  

 tilbage, sagde de nej, fortæller en ophidset [K].
 Han meldte i aftes Thory Ejendomme ApS til politiet for  

 bondefangeri.
 Artiklen var bl.a. ledsaget af det samme billede, som var bragt  

 på forside af bladet.
I billedteksten hed det:
22-årige [K] (t.h.) advarede de fremmødte mod at indbetale  

 penge til det mystiske ejendomsselskab Thory Ejendomme ApS.
Selv har han over  

 18.000 kroner i klemme, og han aner ikke, om han er købt eller solgt. Klageren har anført, at han udtrykkeligt og gentagne gange over  

 for bladets journalister frabad sig, at der blev taget billeder af ham.
Han  

 udspecificerede på intet tidspunkt over for bladets fotograf, at han kun  

 modsatte sig portrætfotos.
Klager understregede ligeledes, at der på ingen  

 måde  

 måtte bringes billeder af ham i bladet.
Alligevel tog bladets fotograf op til  

 flere billeder af klager uden dennes vidende.
Klager lagde ikke mærke til, at  

 billederne blev taget, idet der var mange mennesker til stede, og han holdt  

 ikke øje med fotografens færden.
Billedet blev bragt på såvel forsiden som på  

 side 4 i bladet den 27. juni 2003 og viser umiskendeligt klager i forgrunden  

 i  

 højre side af billedet iført en gul trøje med et adidas-logo.  

 Billedet er et gruppebillede,  

 men identifikationen af klager er mulig, idet billedteksten på side 4 præcis  

 angiver, hvorhenne i billedet han befinder sig.
Klageren har videre anført, at han er blevet citeret forkert,  

 idet bladet i strid med sandheden har oplyst, at han indbetalte de 18.345 kr.  

 om mandagen den 23. juni 2003. Det er ej heller korrekt, når bladet angiver,  

 at  

 han havde anmeldt Thory Ejendomme til politiet.
Klager gav alene udtryk for,  

 at  

 han overvejede at anmelde ejendomsselskabet.
I artiklen er det anført, at  

 klager angav selskabet i aftes, dvs. efter det tidspunkt klager  

 blev  

 interviewet af bladet, og han var ikke efterfølgende i kontakt med bladet.
Bladet har oplyst, at man havde to journalister og en fotograf  

 til stede ved den pågældende lejlighed.
De anerkender, at klager frabad sig  

 et  

 egentligt portrætfoto.
Et sådant blev derfor ikke taget.
Det var derimod  

 åbenbart for såvel klageren som de øvrige tilstedeværende, der står med  

 ansigtet mod fotografen på det påklagede billede, at der blev taget en række  

 genrefotos  

 af folk i det boligsøgende miljø. Som det fremgår af den i faksimile gengivne  

 annonce, som er indsat i det påklagede billede, var der tale om en offentlig  

 indbydelse til at besigtige værelserne.
Bladet har videre oplyst, at ifølge journalisterne udtalte  

 klager sig på linie med en række andre boligsøgende, men hans eksempel blev  

 brugt, netop fordi han udtrykte sig så detaljeret, at han var et slående  

 eksempel på den udnyttede kreds af personer.
Journalisterne fastholder, at de  

 refererede oplysninger er gengivet i overensstemmelse med klagers  

 oplysninger.  

 Klager oplyste yderligere af egen drift sit navn og alder, og journalisterne  

 tilkendegav, at de kom fra Ekstra Bladet.
 Bladet skal på den baggrund påstå sagen afvist, idet den  

 påklagede reportage er frembragt retmæssigt på et sted, hvortil  

 offentligheden  

 var inviteret, ligesom reportagen i høj grad må siges at angå et emne af bred  

 offentlig interesse, nemlig unge menneskers bolignød i København.
I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
Det billede, der klages over, er optaget på et sted, hvortil der  

 var offentlig adgang, idet der var annonceret åben adgang for besigtigelse af  

 de værelser, der skulle udlejes.
Bladet havde sendt to journalister og en  

 fotograf.
Klageren udtalte sig til bladet, og det må have stået ham klart, at  

 der blev taget oversigtsbilleder af de mange boligsøgende, der var til stede,  

 herunder ham selv.
Klageren havde frabedt sig, at bladet bragte et egentligt  

 portrætfoto, men på baggrund af parternes modstridende oplysninger kan det  

 ikke  

 lægges til grund, at han tillige frabad sig, at bladet bragte  

 oversigtsbilleder, hvor han kunne genkendes.
Under disse omstændigheder  

 finder  

 Pressenævnet, at bladet burde have undladt at bringe et oversigtsbillede med  

 en  

 ledsagende tekst, der identificerede klageren på billedet, men ikke at bladet  

 herved har tilsidesat god presseskik.
 Nævnet finder på baggrund af parternes modstridende forklaringer  

 ikke grundlag for at vurdere, om klagers udtalelser er blevet gengivet  

 korrekt  

 i bladet, og nævnet finder derfor ej heller grundlag for at udtale kritik af  

 bladet på dette punkt.
 Afsagt den 3. september 2003.
