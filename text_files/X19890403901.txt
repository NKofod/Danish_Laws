 En kommune afslog at yde boligstøtte, fordi ansøgeren efter kommunens  

 opfattelse ikke havde den udelukkende brugsret til køkkenet.
Ansøgeren havde lejet stueetagen i en ejendom på 2 etager.
Ejeren  

 beboede 1. salen.
Der var kun 1 køkken i ejendommen, og det lå i stueetagen.  

 Ansøgeren hævdede at have den fulde dispositionsret over køkkenet, hvilket  

 ejendommens ejer bekræftede under behandlingen af klagesagen.
Nævnet fandt, at boligen i stueetagen udgjorde en selvstændig bolig i  

 boligstøttelovens forstand.
Nævnet lagde vægt på, at ansøgeren havde den  

 fulde dispositionsret over køkkenet, jf. pkt. 5.1. i Boligstyrelsens  

 vejledning af 22.10.1987 om individuel boligstøtte.
 Kommunen blev herefter pålagt at udbetale boligstøtte, såfremt  

 ansøgeren i øvrigt opfyldte betingelserne herfor.
 D.d. har man tilskrevet N.N., 4983 Dannemare, således:
 »Den 17. januar 1989 har De gennem det sociale udvalg i Rudbjerg  

 kommune klaget over udvalgets afslag på udbetaling af boligydelse.
 Det sociale udvalg har fremsendt en udtalelse samt sagsakterne, som De er  

 gjort bekendt med.
Det fremgår af sagen, at De og Deres ægtefælle har lejet stueetagen i en  

 ejendom på 2 etager.
Ejeren bebor 1. salen.
 Endvidere fremgår det af sagen, at der kun forefindes 1 køkken i  

 ejendommen, og at køkkenet er beliggende i stueetagen.
 I december 1988 ansøgte De og Deres ægtefælle det sociale udvalg om  

 udbetaling af boligydelse.
 Under hensyn til, at udlejeren også er bosiddende på adressen, og at De og  

 Deres ægtefælle således ikke havde den udelukkende brugsret til køkkenet,  

 afslog det sociale udvalg Deres ansøgning.
I forbindelse med klagen har De anført, at De og Deres ægtefælle har den  

 fulde dispositionsret over hele stueetagen inclusive køkkenet, og De har  

 indsendt en skriftlig bekræftelse fra udlejeren på Deres fulde  

 dispositionsret over køkkenet.
De har oplyst at ejeren spiser oppe hos sig  

 selv.
 Heroverfor har det sociale udvalg anført, at når ejeren af ejendommen bor  

 i ejendommen, kan ejeren ikke frasige sig retten til at bruge køkkenet.
 I henhold til boligstøttelovens § 5, stk. 1 er retten til boligstøtte  

 betinget af, at ansøgeren benytter en beboelseslejlighed her i landet til  

 helårsbeboelse.
Ifølge den tilhørende vejlednings pkt. 5. 1 skal beboelseslejligheden  

 udgøre en selvstændig bolig.
Herved forstås, at boligen skal bestå af et  

 eller flere beboelsesrum med køkken, der udelukkende bruges af boligtageren  

 og dennes husstand.
Ifølge pkt. 5.3 skal boligstøtte også ydes til boligtagere i boliger, der  

 opfylder boligstøttelovens kvalitetskrav, uanset at de ikke opfylder  

 bygningsmyndighedernes krav til en bolig, så længe den faktiske benyttelse  

 ikke er bragt til ophør.
Boligstøtte kan heller ikke nægtes i tilfælde, hvor  

 boligen faktisk opfylder boligstøttelovens krav, men ikke er registreret som  

 selvstændig bolig i bygnings- og boligregistret.
Amtsankenævnet har behandlet sagen i sit møde den 3. august 1989, hvor man  

 traf følgende A F G Ø R E L S E:
 Nævnet finder, at Deres bolig udgør en selvstændig bolig i  

 boligstøttelovens forstand.
 Nævnet har herved lagt vægt på, at De har den fulde dispositionsret over  

 køkkenet.
 Nævnet ændrer derfor det sociale udvalgs afgørelse og pålægger det sociale  

 udvalg at udbetale Dem boligstøtte, såfremt De iøvrigt opfylder betingelserne  

 for tildeling af boligstøtte.
Vedrørende eventuel klage over amtsankenævnets afgørelse henvises til  

 vedlagte vejledning.« Hvilket herved meddeles.
