(Vedligeholdelsescirkulæret) Indledning § 1.  I medfør af § 5 i lov nr. 228 af 19. maj 1971 om  

 statens byggevirksomhed m. v. fastsættes i dette cirkulære nærmere  

 bestemmelser for det bygningsmæssige tilsyn med statens bygninger og for  

 tilsynet med disses tekniske installationer.
 § 2.  Cirkulærets bestemmelser har til formål at sikre  

 et særligt bygningsplejetilsyn med fredede og andre bevaringsværdige  

 bygninger samt et arkitektonisk forsvarligt og et i økonomisk, administrativ  

 og teknisk henseende rationelt vedligeholdstilsyn med statens bygninger.
Stk. 2.  Cirkulæret gælder for tilsyn med alle bygninger  

 m. v., som tilhører staten.
Det gælder endvidere for tilsyn med statens  

 lejemål i private bygninger i det omfang, vedligeholdet påhviler lejeren.
 Stk. 3.  Bygninger eller lokaler, som ejes eller lejes  

 af selvejende institutioner, hvis driftsudgifter helt eller delvis refunderes  

 af staten, kan efter vedkommende ministeriums bestemmelse underkastes  

 vedligeholdstilsyn efter bestemmelserne i dette cirkulære.
Klassificering af den statslige  

 bygningsmasse § 3.  Den statslige bygningsmasse klassificeres i 3  

 grupper.
Gruppe 1 omfatter bygninger, der - foruden almindeligt vedligehold -  

 har behov for særlig bygningspleje.
Det er bygninger af særlig historisk,  

 kulturel eller arkitektonisk værdi samt bygninger, som indgår i en større  

 sammenhæng, hvor de er værdifulde for helheden.
Gruppen omfatter samtlige  

 fredede bygninger og andre bygninger, der som tidstypisk arkitektur eller som  

 værdifulde elementer i by- og landskabsbilleder bør bevares.
Gruppen omfatter  

 endvidere bygninger, som af andre grunde har behov for et særligt  

 kvalificeret tilsyn, bl. a. fordi bygningernes størrelse og anvendelse gør  

 det påkrævet at gennemføre et rationelt tilrettelagt vedligehold.
 Gruppe 2 omfatter bygninger, der - uden at kunne henføres til gruppe 1 -  

 har behov for et sagkyndigt tilsyn til sikring af gennemførelsen af et  

 forsvarlig vedligehold.
 Gruppe 3 omfatter den øvrige bygningsmasse, hvor et vedligeholdstilsyn ved  

 brugeren er forsvarligt og praktisk.
 § 4.  Klassificering af statens bygninger foretages af  

 et permanent udvalg under boligministeriet, byggestyrelsen.
Stk. 2.  Det påhviler vedkommende ministerium eller  

 styrelse at rette henvendelse til udvalget om klassificering af nyopførte  

 eller nyerhvervede bygninger.
Udvalgets adresse er Byggestyrelsen, Stormgade  

 10, 1470 København K.
 Stk. 3.  Bestemmelsen i stk. 2 gælder ikke for bygninger  

 m. v., som tilses af styrelser og særlige byggeadministrationer med egen  

 teknisk sagkundskab, jfr. § 7, medmindre det drejer sig om bygninger m. v.,  

 som ifølge § 3 er henført til eller bør henføres til gruppe 1.
Organisering af bygningsplejeog  

 vedligeholdstilsynet § 5.  Bygningspleje- og vedligeholdstilsynet med de  

 bygninger m. v., der er klassificeret i gruppe 1, varetages af tilsynsførende  

 arkitekter, som udpeges af byggestyrelsen efter forhandling med Akademirådet,  

 jfr. dog § 7. Tilsynet udføres som bestemt i kap. 4 og kap. 5, medmindre  

 andet er bestemt i dette kapitel.
 Stk. 2.  Vedligeholdstilsynet med de bygninger, der er  

 klassificeret i gruppe 2, varetages som bestemt i kap. 5 efter vedkommende  

 styrelses bestemmelse enten af en af de arkitekter, der er nævnt i stk. 1,  

 eller af en anden arkitekt, som har afgang fra en af statens arkitektskoler,  

 og som hovedsagelig beskæftiger sig med byggeri.
 Stk. 3.  Tilsynet efter stk. 1 og stk. 2 omfatter  

 tillige bygningernes installationer, medmindre der er etableret et særligt  

 tilsyn med disse, jfr. kap. 7.
Stk. 4.  Ved større bygningskomplekser, hvor der er  

 oprettet eller oprettes særlige driftsforvaltninger, kan vedligeholdstilsynet  

 efter kap. 5 efter vedkommende styrelses bestemmelse deles mellem den  

 tilsynsførende arkitekt og driftsforvaltningen.
Det påhviler den  

 tilsynsførende arkitekt at tage stilling til generelle spørgsmål vedrørende  

 vedligeholdet og tilrettelæggelsen heraf, medens gennemførelsen af og  

 kontrollen med arbejderne varetages af driftsforvaltningen.
Den  

 tilsynsførende arkitekt har alene ansvaret for de arbejdsområder, der  

 påhviler ham, men har påtaleret overfor driftsforvaltningen.
En sådan ordning  

 kan ikke etableres for så vidt angår bygningsplejetilsynet efter kap. 4,  

 medmindre den tilsynsførende arkitekt samtykker heri.
 § 6.  Vedligeholdstilsynet med bygninger, der er  

 klassificeret i gruppe 3, varetages af vedkommende bruger, jfr. kap. 6.
 Stk. 2.  Finder en styrelse det ønskeligt, kan den  

 træffe bestemmelse om, at brugeren i konkrete tilfælde kan eller skal  

 tilkalde en af de tilsynsførende arkitekter, som er nævnt i § 5.
 § 7.  Tilsynet med egne bygninger efter kap. 4  

 (bygningsplejetilsyn), kap. 5 (vedligeholdstilsyn), kap. 6 (brugertilsyn) og  

 efter kap. 7 (tilsyn med tekniske installationer) varetages af følgende  

 styrelser og særlige byggeadministrationer med egen teknisk sagkundskab:
 Generaldirektoratet for Danske Statsbaner, Generaldirektoratet for Post-  

 og Telegrafvæsenet, Statens Luftfartsvæsen, Københavns Lufthavnsvæsen,  

 Forsvarets Bygningstjeneste samt Boligministeriets Ejendomsdirektorat.
 Stk. 2.  De i stk. 1 nævnte styrelser og særlige  

 byggeadministrationer med egen teknisk sagkundskab kan, hvor dette skønnes  

 hensigtsmæssigt, efter forhandling mellem byggestyrelsen og de berørte  

 styrelser, helt eller delvis få overladt tilsynet med andre styrelsers  

 bygninger.
 Stk. 3.  På tilsvarende måde kan tilsyn som nævnt i stk.  

 1 med enkelte bygninger eller grupper af ensartede bygninger efter  

 forhandling mellem vedkommende styrelse og byggestyrelsen i særlige tilfælde  

 varetages af andre, særligt kvalificerede arkitekter end nævnt i § 5, stk. 1.  

 I så fald skal tilsynet udøves efter reglerne i kap. 4-7 i dette cirkulære.
 § 8.  Bygningspleje- og vedligeholdstilsynet med de  

 gruppe 1-bygninger, som efter byggestyrelsens bestemmelse er henlagt til  

 Boligministeriets Ejendomsdirektorat, varetages enten af en særlig sagkyndig,  

 rådgivende arkitekt, ansat af byggestyrelsen i samarbejde med  

 ejendomsdirektoratet, eller af en af de arkitekter, som er nævnt i § 5, stk.  

 1.
 § 9.  De arkitekter, som er nævnt i § 5, stk. 1,  

 fører, udover tilsyn med statsbygninger, tilsyn med de ruiner, parker,  

 mindesmærker, statuer m. v., som tilhører staten, og som særligt af  

 byggestyrelsen henlægges under vedkommende tilsynsførende arkitekt.
§ 10.  De arkitekter, som er nævnt i § 5, stk. 1,  

 virker som statens konsulenter i kirkesager.
Nærmere regler for arbejdet  

 fastsættes af byggestyrelsen efter forhandling med kirkeministeriet.
 § 11.  Ved større bygningskomplekser under opførelse  

 eller ombygning kan vedkommende styrelse bestemme, at tilsynet i  

 byggeperioden skal varetages af den arkitekt, der på bygherrens vegne  

 forestår opførelsen eller ombygningen.
Bygningsplejetilsyn med gruppe 1-bygninger § 12.  Bygningsplejetilsynet med de bygninger m. m.,  

 som klassificeres i gruppe 1, har til formål - foruden opretholdelse af  

 bygningernes almindelige vedligeholdstilstand - at forebygge, at der sker  

 forandringer i de bygningsdele, hvortil der knytter sig historiske,  

 kulturelle eller arkitektoniske værdier.
Der må således ikke ændres i det  

 arkitektoniske formsprog, som er bygningens oprindelige, eller i senere  

 værdifulde tilføjelser.
 Stk. 2.  Tilsynet skal sikre bevaringen længst muligt af  

 de i denne forbindelse værdifulde bygningsdele, og skal, hvor fare for  

 nedbrydning af bygningsdele konstateres, sørge for sådanne optegnelser af de  

 pågældende bygningsdele, at en restaurering af disse vil kunne foretages.
§ 13.  Bygningsplejetilsyn skal foretages een gang  

 årligt, medmindre bygningens placering eller beskaffenhed gør et hyppigere  

 tilsyn nødvendigt.
Reglerne i § 17, stk. 2 og 3, 1. punktum, gælder også  

 bygningsplejetilsynet.
Stk. 2.  I forbindelse med hvert bygningsplejetilsyn  

 udfærdiges en rapport, som sendes til vedkommende styrelse.
Den skal  

 indeholde forslag om de arbejder, som er nødvendige for bygningens bevarelse.  

 En genpart af rapporten sendes samtidig til vedkommende bruger samt til  

 byggestyrelsen eller, hvis det drejer sig om en fredet bygning, til  

 fredningsstyrelsen.
Af tilsynsrapporten for de enkelte bygninger skal det,  

 såfremt rapporten også omfatter almindelige vedligeholdsarbejder, fremgå, om  

 de enkelte arbejder skal henføres under bygningspleje eller almindeligt  

 vedligehold.
Stk. 3.  Hvis en styrelse ikke inden for det løbende  

 finansår kan fremskaffe midler til gennemførelse af de arbejder, som er  

 nødvendige for bygningens bevarelse (bygningsplejen), påhviler det styrelsen  

 at foretage indberetning herom til byggestyrelsen eller, hvis det drejer sig  

 om en fredet bygning, til fredningsstyrelsen.
Indberetningen skal omfatte  

 styrelsens forslag til arbejdernes prioritering og oplysning om det  

 forventede tidspunkt for de enkelte arbejders udførelse.
Den skal ledsages af  

 den tilsynsførende arkitekts bemærkninger.
 § 14.  Planer for om- og tilbygning af bygninger, som  

 omfattes af dette kapitel, skal med en udtalelse fra den tilsynsførende  

 arkitekt forelægges byggestyrelsen eller, hvis det drejer sig om en fredet  

 bygning, fredningsstyrelsen til godkendelse, inden planerne bringes til  

 udførelse.
Vedligeholdstilsynet med gruppe 1og gruppe  

 2-bygninger § 15.  Det almindelige vedligeholdstilsyn med statens  

 bygninger m. v. har til formål at opretholde bygningernes arkitektoniske,  

 brugsmæssige og tekniske tilstand på den økonomisk mest fordelagtige måde.  

 Tilsynet skal således inden for de bevillingsmæssige rammer tage sigte på, at  

 statens bygninger såvel udvendigt som indvendigt fremtræder i forsvarlig  

 stand.
 § 16.  Ved forhandling mellem den tilsynsførende  

 arkitekt og styrelsen fastlægges for hver enkelt bygning eller gruppe af  

 ensartede bygninger, som forvaltes under styrelsen, et niveau for det  

 fremtidige vedligehold på grundlag af bygningernes kvalitet og brug og ud fra  

 eventuelle forudsætninger om bygningernes brugstid.
 Stk. 2.  Når vedligeholdsniveauet er fastlagt,  

 udarbejder den tilsynsførende arkitekt til styrelsens godkendelse et forslag  

 til fastlæggelse af tilsynshyppigheden for den enkelte bygning eller gruppe  

 af ensartede bygninger.
 § 17.  På de tidspunkter, som er fastlagt om  

 tilsynshyppigheden, påhviler det den tilsynsførende arkitekt at afholde syn  

 over de enkelte bygninger.
Stk. 2.  Den eller de personer, som har den  

 driftsmæssige forvaltning af bygningen samt repræsentanter for brugeren, skal  

 have adgang til at være til stede ved bygningssynet.
De indvarsles hertil med  

 en rimelig frist af den tilsynsførende arkitekt.
Stk. 3.  Den tilsynsførende arkitekt skal efter  

 styrelsens anmodning afholde bygningssyn ved brugerskifte, og såvel den  

 fratrædende som den tiltrædende bruger skal have adgang til at være til  

 stede.
Et tilsvarende bygningssyn ved brugerskifte skal efter styrelsens  

 beslutning afholdes i tilfælde, hvor bygningen er klassificeret i gruppe 3.
§ 18.  I forbindelse med hvert bygningssyn udfærdiger  

 den tilsynsførende arkitekt en rapport om, hvilke vedligeholdsarbejder der  

 bør bringes til udførelse.
Rapporten sendes til vedkommende styrelse og  

 samtidig til brugeren og eventuelle andre, som måtte have deltaget i  

 bygningssynet.
Stk. 2.  Af hensyn til styrelsens vurdering af de  

 bevillingsmæssige muligheder for arbejdernes gennemførelse skal der i  

 rapporten foretages en foreløbig prissætning af hvert enkelt arbejde.
Der  

 skal ligeledes foretages en prioritering af arbejderne.
 § 19.  Når vedkommende styrelse har modtaget  

 rapporten, og når styrelsen efter forhandling med den tilsynsførende arkitekt  

 har fastsat arbejdernes omfang og rækkefølge og de økonomiske rammer herfor,  

 påhviler det den tilsynsførende arkitekt i samarbejde med brugeren at  

 tilrettelægge og gennemføre vedligeholdsarbejderne.
 Stk. 2.  Den tilsynsførende arkitekt har til enhver tid  

 adgang til de bygninger m. v., der er undergivet hans tilsyn.
Vedligeholdstilsynet med gruppe 3-bygninger § 20.  Vedligeholdstilsynet med de bygninger, som  

 klassificeres i gruppe 3, varetages af brugeren.
§ 21.  Brugeren udfærdiger en gang om året en rapport  

 om, hvilke vedligeholdsarbejder der bør bringes til udførelse.
I rapporten  

 anfører brugeren for hvert enkelt arbejde sit skøn over udgiften.
Rapporten  

 sendes til vedkommende styrelse.
 Stk.2.  Når vedkommende styrelse har taget stilling til  

 rapporten, påhviler det brugeren at sørge for vedligeholdsarbejdernes  

 udførelse inden for det fastlagte bevillingsbeløb.
§ 22.  Brugeren må ikke i rapporten opføre arbejder,  

 der omfatter ændringer i bygningens indretning, ydre udformning og  

 konstruktion eller forslag om opførelse af tilbygninger på grunden med eller  

 uden tilknytning til eksisterende bebyggelse.
Sådanne forslag skal af  

 brugeren forelægges særskilt for styrelsen.
 § 23.  Styrelsen kan iøvrigt efter forhandling med  

 byggestyrelsen fastsætte nærmere regler for brugerens varetagelse af  

 tilsynet.
Tilsyn med tekniske installationer § 24.  Tilsynet har til formål at sikre, at  

 installationerne til enhver tid fungerer tilfredsstillende, også i økonomisk  

 henseende.
 Stk. 2.  Tilsynet skal omfatte både installationernes  

 vedligeholdstilstand og deres driftsmæssige pasning, herunder indregulering,  

 justering samt rådgivning om ændringer og udskiftningstidspunkter.
§ 25.  Den arkitekt, som fører tilsyn med en bygning  

 eller et bygningsanlæg, klassificeret i gruppe 1 eller 2, skal over for  

 vedkommende styrelse afgive indstilling om, hvorvidt tilsynet kan varetages  

 af bygningens driftspersonale, eller om der bør ansættes en særlig sagkyndig  

 tilsynsførende med henblik på vedligehold af tekniske installationer m. v.
I  

 indstillingen bør der i givet fald tages stilling til, om tilsynet efter  

 installationernes karakter bør varetages af en rådgivende ingeniør eller kan  

 varetages forsvarligt på anden måde, f. eks. af et servicefirma.
§ 26.  Når vedkommende styrelse, eventuelt efter  

 forhandling med byggestyrelsen, har taget stilling til indstillingen, optager  

 styrelsen forhandling med den tilsynsførende arkitekt og den, som styrelsen  

 herefter ønsker at antage til varetagelse af tilsynet med de tekniske  

 installationer.
Forhandlingen skal tage sigte på en aftale om tilsynets  

 omfang og hyppighed og om fremgangsmåden ved rapportering om det ved tilsynet  

 fremkomne samt om tilsynsarbejdets fordeling mellem den tilsynsførende  

 arkitekt og den tilsynsførende med de tekniske installationer.
 Stk. 2.  Den i stk. 1 nævnte aftale sendes af  

 vedkommende styrelse til byggestyrelsen, jfr. § 34, stk. 3 og stk. 4.
Fælles bestemmelser om bygningspleje- og  

 vedligeholdstilsyn § 27.  Den tilsynsførende arkitekt er over for det  

 ministerium eller den styrelse, som på statens vegne varetager ejendommens  

 administration, ansvarlig for udførelsen af de hverv, der påhviler ham.
Han  

 skal udføre disse hverv på den økonomisk mest forsvarlige måde.
Stk. 2.  Den tilsynsførende arkitekt drager omsorg for,  

 at givne bevillinger anvendes hensigtsmæssigt og holdes indenfor den  

 økonomiske ramme, som styrelsen har fastlagt.
Afvigelser fra den fastlagte  

 ramme må kun finde sted efter styrelsens forud indhentede samtykke.
Stk. 3.  Den tilsynsførende arkitekt fører tilsyn med  

 iværksatte bygningspleje- og vedligeholdsarbejder.
Tilsynet med arbejder og  

 leverancer, der forestås af andre særligt tilknyttede teknikere, varetages af  

 disse.
Attesterede regninger indsendes af den tilsynsførende arkitekt til  

 vedkommende styrelse til anvisning.
Stk. 4.  Hvis der under udøvelsen af tilsynet  

 konstateres ingeniørmæssige eller andre problemer, der kræver særlig teknisk  

 sagkundskab, og der ikke er etableret tilsyn som nævnt i kap. 7, kan den  

 tilsynsførende arkitekt efter aftale med vedkommende styrelse tilkalde  

 særligt sagkyndige.
Den tilsynsførende arkitekt koordinerer i sådanne  

 tilfælde arbejdet og står for indsendelse af regninger til styrelsen til  

 anvisning.
 § 28.  Hvis en tilsynsførende arkitekt får kendskab  

 til mangler eller andre væsentlige forhold vedrørende de bygninger, som er  

 undergivet hans tilsyn, skal han, selv om manglerne ikke er af ren  

 bygningsteknisk art og derfor ikke er undergivet hans ansvar, afgive  

 indberetning herom til vedkommende styrelse.
§ 29.  Den tilsynsførende arkitekt forestår  

 hovedistandsættelser og ombygningsarbejder ved de bygninger, der er  

 undergivet hans tilsyn.
Endvidere forestår han mindre tilbygningsarbejder,  

 der griber ind i en bestående bygnings forhold.
§ 30.  I forbindelse med en styrelses udarbejdelse af  

 programoplæg for en om- eller tilbygning som nævnt i § 29 påhviler det  

 vedkommende tilsynsførende arkitekt, til brug for styrelsens overvejelser, at  

 udføre summariske undersøgelser og fremkomme med foreløbige, summariske  

 overslag i en udstrækning, som klarlægger for styrelsen, om det konstaterede  

 lokalebehov kan løses ved en om- eller tilbygning.
Byggestyrelsen afgør i  

 tvivlstilfælde, efter forhandling med vedkommende styrelse og den  

 tilsynsførende arkitekt, om et arbejde er af et omfang og af en sådan art, at  

 det skal honoreres særskilt.
 § 31.  Om- og tilbygningsarbejder samt  

 hovedistandsættelser skal udføres efter de til enhver tid fastsatte regler  

 for statslige byggearbejder, jfr. for tiden boligministeriets cirkulære nr.  

 124 af 24. juni 1974 om kontrol- og regnskabsmæssige bestemmelser vedrørende  

 statslige byggearbejder m. v.
 Ikrafttræden m. v.
 § 32.  Alle tvivlsspørgsmål om tilsyn efter dette  

 cirkulære kan af styrelsen eller den tilsynsførende indbringes for  

 byggestyrelsen til endelig afgørelse.
 § 33.  For bygninger, som er omfattet af § 7 og § 11,  

 træder dette cirkulære i kraft straks ved bekendtgørelsen i  

 ministerialtidende.
 Stk. 2.  For de øvrige statsbygninger træder cirkulæret  

 i kraft, efterhånden som de tilsynsførende er udpeget, og bygningsmassen i  

 gruppe 1 og kirkerne er fordelt på de tilsynsførende.
§ 34.  Udgifterne til honorering af bygningspleje- og  

 vedligeholdstilsyn med gruppe 1-bygninger samt udgifterne til honorering af  

 konsulentvirksomheden vedrørende kirker Stk. 2.  Bestemmelsen i stk. 1 gælder ikke  

 tilsynsudgifter vedrørende bygninger, omfattet af § 7 og § 11.
 Stk. 3.  Udgifterne til honorering af vedligeholdstilsyn  

 med gruppe 2-bygninger, eventuelle udgifter til honorering af tilsyn med  

 gruppe 3-bygninger, jfr. § 6, stk. 2, og § 17, stk. 3, samt udgifter til  

 honorering af særligt tilsyn med de tekniske installationer efter kap. 7  

 afholdes af vedkommende styrelse.
 Stk. 4.  Udkast til honoraraftaler om den i stk. 3  

 nævnte tilsynsvirksomhed skal forelægges byggestyrelsen til godkendelse.
 § 35.  Dette cirkulære omfatter indtil videre ikke  

 vedligeholdstilsynet med statens bygninger m. v. på Grønland.
 § 36.  Ved dette cirkulæres ikrafttræden bortfalder  

 indenrigsministeriets instruks for de kgl. bygningsinspektører af 7. juni  

 1933.
