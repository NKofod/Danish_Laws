Fremsat den 10. november 2000 af  

 sundhedsministeren (Sonja Mikkelsen) Forslag til Lov om ændring af lov om  

 sundhedsvæsenets centralstyrelse  

 m.v. og lov om sygehusvæsenet m.m.
(Oprettelse af et nationalt råd for folkesundhed samt  

 styrkelse af Sundhedsstyrelsens opgaver vedrørende kvalitetsudvikling,  

 evaluering m.v. inden for sundhedsvæsenet) § 1 I lov om sundhedsvæsenets centralstyrelse m.v., jf.  

 lovbekendtgørelse nr. 215 af 9. april 1999, som ændret ved lov  

 nr. 258 af 12. april 2000, foretages følgende ændringer:
 1. Efter § 4 indsættes i kapitel 1:
»§ 4 a.
Sundhedsstyrelsen iværksætter evalueringer  

 m.v. af virksomheden i det offentlige sundhedsvæsen med henblik  

 på at fremme kvalitetsudviklingen og en mere effektiv  

 ressourceanvendelse i sundhedssektoren.
Evalueringerne kan omfatte alle  

 forhold vedrørende sundhedsvæsenets virksomhed.
 Stk. 2. Sundhedsministeren kan fastsætte regler om, at  

 det påhviler amterne, Hovedstadens Sygehusfællesskab, kommunerne  

 samt de under Sundhedsministeriet hørende institutioner at give de for  

 gennemførelsen af evalueringer m.v. efter stk. 1  

 nødvendige oplysninger, herunder oplysninger fra patientregistre og  

 andre registre samt regnskabs- og budgetoplysninger.
Stk. 3. Oplysninger, der indhentes til brug for evalueringer  

 efter stk. 1, kan ikke videregives til Sundhedsvæsenets  

 Patientklagenævn efter § 12, stk. 2.« 2. I § 12, stk. 2, indsættes efter  

 »sundhedsvæsenet«: », jf. dog § 4 a, stk. 3«.
 3. Efter kapitel 3 indsættes som nyt kapitel:
»Kapitel 3 a Det nationale råd for folkesundhed § 23 a.
Sundhedsministeren nedsætter et  

 uafhængigt, sagkyndigt råd for folkesundhed.
Rådet har til  

 formål at bidrage til at forbedre sundheden i hele befolkningen.  

 Rådet har til opgave at bidrage til debat og at rådgive  

 sundhedsministeren om folkesundhedsområdet.
 Stk. 2. Det nationale råd for folkesundhed
afgiver mindst hver tredje år en beretning om rådets arbejde  

 til Folketinget og sundhedsministeren.
§ 23 b.
Det nationale råd for folkesundhed består  

 af 11 medlemmer, som beskikkes af sundhedsministeren for tre år  

 ad gangen på baggrund af deres sagkundskab inden for  

 folkesundhedsområdet.
Sundhedsministeren udpeger rådets  

 formand blandt rådets medlemmer.
 Stk. 2. Rådet kan indkalde andre relevante personer  

 på ad hoc basis.
Stk. 3. Rådet fastsætter selv sin  

 forretningsorden.« § 2 I lov om sygehusvæsenet, jf. lovbekendtgørelse nr. 687 af 16.  

 august 1995, som ændret ved lov nr. 1044 af 23. december 1998,  

 foretages følgende ændring:
 1. § 4 c ophæves.
§ 3 I lov nr. 97 af februar 1994 om foranstaltninger mod alkoholmisbrug, som  

 ændret ved lov nr. 411 af 26. juni 1998, foretages følgende  

 ændring:
 1. §§ 1 og 2 ophæves.
§ 4 Lov nr. 314 af 16. maj 1990 om et forebyggelsespolitisk råd og et  

 tobaksskaderåd ophæves.
§ 5 Loven træder i kraft den 1. april 2001.
§ 6 Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for  

 Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger Indhold Lovforslaget indeholder to dele.
For det første  

 sigter forslaget på at styrke indsatsen på det sundhedsfremmende  

 og forebyggende område.
Derfor oprettes et uafhængigt, sagkyndigt  

 nationalt råd for folkesundhed, som skal bidrage til at forbedre  

 sundheden for hele befolkningen.
Samtidigt etableres et nyt  

 forebyggelsescenter i Sundhedsstyrelsen, der samler størstedelen af de  

 centrale sundhedsmyndigheders udførende sundhedsfremmende og  

 forebyggende opgaver.
Samtidigt nedlægges Forebyggelsespolitisk  

 Råd, Tobaksskaderådet og Alkoholpolitisk Kontaktudvalg, jf.  

 bemærkningerne under punkt 1.
For det andet sigter forslaget på som led i en  

 styrkelse af kvalitetsudviklingen og en mere effektiv ressourceanvendelse i  

 sundhedsvæsenet, at Sundhedsstyrelsen skal iværksætte  

 evalueringer af virksomheden i det offentlige sundhedsvæsen, herunder  

 af sygehusenes drift.
I samme forbindelse samles Evalueringscenter for  

 Sygehuse og Institut for Medicinsk Teknologivurdering under  

 Sundhedsstyrelsen, jf. bemærkningerne under punkt 2.
 Lovforslaget udmønter punkterne vedrørende  

 Forebyggelsescenter og Institut for Evaluering og Medicinsk  

 Teknologivurdering i aftalen vedrørende sundhed for finansloven for  

 2001.
 1. Det nationale råd for folkesundhed mv.
a.
Baggrund og formål Regeringen offentliggjorde den 18. maj 1999 et  

 tiårigt Folkesundhedsprogram.
Regeringens Folkesundhedsprogram  

 1999-2008 har til formål at øge danskernes levetid og gode  

 leveår og mindske den sociale ulighed i sundhed.
Programmet indeholder  

 17 mål med i alt ca. 150 konkrete forebyggelsesinitiativer.
På  

 baggrund af udviklingen i middellevetiden i Danmark prioriterer  

 Folkesundhedsprogrammet især en styrket indsats i forhold til de  

 hyppigste sygdomsårsager, herunder tobak, alkohol, kost, motion og  

 svær overvægt.
Indsatsen skal hovedsageligt tilrettelægges  

 lokalt og integreres i borgernes hverdag, fortrinsvist i  

 forebyggelsesmiljøerne skolen, arbejdspladsen, lokalsamfundet og  

 sundhedsvæsenet.
Den statslige indsats på området skal  

 understøtte det lokale arbejde, herunder fx ved at overvåge  

 befolkningens sundhedstilstand, sikre det nødvendige udviklingsarbejde  

 og formidle viden om væsentlige sundhedsrisici og  

 forebyggelsesmetoder.
Sundhedsministeriet er ved at tilrettelægge et  

 større evalueringsprogram med henblik på at evaluere  

 Folkesundhedsprogrammet i 2001 og 2005, herunder de igangsatte initiativer og  

 deres effekt.
Herudover følger Sundhedsministeriet løbende  

 programmets udvikling i et samarbejde mellem de ti ministerier bag programmet  

 og i samarbejde med amterne.
Med henblik på en løbende  

 opfølgning af den decentrale indsats inden for Sundhedsministeriets  

 ressortområde er et særligt måleprogram under  

 udarbejdelse.
Forebyggelse er en opgave, som varetages af adskillige  

 samfundssektorer, fx er trafiksikkerhed en integreret del af den  

 øvrige trafikplanlægning, miljø-risici reguleres via  

 miljølovgivningen osv.
Sundhedsministeriet indtager i disse år  

 dog en særlig rolle på sundhedsfremme- og  

 forebyggelsesområdet, dels fordi store sundhedsproblemer knytter sig  

 til livsstilsområdet, som hører under ministeriets ressort, dels  

 fordi ministeriet har ansvar for at sikre en løbende koordination og  

 evaluering af Folkesundhedsprogrammet.
Sundhedsministeriets indsats på  

 livsstilsområdet omfatter en tværgående indsats i flere  

 samfundssektorer.
Et nationalt råd for folkesundhed med sagkyndige fra  

 forskellige folkesundhedssektorer og fra den praktiske forebyggelsesverden  

 skal støtte og rådgive sundhedsministeren i  

 tilrettelæggelsen af indsatsen vedrørende sundhedsfremme og  

 forebyggelse, herunder i forbindelse med opfølgning, monitorering og  

 evaluering af Folkesundhedsprogrammet.
Samtidigt skal rådet gennem  

 debat bidrage til at fastholde en interesse for og udvikling af den  

 sundhedsfremmende og forebyggende indsats i Danmark, særligt på  

 livsstilsområdet.
Rådet skal medvirke til at sikre en åben  

 dialog med væsentlige aktører, bl.a. gennem  

 årsmøder for både praktikere, politikere, forskningsverden  

 og frivillige organisationer inden for væsentlige områder, fx  

 ældre og sundhed, social ulighed i sundhed eller sundhedsfremme i almen  

 praksis.
 Forebyggelsespolitisk Råd, Tobaksskaderådet og  

 Alkoholpolitisk Kontaktudvalg har spillet en væsentlig rolle, når  

 det gælder om at sætte sundhedsfremme- og forebyggelse på  

 dagsordenen og sætte fokus på nye temaer som fx alkohol og tobak.  

 En funktion som skal videreføres bl.a. i regi af det ny nationale  

 råd for folkesundhed.
b.
Forebyggelse som en lokal opgave Grundlaget for Folkesundhedsprogrammet er, at det  

 forebyggende arbejde udvikles, udbygges og forankres lokalt.
Programmet  

 støtter dermed de senere tiårs udvikling, hvor sundhedsfremme og  

 forebyggelse i stadig stigende grad er blevet en del af de amtslige og  

 kommunale aktiviteter.
Det forebyggende arbejde skal i fremtiden i videst muligt  

 omfang integreres i amters og kommuners driftsvirksomhed og andre  

 aktiviteter, fx som en fast ydelse i sundhedsvæsenet på linje med  

 pleje og behandling.
Forebyggelse skal være et centralt element i hele  

 den offentlige sektors arbejde, fx i sundheds-, uddannelses- og  

 socialsektoren.
Mange forebyggelsesopgaver forudsætter et  

 tværsektorielt og tværfagligt samarbejde, herunder mellem den  

 amtslige og den kommunale sektor.
Amterne indtager her en initiativtagende og  

 koordinerende rolle.
Bestemmelserne for sundhedsplanlægningen, der  

 trådte i kraft i 1994 som en del af sygesikringsloven, er et  

 væsentligt redskab i koordinationen og samarbejdet mellem amter og  

 kommuner på forebyggelses- og sundhedsfremmeområdet.  

 Sundhedsplanlægningen forpligter amterne til at udarbejde amtslige  

 sundhedsplaner og kommunerne til at udarbejde kommunale  

 sundhedsredegørelser hvert 4. år.
Flere amter og kommuner har i  

 forbindelse hermed etableret samarbejdsformer til løsning af  

 tværgående driftsopgaver på forebyggelsesområdet, fx  

 i form af forebyggelsesaftaler, genoptræningsaftaler og  

 samarbejdsorganer.
Der synes dog fortsat at være behov for et  

 tættere samarbejde og en mere langsigtet og sammenhængende  

 planlægning og koordination på forebyggelsesområdet.
Det sundhedsfremmende og forebyggende arbejde  

 forudsætter en aktiv medvirken fra den enkelte og fra lokalsamfundet.  

 For at sikre en folkelig forankring af folkesundhedsindsatsen er det  

 afgørende at inddrage borgerne i tilrettelæggelsen og  

 prioriteringen af indsatsen.
Det fordrer særligt et lokalt samarbejde  

 med arbejdsmarkedets parter, boligforeninger, lokale foreninger,  

 brugerråd, oplysningsforbund, idrætsforeninger,  

 sygdomsbekæmpende foreninger m.fl.
c.
Samlet forstærket indsats Lovforslaget er et led i regeringens samlede indsats for  

 at styrke den nationale sundhedsfremme- og forebyggelsesindsats.
I det  

 supplerende regeringsgrundlag, oktober 2000, har regeringen tilkendegivet, at  

 kræfterne på de statslige indsatsområder skal samles.  

 Derfor etableres der   samtidigt med oprettelse af det nationale råd  

 for folkesundhed -  et forebyggelsescenter i Sundhedsstyrelsen, der samler  

 størstedelen af de centrale sundhedsmyndigheders forebyggende og  

 sundhedsfremmende opgaver.
Centrets fremmeste opgave bliver at følge  

 op på og medvirke ved udmøntningen af Folkesundhedsprogrammets  

 mål, især på livsstilsområdet, både når  

 det gælder den brede befolkning og over for risikogrupper, herunder  

 patienter.
Ved at samle indsatsen skabes et bedre grundlag for at udvikle et  

 stærkt fagligt miljø på forebyggelsesområdet i  

 Sundhedsministeriets regi.
Samtidigt tilvejebringes bedre  

 forudsætninger for et koordineret samarbejde med amter og kommuner.  

 Sammen med Det nationale råd for folkesundhed skal forebyggelsescentret  

 videreføre Tobaksskaderådets, Forebyggelsespolitisk Råds  

 og Alkoholpolitisk Kontaktudvalgs positive samarbejdsrelationer med de  

 sygdomsbekæmpende foreninger, de frivillige organisationer på  

 sundhedsområdet, videnscentrene samt de øvrige statslige  

 råd på forebyggelsesområdet, herunder  

 Ernæringsrådet og Narkotikarådet.
Centret forudsættes  

 i øvrigt at inddrage rådgivning fra sagkyndige, praktikere m.v.  

 på de enkelte livsstilsområder, fx tobak og alkohol.
 Et samlet center vil kunne bidrage til at integrere  

 indsatsen, hvor det er relevant, som fx en samlet indsats over for unges  

 misbrug af tobak, euforiserende stoffer og alkohol.
Centrets arbejdsområde vedrører de hyppigste  

 årsagsfaktorer bag de store folkesygdomme som fx tobak, alkohol, kost  

 og motion, men også andre faktorer som fx narkotika, ulykker,  

 svangerskabsforebyggelse, fedme samt selvmordsforebyggelse.
Desuden skal  

 centret varetage forebyggelsesopgaver i forbindelse med en række  

 sygdomme, herunder fx astma og allergi, hudkræft, muskel- og  

 skeletsygdomme samt HIV og andre seksuelt overførbare sygdomme.
Centret varetager rådgivningsopgaver m.v. på  

 det miljømedicinske område og samarbejder med relevante  

 ministerier i forbindelse med en forstærket indsats på  

 miljø- og sundhedsområdet.
Derudover har Sundhedsministeriet  

 etableret et Miljømedicinsk Forskningscenter, SMF, som er et  

 netværkssamarbejde omfattende 27 institutioner og har sekretariat i  

 Sundhedsstyrelsen.
Forskningscentret koordinerer og iværksætter  

 forskningsprojekter, der   gennem en kobling mellem sundheds- og  

 miljøforskningen   skal skabe grundlag for den forebyggende indsats.  

 Forskningscentret følger desuden løbende udviklingen, leverer  

 faglig rådgivning til myndigheder og varetager en række  

 formidlingsopgaver m.v. vedrørende miljømedicin.
Centret kan i  

 dag trække på næsten 1.000 forskere.
Det  

 Miljømedicinske Forskningscenters sekretariat vil indgå i det  

 nye forebyggelsescenter.
Centrets primære opgave er at understøtte den  

 lokale indsats og fungere som en aktiv samarbejdspartner for de lokale  

 sundheds- og forebyggelsesmiljøer.
Det skal bl.a. ske ved at:
indsamle og formidle viden om væsentlige sundhedsrisici til  

 fagpersoner og befolkning følge den forebyggende indsats i amter og kommuner udvikle effektive forebyggelsesmetoder til brug for amter og  

 kommuner, særligt ved lokale modelprojekter støtte implementering af effektive forebyggelsesmetoder, fx  

 via forebyggelsesaftaler og via forebyggelsesnetværk sikre en professionalisering af forebyggelsen, herunder uddannelse,  

 evaluering og formidling af dokumentation af indsatser.
Som et væsentligt initiativ foreslår  

 Folkesundhedsprogrammet oprettet en funktion, som skal sikre indsamling og  

 formidling af dokumentation af forebyggelse.
Det ny forebyggelsescenter skal  

 varetage denne opgave ved at styrke dokumentation og udvikling af effektive  

 forebyggelsesmetoder og formidle denne viden til relevante  

 forebyggelsesmiljøer.
Opgaven forudsættes varetaget i et  

 samarbejde med relevante sektorforskningsinstitutter m.v.
Centret skal  

 samtidigt samarbejde med større tværgående forskergrupper  

 i forbindelse med sundhedsfremme mv., som er introduceret som led i  

 Finanslovsaftalen 2001 på forskningsområdet.
Det ny forebyggelsescenter placeres som en særskilt  

 enhed i Sundhedsstyrelsen under ledelse af en centerchef.
Centret får  

 en særskilt konto på Finansloven.
Forebyggelsescentret vil ca.  

 omfatte 45-55 årsværk og administrere en samlet årlig  

 bevilling på ca. 150-175 mio. kr. inklusiv tilskud til lokale  

 aktiviteter, sygdomsbekæmpende foreninger m.v.
Sundhedsstyrelsens  

 medicinaldirektør vil være øverste ansvarlige.
d.
Nedlæggelse af eksisterende råd I forbindelse med en samling af Sundhedsministeriets  

 sundhedsfremme- og forebyggelsesindsats nedlægges en række af de  

 eksisterende råd på forebyggelsesområdet.
Det gælder  

 Forebyggelsespolitisk Råd, Tobaksskaderådet og Alkoholpolitisk  

 Kontaktudvalg.
Forebyggelsespolitisk Råd blev nedsat  

 første gang i 1990. Rådet er et uafhængigt råd og  

 består af syv medlemmer, der udpeges af sundhedsministeren i deres  

 personlige egenskab.
Rådet har til opgave inden for områderne  

 sundhedsfremme samt sygdoms- og ulykkesforebyggelse at følge  

 udviklingen i forebyggelsesindsatsen og vurdere den offentlige forebyggende  

 indsats, herunder prioriteringer og metoder, samt at stille forslag til  

 forebyggelsesinitiativer.
Til Forebyggelsespolitisk Råd er der knyttet  

 et repræsentantskab med repræsentanter for en række  

 sygdomsbekæmpende, folkeoplysende og faglige foreninger samt statslige  

 råd og lokale myndigheder.
Tobaksskaderådet blev etableret i 1988 som et  

 uafhængigt, sagkyndigt råd.
Rådet har til opgave at styrke  

 indsatsen for begrænsning af tobaksrygningens gener og  

 helbredsskadelige virkninger for såvel aktive som passive rygere.  

 Tobaksskaderådet består af syv sagkyndige medlemmer, der udpeges  

 af sundhedsministeren.
Alkoholpolitisk Kontaktudvalg blev nedsat i 1994  

 med henblik på at fremme foranstaltninger til forebyggelse og  

 behandling af alkoholmisbrug.
Udvalget har til opgave at yde tilskud til  

 lokale aktiviteter, private landsdækkende  

 alkoholmisbrugsbekæmpende organisationer, efteruddannelse af  

 behandlere, alkoholforskning, landsdækkende informationsvirksomhed samt  

 dokumentationsmateriale til statslige og lokale myndigheder og frivillige  

 organisationer.
Udvalget består ud over sundhedsministeren, som er  

 formand for udvalget, af 18 medlemmer, der repræsenterer samtlige  

 Folketingets partier, en række ministerier, de kommunale parter samt  

 private landsdækkende alkoholmisbrugsbekæmpende organisationer.  

 Udvalgets medlemmer udpeges for fire år ad gangen.
 For at fastholde de private landsdækkende  

 alkoholmisbrugsbekæmpende organisationers værdifulde arbejde i  

 fremtiden, skal organisationerne fortsat sikres driftsmidler til deres  

 aktiviteter og inddrages i den løbende dialog om udviklingen på  

 området.
2. Sammenlægning af Evalueringscenter for Sygehuse og Institut  

 for Medicinsk Teknologivurdering i et center i Sundhedsstyrelsen a.
Baggrund og indhold Det foreslås, at Sundhedsstyrelsen fremover skal  

 iværksætte evalueringer m.v. af virksomheden i det offentlige  

 sundhedsvæsen med henblik på kvalitetsudvikling og en mere  

 effektiv ressourceanvendelse i sundhedssektoren.
Evalueringerne kan omfatte  

 alle forhold vedrørende sundhedsvæsenets virksomhed.
 En del af disse opgaver varetages i dag af  

 Evalueringscenter for Sygehuse i henhold til sygehusloven samt af Statens  

 Institut for Medicinsk Teknologivurdering i Sundhedsstyrelsen.
Ved en sammenlægning af Evalueringscenter for  

 Sygehuse med Institut for Medicinsk Teknologivurdering etableres samtidig et  

 nyt center i Sundhedsstyrelsen for evaluering af virksomheden i det  

 offentlige sundhedsvæsen.
Det nye center skal varetage de opgaver, som  

 de 2 institutioner hidtil har varetaget.
Dog skal enkelte af de opgaver, som  

 Evalueringscentret varetager i dag, omdefineres.
Det nye center placeres som en særskilt enhed i  

 Sundhedsstyrelsen.
Centeret får særskilt konto på  

 finansloven og ledes af en centerchef.
Sundhedsstyrelsens  

 medicinaldirektør vil være øverste ansvarlige.
Forslaget vil styrke sammenhængen mellem  

 evalueringer af sygehuse og medicinsk teknologivurdering som en del af  

 virksomheden i det offentlige sundhedsvæsen og Sundhedsstyrelsens  

 øvrige opgaver.
Målet med sammenlægningen er også at  

 opnå en synergieffekt.
Evalueringscentrets opgaver er formuleret meget bredt.  

 Evalueringerne skal som udgangspunkt omfatte alle dele af sygehusenes  

 virksomhed og dermed identificere styrker og svagheder i  

 arbejdstilrettelæggelsen, teknologianvendelsen, den økonomiske  

 styring m.v. på det enkelte sygehus.
Evalueringerne skal også  

 omfatte fordelingen af funktioner mellem sygehusene i samme region og  

 samarbejdet mellem sygehuse og praksissektor m.v.
Statens Institut for Medicinsk Teknologivurdering har til  

 opgave at fremme anvendelsen af medicinsk teknologivurdering, herunder  

 varetage oplysning, rådgivning og uddannelse inden for medicinsk  

 teknologivurdering samt bidrage til kvalitetsudvikling i  

 sundhedsvæsenet.
Instituttet skal bl.a. foretage analyser og  

 vurderinger i relation til nyt og eksisterende udstyr, lægemidler,  

 undersøgelses-, behandlings- og plejemetoder, metoder til  

 rehabilitering, sundhedspædagogik og forebyggende sundhedsarbejde.
 Instituttet har etableret et råd til at  

 rådgive sig vedrørende udvælgelse af opgaver m.v. til  

 medicinsk teknologivurdering.
 Der er således et vist overlap i de 2 institutioners  

 opgaver.
Udviklingen på kvalitetsudviklingsområdet i  

 bred forstand   fra Evalueringscentrets oprettelse til i dag   giver  

 anledning til en omdefinering af Evalueringscentrets status og opgaver.
Dels  

 fordi en række amter i dag arbejder frem mod ekstern  

 evaluering/akkreditering af de enkelte sygehuses virksomhed, og dels fordi  

 Evalueringscentrets rolle i forhold til en række andre aktører,  

 herunder Sundhedsstyrelsen, har vist sig at være for uklart  

 defineret.
Evalueringscenter for Sygehuse har allerede offentliggjort  

 en række konkrete, tværgående analyser, heriblandt  

 »Evaluering af 10 danske øjenafdelinger«, »Dagkirurgi i Danmark« og  

 »Benchmarking af ortopædkirurgiske afdelinger i 4 amter«.
En  

 publikation om organiseringen af brystkræftkirurgien i Danmark er under  

 udarbejdelse.
 Det er Sundhedsministeriets vurdering, at denne type  

 analyser udgør Evalueringscentrets styrke, og at det nye center for  

 evaluering af virksomheden i det offentlige sundhedsvæsen i  

 Sundhedsstyrelsens regi fortsat skal gennemføre analyser som de  

 nævnte.
 Det foreslås, at sundhedsministeren skal kunne  

 fastsætte regler om, at det påhviler amterne, Hovedstadens  

 Sygehusfællesskab, kommunerne samt de under Sundhedsministeriet  

 hørende institutioner at give de for gennemførelsen af  

 Sundhedsstyrelsens evalueringer m.v. nødvendige oplysninger, herunder  

 oplysninger fra patientregistre og andre registre samt regnskabs- og  

 budgetoplysninger.
Denne hjemmel har sundhedsministeren i dag efter  

 sygehusloven for så vidt angår Evalueringscenter for Sygehuse.  

 Hjemlen omfatter dog ikke kommunerne.
Med denne tilføjelse af  

 kommunerne er der således blot tale om videreførelse af en  

 hjemmel, der sikrer det fornødne retlige grundlag for at  

 pålægge de nævnte myndigheder at give Sundhedsstyrelsen de  

 oplysninger, der er nødvendige for det nye centers  

 opgavevaretagelse.
 Med henblik på at skabe de samme vilkår for  

 evalueringsarbejdet i Sundhedsstyrelsen som i Evalueringscentret,  

 foreslås det herudover, at oplysninger, der indhentes til brug for  

 Sundhedsstyrelsens evalueringer, ikke kan videregives til  

 Patientklagenævnet.
b.
Nugældende lovgivning Evalueringscenter for Sygehuse blev etableret ved  

 årsskiftet 1998-99 ved en ændring af sygehusloven, jf. lov nr.  

 1044 af 23. december 1998 om ændring af lov om  

 sygehusvæsenet.
Efter sygehusloven er Evalueringscentret en  

 uafhængig institution under Sundhedsministeriet med en  

 selvstændig bestyrelse på i alt 5 medlemmer.
Evalueringscentret  

 ledes af en bestyrelse, der har det overordnede ansvar for centerets  

 virksomhed, og en centerchef, der   med ansvar over for bestyrelsen  

 varetager den daglige administrative og økonomiske ledelse af  

 Evalueringscentret.
 Der gælder ikke særlig lovgivning for Statens  

 Institut for Medicinsk Teknologivurdering, som er en institution under  

 Sundhedsstyrelsen.
 3. Lovforslagets administrative og økonomiske konsekvenser  

 m.v.
 Driftsbevillingen for Evalueringscenter for Sygehuse, som  

 er på 25 mio. kr., vil blive overført til Sundhedsstyrelsen og  

 vil sammen med den nuværende driftsbevilling for Institut for Medicinsk  

 Teknologivurdering på 24,7 mio. kr. blive placeret på en  

 særskilt konto til drift af centeret for evaluering af virksomheden i  

 det offentlige sundhedsvæsen.
 Evalueringscentrets medarbejdere (12,5  

 årsværk) vil blive tilbudt overførsel til dette nye center  

 i Sundhedsstyrelsen.
 Med lovforslaget nedlægges bestyrelsen for  

 Evalueringscentret.
 Bevillingerne fra Tobaksskaderådet og  

 Alkoholpolitisk Kontaktudvalg vil blive overført til Sundhedsstyrelsen  

 på en særskilt konto til drift af centret, i det der dog af  

 Alkoholpolitisk Kontaktsudvalgs bevilling er reserveret 5 mio. kr. om  

 året i en femårig periode til et Alkoholforskningscenter ved  

 Statens Institut for Folkesundhed.
Tobaksskaderådet har, som det eneste af de tre  

 råd, eget sekretariat.
I forbindelse med nedlæggelsen af  

 rådet vil sekretariatets medarbejdere få tilbud om at blive  

 overført til forebyggelsescentret i Sundhedsstyrelsen.  

 Tobaksskaderådets sekretariat udgør i år 2000 ni  

 årsværk.
De øvrige råd sekretariatsbetjenes af  

 Sundhedsministeriet og Sundhedsstyrelsen.
 Forslaget vil forenkle administrationen og sikre en bedre  

 udnyttelse af ressourcerne.
 Lovforslaget har ingen administrative eller  

 økonomiske konsekvenser for amterne, Hovedstadens  

 Sygehusfællesskab eller kommunerne samt erhvervslivet.
 Lovforslaget har ikke administrative konsekvenser for  

 borgerne eller miljømæssige konsekvenser.
 Lovforslaget indeholder ikke EU-retlige aspekter.
4. Høring Lovforslaget er sendt i høring i forbindelse med  

 fremsættelsen.
Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen konsekvenser Ingen konsekvenser Administrative konsekvenser for stat, kommuner og  

 amtskommuner Forslaget vil forenkle administrationen og sikre en bedre  

 udnyttelse af ressourcerne.
Ingen konsekvenser Økonomiske konsekvenser for erhvervslivet Ingen konsekvenser Ingen konsekvenser Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Lovforslaget indeholder ingen EU-retlige aspekter Bemærkninger til de enkelte  

 lovbestemmelser Til § 1 Til nr. 1 Det foreslås i § 4 a i lov om  

 sundhedsvæsenets centralstyrelse, at Sundhedsstyrelsen skal  

 iværksætte evalueringer m.v. af virksomheden i det offentlige  

 sundhedsvæsen med henblik på kvalitetsudvikling og en mere  

 effektiv ressourceanvendelse i sundhedssektoren.
Evalueringerne kan omfatte  

 alle forhold vedrørende sundhedsvæsenets virksomhed.
 Ved virksomhed menes fx den sundhedsfaglige,  

 administrative og medicinsk teknologiske virksomhed, som udøves inden  

 for det offentlige sundhedsvæsen.
 Disse opgaver, som for en dels vedkommende hidtil har  

 været varetaget af Evalueringscenter for Sygehuse, vil efter forslaget  

 skulle varetages af Sundhedsstyrelsen.
 Med henblik herpå sammenlægges  

 Evalueringscenter for Sygehuse og Institut for Medicinsk Teknologivurdering i  

 et nyt center under Sundhedsstyrelsen for evaluering af virksomheden i det  

 offentlige sundhedsvæsen.
 Efter den foreslåede bestemmelse i § 4 a,  

 stk. 2, kan sundhedsministeren fastsætte regler om, at det  

 påhviler amterne, Hovedstadens Sygehusfællesskab, kommunerne samt  

 de under Sundhedsministeriet hørende institutioner at give de for  

 gennemførelsen af evalueringer m.v. efter § 4 a, stk. 1,  

 nødvendige oplysninger, herunder oplysninger fra patientregistre og  

 andre registre samt regnskabs- og budgetoplysninger.
 Sundhedsministeren vil fastsætte adgangen til  

 indhentning af oplysninger svarende til, hvad der gælder for  

 Evalueringscentret i dag, idet den dog også vil omfatte oplysninger fra  

 kommunerne.
 Evalueringscentrets adgang er fastlagt i  

 Sundhedsministeriets bekendtgørelse nr. 1173 af 16. december 1999 om  

 adgang til registeroplysninger m.v. for Evalueringscenter for Sygehuse.
Efter bekendtgørelsen kan Evalueringscentret med  

 henblik på udførelsen af sine opgaver indsamle, bearbejde og  

 offentliggøre statistiske oplysninger vedrørende  

 sygehusvæsenet.
Evalueringscentret kan i den forbindelse indhente  

 oplysninger i elektronisk form fra de under Sundhedsministeriet  

 hørende institutioners registre og fra amtskommunernes registre.  

 Centeret kan samkøre oplysninger fra registrene.
Hvor det er  

 nødvendigt for udførelsen af evalueringsopgaverne, kan  

 Evalueringscentret indhente personoplysninger, herunder personnumre og  

 helbredsoplysninger fra patientregistre m.v., herunder patientjournaler.
 Det foreslås i § 4 a, stk. 3, at  

 oplysninger, der indhentes til brug for evalueringer efter § 4 a,  

 stk. 1, ikke kan videregives til Patientklagenævnet efter  

 § 12, stk. 2, i centralstyrelsesloven.
 Formålet med den foreslåede bestemmelse er at  

 give Sundhedsstyrelsen de samme vilkår for at foretage evalueringer af  

 virksomheden i det offentlige sundhedsvæsen, som Evalueringscentret har  

 i dag.
 Evalueringscentret har således ikke en særlig  

 pligt til at videregive oplysninger til Patientklagenævnet.  

 Sundhedspersonalet har derfor kunnet videregive alle de for evalueringerne  

 nødvendige oplysninger uden risiko for at blive indberettet til  

 Patientklagenævnet.
 Uden den foreslåede bestemmelse ville  

 Sundhedsstyrelsen i disse tilfælde efter den generelle bestemmelse i  

 § 12, stk. 2 skulle indbringe sager til Patientklagenævnet,  

 som styrelsen fandt ville kunne give grundlag for kritik eller anden sanktion  

 over for personer inden for sundhedsvæsenet.
Sundhedsstyrelsen har som hidtil en almindelig  

 tilsynspligt efter centralstyrelsesloven.
Sundhedsstyrelsen må derfor  

 reagere i overensstemmelse hermed, hvis styrelsen fx bliver opmærksom  

 på grove eller gentagne fejl i forbindelse med indhentning af  

 oplysninger efter § 4 a, stk. 1. Dette kan fx indebære, at  

 styrelsen retter henvendelse til det pågældende sygehus og/eller  

 amtsråd med henblik på at få rettet fejlene.
Til nr. 2 Det foreslås at indsætte en krydshenvisning i  

 § 12, stk. 2 i centralstyrelsesloven til den foreslåede  

 bestemmelse i § 4 a, stk. 3.
Bestemmelsen vil herefter lyde, »Herudover skal  

 Sundhedsstyrelsen til Patientklagenævnet indbringe sager, som styrelsen  

 finder vil kunne give grundlag for kritik eller anden sanktion over for  

 personer inden for sundhedsvæsenet, jf. dog § 4 a,  

 stk. 3.« Til nr. 3 Hensigten med lovforslaget er at bidrage til at forbedre  

 sundheden i hele befolkningen.
Forslaget understøtter regeringens  

 hovedmål i Folkesundhedsprogrammet om at øge danskernes  

 middellevetid og gode leveår og mindske den sociale ulighed i  

 sundhed.
Det nationale råd for folkesundhed har til opgave at  

 styrke en fortsat debat og yde en løbende rådgivning  

 vedrørende sundhedsfremme og forebyggelse specielt på  

 livsstilsområdet og således med udgangspunkt i  

 Folkesundhedsprogrammets mål medvirke til at gennemføre  

 programmet.
Rådet har således en dobbelt funktion med en  

 debatterende og fastholdende rolle over for de forebyggende miljøer og  

 en rådgivende funktion over for sundhedsministeren.
I forlængelse  

 heraf kan rådet medvirke til:
udredninger og redegørelser på konkrete  

 forebyggelsesområder debat (fx gennem konferencer, udredninger mv.) afdækning af nye behov og udvikling af forebyggelsen  

 (både fagligt og udførende) tematiserede årsmøder for praktikere, politikere,  

 forskere mv. inden for væsentlige folkesundhedsområder monitorering og evaluering af folkesundhedsindsatsen, herunder  

 Folkesundhedsprogrammet i 2001 og 2005 nye initiativer.
Efter lovforslagets
§ 23 b består Det nationale  

 råd for folkesundhed af 11 medlemmer.
Antallet af medlemmer er valgt  

 dels for at sikre rådet en vis bredde, dels for at sikre at  

 rådets arbejde kan være effektivt og operativt.
Medlemmerne beskikkes efter forslaget for tre år ad gangen.
Der er  

 mulighed for genbeskikkelse, idet det dog forudsættes, at medlemmerne  

 højst kan beskikkes for to perioder.
Rådets medlemmer udpeges af sundhedsministeren  

 på grundlag af sagkyndige kvalifikationer inden for  

 folkesundhedsområdet med hensyn til faglig viden, erfaring, indsigt og  

 engagement i muligheder og vilkår, som påvirker befolkningens  

 sundhed.
Det er forudsat, at der ved sammensætningen af rådet  

 søges opnået en vis spredning i sagkundskab inden for  

 folkesundhedsområdets livsstilsfaktorer, særligt tobak, alkohol,  

 kost, motion og svær overvægt, og konkrete  

 forebyggelsesmiljøer, herunder grundskole, arbejdsplads,  

 sundhedsvæsen og lokalsamfund.
 For at sikre rådet opnåelse af en bredest  

 mulig viden inden for folkesundhedsområdet har rådet mulighed for  

 ad hoc at indkalde andre relevante personer, jf. § 23 b  

 stk. 2.
 Ifølge § 23 b stk. 3  

 fastsætter Det nationale råd for folkesundhed selv sin  

 forretningsorden.
Udgifter til Det nationale råd for folkesundhed  

 afholdes af staten.
Sundhedsministeriet stiller sekretariatsbistand til  

 rådighed for rådet.
Til § 2 Det foreslås at ophæve bestemmelsen i  

 sygehuslovens § 4 c, hvormed Evalueringscenter for Sygehuse er  

 etableret.
Til § 3 Bestemmelserne vedrørende Alkoholpolitisk  

 Kontaktudvalg ophæves.
Lov nr. 97 af februar 1994 om foranstaltninger  

 mod alkoholmisbrug, som ændret ved lov nr. 411 af 26. juni 1998,  

 indeholder derefter alene et forbud mod butikssalg af alkohol til personer  

 under 15 år, samt ændringer i sygehusloven, jf.  

 lovbekendtgørelse nr. 687 af 16. august 1995, om behandling m.v. for  

 alkoholmisbrug.
Til § 4 Lov nr. 314 af 16. maj 1990 om et forebyggelsespolitisk  

 råd og et tobaksskaderåd ophæves.
Til § 5 Loven træder i kraft den 1. april 2001.
Til § 6 Loven gælder ikke for Færøerne eller  

 Grønland.
 For Færøernes vedkommende kan loven   helt  

 eller delvis   sættes i kraft ved kongelig anordning med de afvigelser,  

 som de særlige færøske forhold tilsiger.
 For Grønlands vedkommende er kompetencen til at  

 fastsætte regler inden for sundhedslovgivningen overgået til  

 hjemmestyrets myndigheder, jf. § 1 i lov nr. 369 af 6. juni 1991 om  

 sundhedsvæsenet i Grønland. Ønsker Grønlands  

 hjemmestyre regler af tilsvarende indhold gennemført i  

 Grønland, må dette ske ved landstingsforordning.
