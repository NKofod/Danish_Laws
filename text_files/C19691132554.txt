I en hertil indsendt skrivelse har De anmodet justitsministeriet om en  

 udtalelse i anledning af en til Dem indgivet ansøgning om tilladelse i medfør  

 af politivedtægten til at opsætte spilleautomater uden gevinstudbetaling i et  

 særligt dertil indrettet lokale, hvortil der er offentlig adgang.
Det fremgår  

 af sagen, at der endvidere ønskes opstillet automater med forskellige drikke  

 i samme lokale.
 Justitsministeriet har indhentet udtalelser over sagen fra  

 politidirektøren i København og fra Foreningen af politimestre i Danmark.
 Det fremgår af den af politidirektøren afgivne erklæring, at man i  

 København fornylig er begyndt at give tilladelser af den omhandlede art i  

 begrænset omfang.
 Foreningen af politimestre i Danmark har bl.a. udtalt, at man ikke i de af  

 bestyrelsen ledede politikredse har nogen erfaring om spørgsmålet, idet der  

 ikke er søgt sådanne tilladelser.
 I anledning heraf skal man meddele, at justitsministeriet må nære  

 principielle betænkeligheder ved, at der generelt gives tilladelser af den  

 omhandlede art, og at man finder det rettest, at man indtil videre afventer  

 de erfaringer, som indhentes gennem de allerede af politidirektøren i  

 København meddelte tilladelser.
