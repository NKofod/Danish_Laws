Fremsat den 12. november 2002 af  

 Keld Albrechtsen (EL) og Pernille Rosenkrantz  

 -Theil (EL) Forslag til folketingsbeslutning om skattefradrag i forbindelse med pensionskassernes  

 investeringer i nybyggeri af boligejendomme Folketinget opfordrer regeringen til senest den 1. marts  

 2003 at udarbejde lovforslag m.v. om pensionskassernes investeringer i  

 nybyggeri af boligejendomme med følgende indhold:
 Skattefradrag hos pensionsberettigede for bidrag eller  

 præmier til pensionsordninger betinges af, at bidraget eller  

 præmien indbetales til en pensionskasse eller lignende, der  

 fører en investeringspolitik, der indebærer, at mindst 10 pct.  

 af pensionskassens m.fl. aktiver investeres i nybyggeri af boligejendomme til  

 udlejning til en rimelig anskaffelsespris.
Bemærkninger til forslaget Der er behov for ændringer på  

 boligmarkedet.
Mangelen på ledige lejeboliger til almindelige borgere  

 til rimelige huslejer er stor   især i de større byer.  

 Forslagsstillerne ønsker derfor at fremme nybyggeri af både  

 almene boliger og private udlejningsboliger.
Det er forslagsstillernes opfattelse, at pensionskasserne  

 og de øvrige pensionsinstitutter skal medvirke til at løse  

 boligproblemerne.
Ikke ved   som hidtil   at investere i luksusbyggeri, som  

 udlejes til høje huslejer, som ikke engang medlemmerne af  

 pensionskasserne m.fl. kan betale.
Pensionskasserne m.fl. skal derimod bygge  

 almindelige udlejningsejendomme til rimelige priser, og ejendommene skal ikke  

 opføres med henblik på salg.
Pensionskasserne m.fl. forvalter en meget stor del af  

 samfundets samlede formue, og det er forslagsstillernes opfattelse, at netop  

 pensionskasserne m.fl. har et samfundsøkonomisk ansvar over for det  

 samfund, der udvikles også i de næste 20, 30 og 40 år.  

 Pensionsformuerne bør derfor i langt højere grad placeres i  

 mere langsigtede investeringer til gavn for både medlemmerne og det  

 øvrige samfund fremfor i usikre aktieinvesteringer.
En investering i  

 en boligejendom til udlejning er en rimelig sikker investering, som på  

 langt sigt giver et udmærket afkast, hvilket da også senest af  

 regeringen er blevet erkendt og fremhævet i et regeringsnotat i  

 forbindelse med de decentrale forhandlinger om finanslov 2003.
 Det er forslagsstillernes ønske, at  

 investeringsordningen skal være frivillig for pensionskasserne m.fl.  

 Den pensionsberettigede kan dog kun opnå skattefradrag for  

 pensionsindbetalinger, såfremt pensionskassen m.fl. følger  

 investeringsregler, der indebærer, at minimum 10 pct. af  

 pensionskassens m.fl. aktiver investeres i nybyggeri af boligejendomme til  

 udlejning til en rimelig anskaffelsespris.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skattefradrag i  

 forbindelse med pensionskassernes investeringer i nybyggeri af  

 boligejendomme.
(Beslutningsforslag nr.
B 32).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
