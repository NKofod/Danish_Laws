Indenrigs-  

 og Sundhedsministeriet havde modtaget en klage over, at en 76-årig kvinde,  

 der  

 ikke kunne gå på grund af slidgigt i begge knæ og hofter, havde fået afslag  

 på  

 optagelse i amtskommunens handicapkørselsordning med den begrundelse, at  

 hendes  

 nedsatte gangfunktion skyldes aldersmæssig svækkelse, som ikke i sig selv  

 berettiger til optagelse.
Det fremgik af afslaget, at amtskommunens afslag  

 kunne ankes til Ankenævnet for Handicapkørsel, som er et ankenævn,  

 amtskommunen  

 havde nedsat.
 1.  

 Udtalt, at det antages, at der kræves lovhjemmel, for at kommunale afgørelser  

 kan påklages til anden administrativ myndighed (administrativ rekurs).
 Lov om  

 den lokale og regionale kollektive personbefordring uden for  

 hovedstadsområdet  

 indeholder ikke hjemmel til at etablere rekurs af amtskommunens konkrete  

 afgørelser vedrørende optagelse i den individuelle handicapkørsel til  

 Trafikministeriet eller andre myndigheder og dermed ikke hjemmel til at  

 etablere rekurs til et af amtsrådet nedsat selvstændigt ankenævn, hvis  

 medlemmer bl.a. består af repræsentanter for handicaporganisationer eller en  

 kommuneforening.
 Adgangen  

 til at indbringe amtskommunens afslag på optagelse i handicapkørselsordningen  

 for det af amtsrådet nedsatte Ankenævnet for Handicapkørsel måtte efter  

 Indenrigs- og Sundhedsministeriets opfattelse således anses som en adgang til  

 at anmode amtskommunen om, at amtskommunen i henhold til reglerne om  

 genoptagelse (remonstration) foretog en fornyet vurdering af, hvorvidt der  

 var  

 grundlag for at træffe en anden afgørelse i sagen.
 Herefter  

 var spørgsmålet, hvorvidt amtskommunen lovligt kunne lade en repræsentant for  

 kommuneforeningen i amtet og en repræsentant for handicaporganisationerne  

 deltage i amtskommunens afgørelse af, hvorvidt der på baggrund af anmodninger  

 om genoptagelse var grundlag for at træffe en anden afgørelse i sager, hvori  

 amtskommunen havde meddelt afslag på ansøgninger om optagelse i amtskommunens  

 handicapkørselsordning.
 Det  

 fremgår af § 2, stk. 1, i lov om kommunernes styrelse, at kommunernes  

 anliggender styres af kommunalbestyrelsen.
 Det er  

 herved fastslået, at kommunalbestyrelsen er kommunens øverste myndighed, og  

 at  

 kommunalbestyrelsen har det overordnede ansvar for hele den kommunale  

 virksomhed.
 En  

 fravigelse af det almindelige kommunale styrelses- og beslutningssystem ved,  

 at  

 kommunale opgaver henlægges til særlige nævn, råd eller lignende eller til  

 enkeltpersoner, kræver udtrykkelig lovhjemmel, idet der hermed sker et brud  

 på  

 princippet om kommunalbestyrelsen som øverste ansvarlige organ.
Det  

 antages, at kommunalbestyrelsen ikke ved nedsættelsen af et særligt udvalg  

 efter § 17, stk. 4, i lov om kommunernes styrelse, kan indskrænke den  

 kompetence, der ifølge styrelsesloven og styrelsesvedtægten er henlagt til  

 økonomiudvalget eller et stående udvalg.
Der kan således ikke i forbindelse  

 med  

 nedsættelsen af et særligt udvalg gøres indgreb i økonomiudvalgets eller det  

 stående udvalgs beføjelser til at varetage den umiddelbare forvaltning af  

 udvalgets sagsområde.
Særlige udvalg skal derfor som udgangspunkt nedsættes  

 under det udvalg, som er ansvarligt for den umiddelbare forvaltning af det  

 pågældende område.
 Under  

 forudsætning af, at der ikke gøres indskrænkninger i økonomiudvalgets eller  

 de  

 stående udvalgs kompetence, antages det i lovbemærkningerne til § 17, stk. 4,  

 at der i bestemmelsen er hjemmel til at nedsætte særlige udvalg under  

 økonomiudvalget eller et stående udvalg, som tillægges beslutningsret inden  

 for  

 et bestemt, nærmere afgrænset område ("varetagelse af bestemte  

 hverv").
Det er  

 således antaget, at særlige udvalg kan tillægges afgrænsede administrative  

 funktioner under økonomiudvalget eller et stående udvalg under den  

 forudsætning,  

 at der fastlægges de fornødne retningslinier for administrationen og  

 tilrettelægges den fornødne kontrol med udøvelsen af de hermed overladte  

 funktioner.
Derimod kan der ikke tillægges et særligt udvalg almindelige  

 administrerende funktioner.
 Udtalt,  

 at det var Indenrigs- og Sundhedsministeriets opfattelse, at adgangen til at  

 tillægge et særligt udvalg en beslutningskompetence er særdeles begrænset, og  

 at adgangen hertil er yderligere begrænset, såfremt beslutningskompetencen  

 ikke  

 er af midlertidig karakter.
 Det var  

 endvidere Indenrigs- og Sundhedsministeriets opfattelse, at adgangen hertil  

 navnlig vil være begrænset for så vidt angår myndighedsudøvelse, det vil sige  

 den del af den kommunale forvaltning, der består i at regulere borgernes  

 retsforhold.
 Det var  

 på denne baggrund Indenrigs- og Sundhedsministeriets opfattelse, at  

 Ankenævnet  

 for Handicapkørsel ikke kunne nedsættes som et særligt udvalg med hjemmel i  

 den  

 kommunale styrelseslovs § 17, stk. 4. Ministeriet lagde herved vægt på  

 karakteren af den beslutningskompetence, der var tillagt klagenævnet til at  

 træffe beslutninger vedrørende personers optagelse i  

 handicapkørselsordningen.  

 Ministeriet lagde endvidere vægt på, at der ikke var tale om en midlertidig  

 funktion.
 Det var  

 således efter Indenrigs- og Sundhedsministeriets opfattelse ikke i  

 overensstemmelse med lovgivningen, at en repræsentant for kommuneforeningen i  

 amtet og en repræsentant for handicaporganisationerne deltog i amtskommunens  

 afgørelse af, hvorvidt der på baggrund af anmodninger om genoptagelse var  

 grundlag for at træffe en anden afgørelse i sager, hvori amtskommunen havde  

 meddelt afslag på ansøgninger om optagelse i amtskommunens  

 handicapkørselsordning.
2. Af  

 lov om den lokale og regionale kollektive personbefordring uden for  

 hovedstadsområdet fremgår, at alle amtskommuner skal etablere individuel  

 handicapkørsel for svært bevægelseshæmmede.
Ved svært bevægelseshæmmede  

 forstås  

 ifølge lovens forarbejder kørestolsbrugere og personer, der bruger  

 ganghjælpemidler som krykkestokke, gangbukke og lignende.
 Det var  

 på denne baggrund Indenrigs- og Sundhedsministeriets opfattelse, at en ældre  

 person, der er svært bevægelseshæmmet, var berettiget til at blive optaget i  

 handicapkørselsordningen. Årsagen til, at den pågældende person er svært  

 bevægelseshæmmet, var efter Indenrigs- og Sundhedsministeriets opfattelse i  

 den  

 forbindelse uden betydning.
 3.  

 Amtskommunen havde vejledt borgeren om, at pågældende kunne anke amtskommunes  

 afslag på optagelse i handicapkørselsordningen til Ankenævnet for  

 Handicapkørsel.
 Indenrigs-  

 og Sundhedsministeriet fandt, at denne vejledning kunne give borgeren det  

 indtryk, at pågældende kunne klage over amtskommunens afgørelser til en  

 selvstændig myndighed, og at denne klageadgang var undergivet de  

 retssikkerhedsgarantier, der gælder ved klagebehandling, når der er tale om  

 administrativ rekurs.
Som  

 anført ovenfor under pkt. 1, må adgangen til at indbringe amtskommunens  

 afslag  

 for Ankenævnet for Handicapkørsel anses som en adgang til at anmode  

 amtskommunen om, at amtskommunen i henhold til reglerne om genoptagelse  

 (remonstration) foretager en fornyet vurdering af, hvorvidt der er grundlag  

 for  

 at træffe en anden afgørelse i sagen.
Ministeriet fandt på den baggrund, at  

 amtskommunen ikke havde givet borgeren korrekt vejledning om adgangen til at  

 anmode om genoptagelse af sagen.
(Indenrigs-  

 og Sundhedsministeriets brev af 9. januar 2002 til en advokat - 4. k.kt.  

 j.nr.  

 2000/1220/065-17) Udtalelse om en amtskommunes administration af en  

 handicapkørselsordning, herunder om amtskommunens nedsættelse af et ankenævn.
 I brev af 18. juli 2000 til Folketingets  

 Ombudsmand har De på vegne af Deres klient, klaget over, at X Amtskommune og  

 det af X Amtsråd nedsatte ankenævn for handicapkørsel i X Amt har afslået at  

 optage Deres klient i X Amtskommunes handicapkørselsordning.
I brev af 26. juli 2000 videresendte  

 Folketingets Ombudsmand Deres henvendelse til Indenrigsministeriet (nu  

 Indenrigs- og Sundhedsministeriet) med henblik på, at ministeriet får  

 lejlighed  

 til at udtale sig om sagen, herunder spørgsmålet om den rekursadgang,  

 amtskommunen har etableret.
Folketingets Ombudsmand har anmodet om at modtage  

 underretning om ministeriets svar til Dem.
Indenrigs- og Sundhedsministeriet har nu  

 afsluttet behandlingen af sagen.
Den sene besvarelse af Deres henvendelse  

 beklages.
 Adgangen til at indbringe X Amtskommunes afslag  

 på optagelse i handicapkørselsordningen for et af amtsrådet nedsat organ  

 kaldet  

 Ankenævnet for Handicapkørsel må efter Indenrigs- og Sundhedsministeriets  

 opfattelse anses som en adgang til at anmode X Amtskommune om, at  

 amtskommunen  

 i henhold til reglerne om genoptagelse (remonstration) foretager en fornyet  

 vurdering af, hvorvidt der er grundlag for at træffe en anden afgørelse i  

 sagen.
Det er Indenrigs- og Sundhedsministeriets  

 opfattelse, at Ankenævnet for Handicapkørsel ikke kan nedsættes som et  

 særligt  

 udvalg med hjemmel i den kommunale styrelseslovs § 17, stk. 4. Ministeriet  

 har  

 herved lagt vægt på karakteren af den beslutningskompetence, der er tillagt  

 klagenævnet til at træffe beslutninger vedrørende personers optagelse i  

 handicapkørselsordningen.
Ministeriet har endvidere lagt vægt på, at der ikke  

 er tale om en midlertidig funktion.
 Det er således efter Indenrigs- og  

 Sundhedsministeriets opfattelse ikke i overensstemmelse med lovgivningen, at  

 en  

 repræsentant for kommuneforeningen i amtet og en repræsentant for  

 handicaporganisationerne deltager i amtskommunens afgørelse af, hvorvidt der  

 på  

 baggrund af anmodninger om genoptagelse er grundlag for at træffe en anden  

 afgørelse i sager, hvori amtskommunen har meddelt afslag på ansøgninger om  

 optagelse i amtskommunens handicapkørselsordning.
 Indenrigs- og Sundhedsministeriet har i dag  

 meddelt X Amtsråd ministeriets retsopfattelse og anmodet om at modtage  

 underretning om, hvad der videre sker vedrørende dette spørgsmål.
 Det er Indenrigs- og Sundhedsministeriets  

 opfattelse, at en ældre person, der er svært bevægelseshæmmet, er berettiget  

 til at blive optaget i handicapkørselsordningen. Årsagen til, at den  

 pågældende  

 person er svært bevægelseshæmmet, er efter Indenrigs- og Sundhedsministeriets  

 opfattelse i den forbindelse uden betydning.
 Efter Indenrigs- og Sundhedsministeriets  

 opfattelse fremgår det ihvertfald af de lægeligt bekræftede oplysninger, der  

 forelå forud for X Amtskommunes afgørelser af 7. april og 15. juni 2000, at  

 Deres klient på grund af fysisk handicap var kørestolsbruger og bruger af et  

 ganghjælpemiddel, og at hun på grund af sit fysiske handicap var ude af stand  

 til at benytte almindelige offentlige trafikmidler.
 Indenrigs- og Sundhedsministeriet finder derfor  

 ikke, at X Amtskommune på det foreliggende grundlag  

    

 kunne meddele Deres klient afslag på  

 ansøgning om optagelse i X Amtskommunes handicapkørselsordning.
 Indenrigs- og Sundhedsministeriet har i dag  

 underrettet X Amtsråd om ministeriets retsopfattelse og anmodet om  

 underretning  

 om, hvorvidt dette giver amtskommunen grundlag for en ændret  

 visitationspraksis.
 Indenrigs- og Sundhedsministeriet finder, at X  

 Amtskommunes afgørelser af 26. august 1998 samt 7. april og 15. juni 2000  

 ikke  

 opfylder kravene til begrundelse i forvaltningslovens § 24, stk. 1,1. pkt. og  

 stk. 2. Indenrigs- og Sundhedsministeriet finder endelig ikke, at X  

 Amtskommune  

 har givet Deres klient korrekt vejledning om adgangen til at anmode om  

 genoptagelse af sagen.
 Indenrigs- og Sundhedsministeriet har i dag  

 underrettet X Amtsråd om ministeriets retsopfattelse for så vidt angår disse  

 spørgsmål.
 Her følger en gennemgang af sagens baggrund og  

 en nærmere begrundelse for Indenrigs- og Sundhedsministeriets opfattelse.
 Sagens  

 baggrund:
Den 19. august 1998 ansøgte Deres klient, der  

 dengang var 76 år, om optagelse i X Amtskommunes handicapkørselsordning.
Af  

 ansøgningen fremgik blandt andet, at Deres klient led af slidgigt i knæene,  

 at  

 hun ikke kunne klare indstigning i almindeligt tog og rutebus med  

 ledsagerhjælp, at adgangen til og fra bolig kunne ske i kørestol uden  

 ledsagerhjælp, samt at hendes gangdistance var ganske lille.
Det var i ansøgningen af 19. august 1998  

 endvidere oplyst, at Deres klient anvendte elkørestol/trehjulet elkøretøj, og  

 at hun anvendte gangstativ, gangrollator eller lignende samt stok.
Kommune X,  

 der var Deres klients bopælskommune, havde ved påtegning af 20. august 1998  

 blandt andet oplyst, at der var bevilget hjælpemidler til Deres klient, som  

 kompensation for manglende gangfunktioner, og at det var kommunens vurdering,  

 at hun ikke havde behov for ledsagerhjælp i forbindelse  

    

 med befordring med taxa/liftbus.
 Ansøgningen af 19. august 1998 var vedlagt  

 lægeerklæring af 2. juni 1997 fra X Sygehus, hvoraf bl.a. fremgik, at både  

 højre og venstre hofteled og knæled var ramt af slidgigt, samt  

 statusbedømmelse  

 af 20. juni 1997 fra Deres klients læge, hvoraf bl.a. fremgik, at hun havde  

 svær slidgigt i begge hofter og i begge knæ, samt at hun, selv om hun boede i  

 byen, ikke selv kunne klare at købe ind.
 X Amtskommune meddelte i brev af 26. august 1998  

 Deres klient afslag på ansøgningen om optagelse i X Amtskommunes  

 handicapkørselsordning.
 Af X Amtskommunes afgørelse af 26. august 1998  

 fremgår følgende:
 "X Amt har modtaget Deres ansøgning om  

 optagelse i kørselsordningen for svært bevægelseshæmmede og kan herved  

 meddele  

 Dem, at De ikke er optaget i ordningen.
 Begrundelsen for afslaget er, at X Amt har  

 vurderet, at Deres nedsatte gangfunktion skyldes aldersmæssig svækkelse, som  

 ikke i sig selv berettiger til optagelse i ordningen.
Mener De derimod, at De stadigvæk er berettiget  

 til at deltage i ordningen, kan De anke X Amts afgørelse.
Anken sendes til X  

 Amt,  

    

 Att.: Ankenævnet for  

 handicapkørsel." Den 27. januar 2000 ansøgte Deres klient på ny  

 om optagelse i X Amtskommunes handicapkørselsordning.
Af ansøgningen fremgik  

 blandt andet, at Deres klient var stærkt gangbesværet, at hun brugte kørestol  

 udendørs og rollator indendørs, samt at hendes gangdistance var 5 meter med  

 rollator.
 Kommune X havde ved påtegning af 28. januar 2000  

 blandt andet oplyst, at der var bevilget hjælpemidler til Deres klient, som  

 kompensation for manglende gangfunktioner, og at det var kommunens vurdering,  

 at hun havde behov for ledsagerhjælp i forbindelse med befordring med  

 liftbus.
Af lægeerklæring af 29. marts 2000 fra Deres  

 klients læge fremgik bl.a., at hun der var sket en gradvis forværring af  

 slidgigten i begge knæ og hofter, og at Deres klient nu slet ikke var i stand  

 til at gå, men at hun kunne flytte sig fra seng over i kørestol og herfra  

 over  

 i trehjulet eldrevet køretøj.
Det fremgik endvidere af lægeerklæringen, at  

 Deres klient på grund af den udtalte bevægelsesindskrænkning i knæ og  

 hofteled  

 hverken kunne benytte bus eller tog.
 X Amtskommune meddelte i brev af 7. april 2000  

 på ny Deres klient afslag på optagelse i X Amtskommunes  

 handicapkørselsordning.
 Af X Amtskommunes afgørelse af 7. april 2000  

 fremgår følgende:
 "X Amt har den 31. januar 2000 på ny  

 modtaget ansøgning fra Dem om optagelse i kørselsordningen for svært  

 bevægelseshæmmede og kan herved meddele Dem, at De ikke er optaget i  

 ordningen.
 Erklæringen af 30. marts 2000 fra lægen er  

 indgået i behandlingen af Deres ansøgning.
 Idet der ikke er fremkommet nye afgørende  

 oplysninger i sagen, fastholdes X Amts afgørelse fremsendt til Dem den 26.  

 august 1998. Af afgørelsen fremgår det, at Deres nedsatte gangfunktion  

 skyldes  

 aldersmæssig svækkelse, som ikke i sig selv berettiger til optagelse i  

 ordningen.
Mener De derimod, at De stadigvæk er berettiget  

 til at deltage i ordningen, kan De anke X Amts afgørelse.
Anken sendes til X  

 Amt,  

    

 Att.: Ankenævnet for  

 handicapkørsel." I breve af 1. maj 2000 og senere til X  

 Amtskommune klagede De på vegne af Deres klient  

    

 over X Amtskommunes afgørelse af 7. april 2000. De kritiserede i den  

 forbindelse begrundelsen for afgørelsen, idet De bl.a. henviste til, at det  

 af  

 lægeerklæring af 29. marts 2000 fremgik, at Deres klient er "svært  

 bevægelseshæmmet", idet hun slet ikke kan gå.
 Ankenævnet for Handicapkørsel i X Amt fastholdt  

 den 15. juni 2000 X Amtskommunes afgørelse af 7. april 2000.
 Af Ankenævnet for Handicapkørsel i X Amts  

 afgørelse af 15. juni 2000 fremgår følgende:
 "Ankenævnet for kørselsordning for svært  

 bevægelseshæmmede i X Amt kan herved meddele Dem, at ankenævnet på møde den  

 9.  

 juni 2000 har vedtaget at fastholde afslag på Deres ansøgning om optagelse i  

 kørselsordningen for svært bevægelseshæmmede.
 Deres anke er begrundet med, at De ingen  

 gangfunktion har, og dermed må betegnes som svært bevægelseshæmmet.
Ankenævnet har i sin afgørelse lagt vægt på, at  

 Deres nedsatte gangfunktion skyldes aldersmæssig svækkelse, som ikke i sig  

 selv  

 berettiger til optagelse." Efter modtagelsen af Deres klage anmodede  

 ministeriet X Amtskommune om en udtalelse i sagen.
Indenrigsministeriet  

 anmodede i den forbindelse X Amtskommune om en redegørelse for, hvorvidt  

 adgangen til at indbringe amtskommunens afslag på optagelse i  

 handicapkørselsordningen for det af amtskommunen nedsatte Ankenævnet for  

 Handicapkørsel hviler på reglerne om genoptagelse (remonstration), eller om  

 der  

 er tale om en adgang til at klage til en anden forvaltningsmyndighed  

 (rekurs).
 X Amtskommune har i brev af 21. august 2000  

 bl.a. anført følgende:
"... X Amt [har] i samarbejde med  

 repræsentanter for De samvirkende Invalideorganisationer i X Amt (DSI)  

 udarbejdet en plan for handicapkørslen.
Af planen fremgår hvilke krav en  

 ansøger skal opfylde før vedkommende kan optages i ordningen.
Endvidere er  

 der  

 formuleret en række forhold eller tilstande, som ikke i sig selv berettiger  

 til  

 optagelse i kørselsordningen.
De nærmere visitationsregler og reglerne for  

 kørselsordningen i øvrigt fremgår af vedlagte visitationsvejledning og  

 brugervejledning.
 ...
Såfremt ansøgningen resulterer i et afslag, har  

 ansøgeren mulighed for at indbringe sagen for Ankenævnet for Handicapkørsel i  

 X  

 Amt.
Denne klagemulighed er ikke påkrævet ifølge lovgivningen, men er nedsat  

 på  

 eget initiativ af amtsrådet.
Ankenævnet består således af 3 medlemmer; én  

 repræsentant fra handicaporganisationerne, én repræsentant udpeget af  

 kommuneforeningen og én repræsentant fra amtsrådet, ... Ankenævnet har en  

 mødefrekvens ca. hvert kvartal til afgørelse af ankesagerne." Af X Amtskommunes "Visitationsvejledning  

 for individuel handicapkørsel" fremgår bl.a.. følgende:
"Brugergruppen Ordningen henvender sig til svært bevægelseshæmmede,  

 hvorved der forstås kørestolsbrugere og personer, der bruger ganghjælpemiddel  

 såsom gangbukke, krykstokke og lignende.
 Kriterier:
 ...
 ·  

 	  

    

 ansøgeren skal på grund af sit fysiske  

 handicap være varigt afskåret fra at kunne bruge den offentlige kollektive  

 trafik.
Vejledning I bedømmelsen af, om ansøgeren er berettiget til  

 deltagelse i ordningen, skal der tages udgangspunkt i en helhedsvurdering af  

 ansøgerens reelle evne til at kunne benytte kollektiv trafik.  

 Helhedsvurderingen skal foretages på baggrund af de beskrevne og eventuelt  

 dokumenterede handicap i ansøgningsskemaet.
 Kriterierne for deltagelse i ordningen er i det  

 følgende nøjere beskrevet, med det formål at opnå en ensartet  

 visitationspraksis i amtet.
Varighedskriteriet Varighedskriteriet anses for opfyldt, når  

 ansøgeren i en periode på minimum 12 måneder på grund af sit fysiske handicap  

 ikke kan benytte den kollektive trafik.
Kriterier  

 for benyttelse af hjælpemidler Benyttelse af kørestol eller ganghjælpemiddel,  

 der vurderes at have en varighed på over et år, er indicerende for  

 deltagelse,  

 såfremt der er bevilget hjælpemiddel til ansøgeren, der kompenserer for  

 manglende gangfunktion.
 ...
 Forhold  

 og tilstande som ikke er indikation for deltagelse.
 Følgende er eksempler på lidelser og fysiske  

 tilstande, der ikke i sig selv er indicerende for deltagelse:
·  

 	  

    

 transportproblemer fra hjem til  

 busstoppested.
Kan ikke cykle, gå så langt, tåle kulde etc.
 ·  

 	  

    

 ...
 ·  

 	  

    

 almindelig aldersbetingede svækkelser, som  

 nedsat hørelse, syn, gangbesvær m.v.
...." De har modtaget kopi af udtalelsen samt  

 medfølgende bilag.
I brev af 31. januar 2001 er De fremkommet med  

 yderligere bemærkninger til ministeriet i sagen.
De har i den forbindelse  

 blandt andet oplyst, at Deres klient, Deres klient, er afgået ved døden, men  

 at  

 Deres klients arvinger har bedt om, at sagen føres til ende.
 I brev af 17. september 2001 har ministeriet  

 anmodet Trafikministeriet om en udtalelse om, hvorvidt det er lovligt i  

 medfør  

 af lov om den lokale og regionale kollektive personbefordring uden for  

 hovedstadsområdet at udelukke personer fra optagelse i  

 handicapkørselsordningen  

 med den begrundelse, at nedsat gangfunktion - der f.eks. skyldes slidgigt -  

 skyldes aldersmæssig svækkelse.
 Trafikministeriet har i brev af 25. oktober 2001  

 bl.a. udtalt følgende:
 "De individuelle kørselsordninger for svært  

 bevægelseshæmmede blev introduceret ved en lovændring i 1995. Formålet med  

 kørselsordningerne er at give transportmulighed til mennesker, der er  

 udelukket  

 fra at bruge almindelige transportmidler på grund af fysiske handicaps.  

 Ordningen omfatter personer, der ikke ville kunne benytte almindelige  

 rutebusser, selvom disse er handicapvenligt indrettede.
Ved svært bevægelseshæmmede forstås  

 kørestolsbrugere og personer, der bruger ganghjælpemidler som krykkestokke og  

 gangbukke m.v.
Personer med orienteringshandicap (f.eks. svagtseende) er  

 således ikke omfattet af ordningerne.
Der er ikke i lovteksten nævnt  

 yderligere  

 begrænsninger i forhold til gruppen af svært bevægelseshæmmede, ligesom der  

 ikke er givet amtskommunerne/trafikselskaberne nogen beføjelser på dette  

 punkt.  

 Ordningen må derfor omfatte alle personer, der kan henføres til denne gruppe  

 uanset årsagen til handicappets opståen.
Det er således Trafikministeriets opfattelse, at  

 X Amtskommune ikke har hjemmel til at afvise en svært bevægelseshæmmet person  

 med den begrundelse, at handicappet skyldes aldersmæssig svækkelse.
Det skal  

 dog præciseres, at aldersmæssig svækkelse ikke giver automatisk adgang til de  

 individuelle kørselsordninger, da der som ovenfor nævnt skal være tale om en  

 tilstand, der udelukker anvendelse af almindelige transportmidler.
Hvis den pågældende kvinde er omfattet af  

 definitionen af "svært bevægelseshæmmet", er der således ikke tvivl  

 om, at betingelserne for optagelsen i en kørselsordning er opfyldt." Indenrigs-  

 og Sundhedsministeriets udtalelse:
 Indenrigs- og Sundhedsministeriet fører tilsyn  

 med, at amtskommunerne overholder lovgivningen, herunder offentligretlige  

 retsgrundsætninger, jf. § 61 i lov om kommunernes styrelse (lovbekendtgørelse  

 nr. 629 af 29. juni 2001).
 Indenrigs- og Sundhedsministeriet kan ikke tage  

 stilling til, om amtskommunernes sagsbehandling er rimelig eller  

 hensigtsmæssig, eller til spørgsmål vedrørende skønsudøvelse, så længe  

 skønnet  

 udøves inden for de rammer, der er fastsat i lovgivningen.
 Sagen giver Indenrigs- og Sundhedsministeriet  

 anledning til at udtale sig om følgende spørgsmål:
 Hvorvidt det er i overensstemmelse med  

 lovgivningen, at X Amtskommune lader klager over afslag på ansøgning om  

 optagelse i amtskommunens handicapkørselsordning behandle af det af  

 amtskommunen nedsatte ankenævn for handicapkørsel.
 Hvorvidt det er i overensstemmelse med  

 lovgivningen, at X Amtskommune meddelte Deres klient afslag på optagelse i  

 amtskommunens handicapkørselsordning med den anførte begrundelse og, hvorvidt  

 den anførte begrundelse er i overensstemmelse med forvaltningslovens krav om  

 begrundelse af afgørelser.
 Hvorvidt X Amtskommune i forbindelse med  

 afslag på ansøgninger om optagelse i amtskommunens handicapkørselsordning har  

 givet korrekt vejledning om adgangen til at anmode amtskommunen om at  

 genoptage  

 sagen.
 Ad 1) Hvorvidt det er i overensstemmelse med  

 lovgivningen, at X Amtskommune lader klager over afslag på ansøgning om  

 optagelse i amtskommunens handicapkørselsordning behandle af det af  

 amtskommunen nedsatte ankenævn for handicapkørsel.
 Det antages, at der kræves lovhjemmel, for at  

 kommunale afgørelser kan påklages til anden administrativ myndighed  

 (administrativ rekurs).
 Der henvises til Jens Garde m.fl.,  

 Forvaltningsret, Almindelige emner, 1997, side 249, Bent Christensen,  

 Forvaltningsret, Prøvelse, 1994, side 242 og betænkning nr. 1395/2000 om  

 statens tilsyn med kommunerne, side 35.
 I henhold til § 1, stk. 2, i lov om den lokale  

 og regionale kollektive personbefordring uden for hovedstadsområdet  

 (lovbekendtgørelse nr. 493 af 16. juni 1995 som senest ændret ved lov nr.  

 1317  

 af 20. december 2000) påhviler det hvert amtsråd uden for hovedstadsområdet  

 at  

 etablere individuel handicapkørsel for svært bevægelseshæmmede.
 I henhold til § 2, stk. 5, i lov om den lokale  

 og regionale kollektive personbefordring uden for hovedstadsområdet  

 udarbejder  

 hvert amtsråd uden for hovedstadsområdet en særskilt plan for den  

 individuelle  

 handicapkørsel, jf. § 1, stk. 2. Udarbejdelsen af planen skal ske i  

 samarbejde  

 med handicaporganisationerne.
I § 7, stk. 2, i lov om den lokale og regionale  

 kollektive personbefordring uden for hovedstadsområdet er der indført adgang  

 til at indbringe uoverensstemmelser mellem amtsrådet og  

 handicaporganisationerne om planlægningen af den individuelle handicapkørsel  

 efter lovens § 2, stk. 5, for trafikministeren til afgørelse.
Loven  

 indeholder  

 derimod ikke bestemmelser, der giver adgang til at påklage amtskommunens  

 konkrete afgørelser vedrørende optagelse i den individuelle handicapkørsel  

 til  

 Trafikministeriet eller andre myndigheder.
 Lov om den lokale og regionale kollektive  

 personbefordring uden for hovedstadsområdet indeholder således ikke hjemmel  

 til  

 at etablere rekurs af amtskommunens konkrete afgørelser vedrørende optagelse  

 i  

 den individuelle handicapkørsel til et af amtsrådet nedsat selvstændigt  

 ankenævn, hvis medlemmer bl.a. består af repræsentanter for  

 handicaporganisationer eller en kommuneforening.
 Adgangen til at indbringe X Amtskommunes afslag  

 på optagelse i handicapkørselsordningen for det af amtsrådet nedsatte  

 Ankenævnet for Handicapkørsel må efter Indenrigs- og Sundhedsministeriets  

 opfattelse således anses som en adgang til at anmode X Amtskommune om, at  

 amtskommunen i henhold til reglerne om genoptagelse (remonstration) foretager  

 en fornyet vurdering af, hvorvidt der er grundlag for at træffe en anden  

 afgørelse i sagen.
 Herefter er spørgsmålet, hvorvidt X Amtskommune  

 lovligt kan lade en repræsentant for kommuneforeningen i amtet og en  

 repræsentant for handicaporganisationerne deltage i amtskommunens afgørelse  

 af,  

 hvorvidt der på baggrund af anmodninger om genoptagelse er grundlag for at  

 træffe en anden afgørelse i sager, hvori amtskommunen har meddelt afslag på  

 ansøgninger  

 om optagelse i amtskommunens handicapkørselsordning.
 Det fremgår af § 2, stk. 1, i lov om kommunernes  

 styrelse, at kommunernes anliggender styres af kommunalbestyrelsen.
 Det er herved fastslået, at kommunalbestyrelsen  

 er kommunens øverste myndighed, og at kommunalbestyrelsen har det overordnede  

 ansvar for hele den kommunale virksomhed.
 En fravigelse af det almindelige kommunale  

 styrelses- og beslutningssystem ved, at kommunale opgaver henlægges til  

 særlige  

 nævn, råd eller lignende eller til enkeltpersoner, kræver udtrykkelig  

 lovhjemmel, idet der hermed sker et brud på princippet om kommunalbestyrelsen  

 som øverste ansvarlige organ.
 Den kommunale styrelseslovs § 17, stk. 4, har  

 følgende ordlyd:
"Stk. 4. I øvrigt kan kommunalbestyrelsen  

 nedsætte særlige udvalg til varetagelse af bestemte hverv eller til udførelse  

 af forberedende eller rådgivende funktioner for kommunalbestyrelsen,  

 økonomiudvalget eller de stående udvalg.
Kommunalbestyrelsen bestemmer de  

 særlige udvalgs sammensætning og fastsætter regler for deres  

 virksomhed." Det antages, at kommunalbestyrelsen ikke ved  

 nedsættelsen af et særligt udvalg kan indskrænke den kompetence, der ifølge  

 styrelsesloven og styrelsesvedtægten er henlagt til økonomiudvalget eller et  

 stående udvalg.
Der kan således ikke i forbindelse med nedsættelsen af et  

 særligt udvalg gøres indgreb i økonomiudvalgets eller det stående udvalgs  

 beføjelser til at varetage den umiddelbare forvaltning af udvalgets  

 sagsområde.  

 Særlige udvalg skal derfor som udgangspunkt nedsættes under det udvalg, som  

 er  

 ansvarligt for den umiddelbare forvaltning af det pågældende område.
 Der henvises herved til den kommenterede  

 kommunale styrelseslov, 2000, side 92, Erik Harder, Dansk Kommunalforvaltning  

 I, 1988, side 283 f., og Preben Espersen, Delegation i kommunestyret, 1995,  

 side 84 f.
 Af bemærkningerne til lov nr. 629 af 23.  

 december 1980, hvorved 2. pkt. blev indføjet i styrelseslovens § 17, stk. 4,  

 fremgår bl.a. følgende:
"Med hensyn til udvalgenes virksomhed  

 gælder, at de stort set har været tænkt som sagsforberedende eller rådgivende  

 organer.
Dog er der en hjemmel til at henlægge varetagelsen af bestemte hverv  

 til særlige udvalg, og sigtet hermed har især været en varetagelse af sådanne  

 midlertidige funktioner som ovenfor nævnt.
Der er ikke med den her foreslåede  

 tilføjelse til bestemmelsen ønsket nogen ændring i denne adgang til at  

 henlægge  

 varetagelsen af bestemte, midlertidige hverv, herunder tillige en begrænset,  

 midlertidig beslutningsret, til særlige udvalg." Under forudsætning af, at der ikke gøres  

 indskrænkninger i økonomiudvalgets eller de stående udvalgs kompetence  

 antages  

 det således, at der i bestemmelsen i styrelseslovens § 17, stk. 4, er hjemmel  

 til at nedsætte særlige udvalg under økonomiudvalget eller et stående udvalg,  

 som tillægges beslutningsret inden for et bestemt, nærmere afgrænset område  

 ("varetagelse af bestemte hverv").
Det er således antaget, at særlige udvalg kan  

 tillægges afgrænsede administrative funktioner under økonomiudvalget eller et  

 stående udvalg under den forudsætning, at der fastlægges de fornødne  

 retningslinier for administrationen og tilrettelægges den fornødne kontrol  

 med  

 udøvelsen af de hermed overladte funktioner.
Derimod kan der ikke tillægges  

 et  

 særligt udvalg almindelige administrerende funktioner.
 Der henvises herved til den kommenterede  

 kommunale styrelseslov, 2000, side 92 f., og Preben Espersen, Delegation i  

 kommunestyret, 1995, side 84 f.
 Det er bl.a. under henvisning til de ovenfor  

 citerede bemærkninger Indenrigs- og Sundhedsministeriets opfattelse, at  

 adgangen til at tillægge et særligt udvalg en beslutningskompetence er  

 særdeles  

 begrænset, og at adgangen hertil er yderligere begrænset, såfremt  

 beslutningskompetencen ikke er af midlertidig karakter.
 Det er endvidere Indenrigs- og  

 Sundhedsministeriets opfattelse, at adgangen hertil navnlig vil være  

 begrænset  

 for så vidt angår myndighedsudøvelse, det vil sige den del af den kommunale  

 forvaltning, der består i at regulere borgernes retsforhold.
 Det er på denne baggrund Indenrigs- og  

 Sundhedsministeriets opfattelse, at Ankenævnet for Handicapkørsel i  

 Ringkøbing  

 Amt ikke kan nedsættes som et særligt udvalg med hjemmel i den kommunale  

 styrelseslovs § 17, stk. 4. Ministeriet har herved lagt vægt på karakteren af  

 den beslutningskompetence, der er tillagt klagenævnet til at træffe  

 beslutninger vedrørende personers optagelse i handicapkørselsordningen.  

 Ministeriet har endvidere lagt vægt på, at der ikke er tale om en midlertidig  

 funktion.
 Det er således efter Indenrigs- og  

 Sundhedsministeriets opfattelse ikke i overensstemmelse med lovgivningen, at  

 en  

 repræsentant for kommuneforeningen i amtet og en repræsentant for  

 handicaporganisationerne deltager i amtskommunens afgørelse af, hvorvidt der  

 på  

 baggrund af anmodninger om genoptagelse er grundlag for at træffe en anden  

 afgørelse i sager, hvori amtskommunen har meddelt afslag på ansøgninger om  

 optagelse i amtskommunens handicapkørselsordning.
 Indenrigs- og Sundhedsministeriet har i dag  

 meddelt X Amtsråd ministeriets retsopfattelse og anmodet om at modtage  

 underretning om, hvad der videre sker vedrørende dette spørgsmål.
 Ad 2) Hvorvidt det er i overensstemmelse med  

 lovgivningen, at X Amtskommune meddelte Deres klient afslag på optagelse i  

 amtskommunens handicapkørselsordning med den anførte begrundelse og, hvorvidt  

 den anførte begrundelse er i overensstemmelse med forvaltningslovens krav om  

 begrundelse af afgørelser.
 § 1, stk. 2, og § 2, stk. 5, samt § 7,  

 stk. 2, i lov om den lokale og regionale kollektive personbefordring uden for  

 hovedstadsområdet er sålydende:
 "§  

 1.
 Stk.  

 2.  

  

    

 Det  

 påhviler hvert amtsråd uden for hovedstadsområdet at etablere individuel  

 handicapkørsel for svært  

    

 bevægelseshæmmede, som rækker ud over transport til behandling, terapi  

 og lignende.
 §  

 2.
 Stk.  

 5.  

  

    

 Hvert  

 amtsråd uden for hovedstadsområdet udarbejder i samarbejde med  

 handicaporganisationerne en plan for den individuelle handicapkørsel for  

 svært  

 bevægelseshæmmede, jf. § 1, stk. 2.
 §  

 7.
Stk.  

 2.  

  

 Uoverensstemmelser om planlægningen efter § 2,  

 stk. 5, kan indbringes for trafikministeren til afgørelse." Følgende fremgår af de almindelige bemærkninger  

 til forslaget til lov nr. 292 af 29. april 1992, hvorved § 1, stk. 2, § 2,  

 stk.  

 5, samt § 7, stk. 2, blev indsat i lov om den lokale og regionale kollektive  

 personbefordring uden for hovedstadsområdet (jf.
Folketingstidende 1991-1992,  

 tillæg A, spalte 795 ff.):
"Den 7. maj 1991 vedtog Folketinget en  

 beslutning om kørselsordninger for svært bevægelseshæmmede.
Formålet med  

 folketingsbeslutningen er at ligestille de svært bevægelseshæmmede brugere i  

 samfundet med borgere uden fysiske handicap for så vidt angår  

 transportmuligheder.
Ifølge beslutningen skal alle amtskommunale  

 trafikselskaber senest den 1. maj 1992 have etableret individuel  

 handicapkørsel  

 for svært bevægelseshæmmede, som rækker ud over transport til behandling,  

 terapi og lignende.
 Der er i bemærkningerne til beslutningsforslaget  

 henvist til, at kun Hovedstadsområdets Trafikselskab (HT), Vestsjællands og  

 Storstrøms Amter samt enkelte kommuner har etableret kørselsordninger for  

 handicappede.
Det er endvidere oplyst i bemærkningerne til  

 forslaget, at personer, som er væsentligt bevægelseshæmmede, er i en yderst  

 vanskelig situation, når det gælder almindelig samkvem med familie, venner,  

 omgangskreds m.v. og at enhver teknisk mulighed må udnyttes for at gøre  

 adgangen til »samfærdsel« med andre så lig den, mennesker med fuld førlighed  

 har.
For en mindre gruppe af bevægelseshæmmede kan dette problem ikke løses,  

 selv om de busser, der benyttes til rutekørsel bliver handicapvenlige.
Det  

 drejer sig således om transportmulighed for mennesker, der ikke kan komme fra  

 egen bolig til offentligt transportmiddel.
Omkring 50.000 borgere er  

 ifølge  

    

 beslutningsforslaget totalt  

 udelukket fra at benytte almindelige transportmidler på grund af fysisk  

 handicap.
 ...
 Det er i forslaget til folketingsbeslutning  

 forudsat, at nedenstående krav til kørselsordningerne opfyldes:
 ...
Ordningen skal tilrettelægges i  

 samarbejde med handicaporganisationerne, således at de bedste principper kan  

 danne grundlag for den fremtidige model.
Brugernes erfaringer skal indgå i  

 forhandlingerne.
 ...
Nærværende lovforslag fremsættes med henblik på  

 opfyldelse af folketingsbeslutning af 7. maj 1991 om kørselsordninger for  

 svært  

 bevægelseshæmmede uden for HT-området.
Tilsvarende lovforslag fremsættes  

 med  

    

 henblik på opfyldelse af  

 beslutningen i HT-området (forslag til lov om ændring af lov om  

 hovedstadsområdets kollektive persontrafik)." Følgende fremgår af bemærkningerne til  

 bestemmelsen i § 1, stk. 2, (jf.
Folketingstidende 1991-1992, tillæg A,  

 spalte  

 798):
"De eksisterende kørselsordninger omfatter  

 personer, der på grund af fysiske handicap er afskåret fra at benytte  

 offentlige trafikmidler.
Handicapkørslen udføres i alle tilfælde af private  

 vognmænd som entreprenører for trafikselskaberne.
Der anvendes både  

 almindelige  

 hyrevogne og liftbusser efter den handicappedes behov.
Ved lovændringen gøres det obligatorisk at  

 etablere særlige kørselsordninger for svært bevægelseshæmmede, der også  

 omfatter plejehjemsbeboere." Endvidere fremgår følgende af betænkning afgivet  

 af Folketingets Trafikudvalg den 1. april 1992 (jf.
Folketingstidende  

 1991-1992, tillæg B, spalte 900 f.):
"Ved svært bevægelseshæmmede forstås  

 kørestolsbrugere og personer, der bruger ganghjælpemidler som krykkestokke,  

 gangbukke og lignende." I bilag 1 til betænkningen er gengivet to af  

 trafikudvalgets spørgsmål til trafikministeren og dennes svar herpå.
Af  

 trafikministerens svar på spørgsmål 15 fremgår bl.a. følgende:
"Brugergruppen er i lovforslaget anslået  

 til at omfatte 50.000 personer.
Det svarer til 6 % af ældre over 65 år." X Amtskommune har i amtskommunens afgørelser af  

 26. august 1998, 7. april og 15. juni 2000 anført, at amtskommunens afslag på  

 at optage Deres klient i handicapkørselsordningen er begrundet i, at Deres  

 klients nedsatte gangfunktion skyldes aldersmæssig svækkelse, hvilket ikke i  

 sig selv berettiger til optagelse i handicapkørselsordningen.  

    

 Det fremgår endvidere af amtskommunens  

 visitationsvejledning for individuel handicapkørsel, at almindelig  

 aldersbetingede svækkelser, som f.eks. gangbesvær, ikke i sig selv er  

 indicerende for deltagelse i handicapkørselsordningen.
 Indenrigs- og Sundhedsministeriet er - på  

 baggrund af ordlyden af § 1, stk. 2, i lov om den lokale og regionale  

 kollektive personbefordring uden for hovedstadsområdet samt de ovenfor  

 gengivne  

 bemærkninger hertil - enigt med amtskommunen i, at alderssvækkelse ikke i sig  

 selv gør en person berettiget til at blive optaget i  

 handicapkørselsordningen.
Som anført af Trafikministeriets udtalelse af  

 25. oktober 2001 er det afgørende for, om en person er berettiget til at  

 blive  

 optaget i ordningen, om den pågældende er svært bevægelseshæmmet og derfor  

 ikke  

 kan benytte almindelige offentlige transportmidler.
Ved svært  

 bevægelseshæmmet  

 forstås ifølge bemærkningerne kørestolsbrugere og personer, der bruger  

 ganghjælpemidler som krykkestokke, gangbukke og lignende.
 Det er på denne baggrund Indenrigs- og  

 Sundhedsministeriets opfattelse, at en ældre person, der er svært  

 bevægelseshæmmet, er berettiget til at blive optaget i  

 handicapkørselordningen.  

 Årsagen til, at den pågældende person er svært bevægelseshæmmet, er efter  

 Indenrigs- og Sundhedsministeriets opfattelse i den forbindelse uden  

 betydning.
 Efter Indenrigs- og Sundhedsministeriets  

 opfattelse fremgår det ihvertfald af de lægeligt bekræftede oplysninger, der  

 forelå forud for X Amtskommunes afgørelser af 7. april og 15. juni 2000, at  

 Deres klient på grund af fysisk handicap var kørestolsbruger og bruger af et  

 ganghjælpemiddel,  

 og at hun på grund af sit fysiske handicap var ude af stand til at benytte  

 almindelige offentlige trafikmidler.
 Indenrigs- og Sundhedsministeriet finder derfor  

 ikke, at X Amtskommune på det foreliggende grundlag  

    

 kunne meddele Deres klient afslag på  

 ansøgning om optagelse i X Amtskommunes handicapkørselsordning.
 Indenrigs- og Sundhedsministeriet har i dag  

 underrettet X Amtsråd om ministeriets retsopfattelse og anmodet om  

 underretning  

 om, hvorvidt dette giver amtskommunen grundlag for en ændret  

 visitationspraksis.
 Forvaltningslovens § 22 og 24 er  

 sålydende:
 "§ 22. En afgørelse skal, når den meddeles  

 skriftligt, være ledsaget af en begrundelse, medmindre afgørelsen fuldt ud  

 giver den pågældende part medhold.
§ 24. En begrundelse for en afgørelse skal  

 indeholde en henvisning til de retsregler, i henhold til hvilke afgørelsen er  

 truffet.
I det omfang, afgørelsen efter disse regler beror på et  

 administrativt  

 skøn, skal begrundelsen tillige angive de hovedhensyn, der har været  

 bestemmende for skønsudøvelsen.
 Stk. 2. Begrundelsen skal endvidere om fornødent  

 indeholde en kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for afgørelsen.
Stk. 3. Begrundelsens indhold kan begrænses, i  

 det omfang partens interesse i at kunne benytte kendskab til denne til  

 varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, jf. §  

 15." Af bemærkningerne til bestemmelsen i  

 forvaltningslovens § 24 fremgår bl.a. følgende (jf.
Folketingstidende  

 1985-1986, tillæg A, spalte 163):
"En begrundelse skal fremtræde som en  

 forklaring på, hvorfor afgørelsen har fået det pågældende indhold.
Det er  

 ikke  

 muligt at foretage en præcis beskrivelse af, hvor udførligt en myndighed bør  

 udforme  

    

 den begrundelse, der meddeles  

 for en truffet afgørelse.
Besvarelsen heraf må bl.a. bero på, hvor aktivt den  

 pågældende part har medvirket i den forudgående sagsbehandling og på sagens  

 karakter.... Bestemmelserne indskrænker sig derfor til at angive, hvilke  

 elementer der skal indgå i en meddelt begrundelse." En afgørelse, der meddeles skriftligt, og som  

 ikke giver parten fuldt ud medhold, skal således i begrundelsen indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang afgørelsen beror på et skøn, skal begrundelsen tillige indeholde en  

 angivelse af de hovedhensyn bag det udøvede skøn, der har været bestemmende  

 for  

 skønsudøvelsen.
Begrundelsen skal endvidere om fornødent indeholde en kort  

 redegørelse for de faktiske omstændigheder, som er tillagt væsentlig  

 betydning  

 for afgørelsen.
 Vurderingen af, i hvilket omfang der i en  

 konkret sag bør redegøres for myndighedens opfattelse af sagens faktum, må  

 bl.a. afhænge af, om dette er omtvistet eller uklart, eller af hvorvidt  

 parten  

 må antages i forvejen at være bekendt med de oplysninger, der er lagt til  

 grund  

 for afgørelsen, f.eks. gennem partshøring eller aktindsigt.
 Hvis sagens faktiske omstændigheder er omtvistede,  

 er det ikke tilstrækkeligt at anføre sagens faktiske omstændigheder i en  

 redegørelse for sagens indhold og forløb, men myndigheden må redegøre nærmere  

 for, hvilke af de pågældende oplysninger, der er tillagt betydning ved  

 afgørelsen.
 Hvis myndigheden ved sin afgørelse tilsidesætter  

 sagkyndige udtalelser eller støtter sin afgørelse på bestemte af flere  

 modstridende udtalelser, bør det i almindelighed angives, på hvilket grundlag  

 den sagkyndige erklæring er tilsidesat, eller hvilke sagkyndige erklæringer,  

 der er lagt til grund for afgørelsen.
 Der henvises til John Vogter, den kommenterede  

 forvaltningslov, 1999, side 430 f.
 X Amtskommunes afgørelser af 26. august 1998  

 samt 7. april og 15. juni 2000 indeholder ikke en henvisning til bestemmelsen  

 i  

 § 1, stk. 2, i lov om den lokale og regionale kollektive personbefordring  

 uden  

 for hovedstadsområdet, i henhold til hvilken afgørelserne er truffet.
 Endvidere indeholder X Amtskommunes afgørelser  

 af 26. august 1998 samt 7. april og 15. juni 2000 ikke en redegørelse for  

 amtskommunens opfattelse af de faktiske forhold omkring Deres klient  

 helbredsforhold, som amtskommunen har lagt vægt på, på trods af, at de  

 lægeligt  

 bekræftede oplysninger om, at Deres klient var stærkt bevægelseshæmmet, ikke  

 førte til, at Deres klient blev optaget i handicapkørelsesordningen.
 Indenrigs- og Sundhedsministeriet finder  

 således, at X Amtskommunes afgørelser af 26. august 1998 samt 7. april og 15.  

 juni 2000 ikke opfylder kravene til begrundelse i forvaltningslovens § 24,  

 stk.  

 1, 1. pkt. og stk. 2.
 Indenrigs- og Sundhedsministeriet har i dag  

 underrettet X Amtsråd om ministeriets retsopfattelse for så vidt angår dette  

 spørgsmål.
 Ad 3) Hvorvidt X Amtskommune i forbindelse med  

 afslag på ansøgninger om optagelse i amtskommunens handicapkørselsordning har  

 givet korrekt vejledning om adgangen til at anmode amtskommunen om at  

 genoptage  

 sagen.
 § 7, stk. 1, i forvaltningsloven (lov nr. 571 af  

 19. december 1985 som ændret ved lov nr. 347 af 6. juni 1991) er sålydende:
"§  

 7.  

  

    

 En  

 forvaltningsmyndighed skal i fornødent omfang yde vejledning og bistand til  

 personer, der retter henvendelse om spørgsmål inden for myndighedens  

 sagsområde." Den vejledning, som en myndighed giver, skal  

 naturligvis være juridisk korrekt og så omfattende, at det konkrete  

 informationsbehov imødekommes på en rimelig måde.
 Der henvises til John Vogter, den kommenterede  

 forvaltningslov, 1999, side 213 f., Hans Gammeltoft-Hansen m.fl.,  

 Forvaltningsret, 1994 side 262 og Jens Garde, Forvaltningsret,  

 Sagsbehandling,  

 1995, side 118.
 X Amtskommune har i amtskommunens afgørelser af  

 26. august 1998 og 7. april 2000 vejledt Deres klient om, at hun kunne anke  

 amtskommunens afslag på optagelse i handicapkørselsordningen til Ankenævnet  

 for  

 Handicapkørsel i X Amt.
 Indenrigs- og Sundhedsministeriet finder, at  

 denne vejledning kunne give Deres klient det indtryk, at hun kunne klage over  

 amtskommunens afgørelser til en selvstændig myndighed, og at denne  

 klageadgang  

 var undergivet de retssikkerhedsgarantier, der gælder ved klagebehandling,  

 når  

 der er tale om administrativ rekurs.
 Som anført ovenfor under pkt. 1, må adgangen til  

 at indbringe X Amtskommunes afslag for Ankenævnet for Handicapkørsel anses  

 som  

 en adgang til at anmode X Amtskommune om, at amtskommunen i henhold til  

 reglerne om genoptagelse (remonstration) foretager en fornyet vurdering af,  

 hvorvidt der er grundlag for at træffe en anden afgørelse i sagen.
 Indenrigs- og Sundhedsministeriet finder på den  

 baggrund, at X Amtskommune ikke har givet Deres klient korrekt vejledning om  

 adgangen til at anmode om genoptagelse af sagen.
 Indenrigs- og Sundhedsministeriet har i dag  

 underrettet X Amtsråd om ministeriets retsopfattelse for så vidt angår dette  

 spørgsmål.
 Kopi af dette brev er i dag sendt til X Amtsråd,  

 Trafikministeriet og Folketingets Ombudsmand.
