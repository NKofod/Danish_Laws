Resumé  



  

 En virksomhed overvejede at eksportere et affaldsprodukt der var omfattet af  

 EUs forordning om overførsel af affald.
Virksomheden bad Miljøstyrelsen  

 om  

 vejledning i forbindelse med udfyldelse af et anmeldelsesskema til  

 modtagerlandet.
Miljøstyrelsen oplyste bl.a. at danske grænseværdier skulle  

 overholdes selv om affaldet blev eksporteret.
Virksomheden bad herefter  

 Miljøstyrelsen oplyse lovhjemlen for dette krav, og styrelsen svarede efter  

 6½  

 måned.  

  

 Ombudsmanden mente at Miljøstyrelsens sene svar var meget kritisabelt, og  

 udtalte at Miljøstyrelsens vejledning var for kortfattet og utilstrækkelig.  

 Vejledningen var også mangelfuld fordi Miljøstyrelsen havde undladt at  

 informere virksomheden om oplysninger som styrelsen havde indhentet fra det  

 potentielle modtagerland, og om at styrelsen på et tidspunkt havde ændret  

 retsopfattelse med hensyn til fortolkning af forordningen om overførsel af  

 affald.  

  

 En begæring om aktindsigt som var omfattet af lov om aktindsigt i  

 miljøoplysninger, besvarede Miljøstyrelsen efter 1 år og 7 måneder.
Dette  

 mente  

 ombudsmanden var særdeles kritisabelt. (J.nr. 2001-1403-113).
Vejledning i forbindelse med eksport af affald En virksomhed, A, havde siden  

 begyndelsen af 1990erne modtaget slam fra kommunale spildevandsanlæg og  

 bearbejdet det til slampiller som bl.a. kan anvendes til brændsel eller som  

 gødning.
På grund af visse grænseværdier i slambekendtgørelsen kunne  

 slampillerne  

 ikke anvendes som jordforbedringsmiddel i Danmark, og på grund af ændringer i  

 lov om affaldsafgift var det ikke længere rentabelt for virksomheden at sælge  

 pillerne til forbrænding.
A havde derfor søgt at eksportere slampillerne.
I juli 2000 fik A mulighed  

 for at indgå kontrakt med et tysk selskab som ville aftage 3.000 tons  

 slampiller til kompostering.
På den baggrund rettede A i brev af 1. august  

 2000  

 henvendelse til Miljøstyrelsen med følgende forespørgsel:
 Før vi sender  

 anmeldelsesformularen til Tysklands kompetente myndighed, vil jeg gerne høre  

 fra Dem, om vedlagte anmeldelsesformular er rigtigt udfyldt og om kontrakten,  

 som vi selv har oversat til engelsk, kan bruges.
Vil De venligst telefonere  

 Deres kommentar til mig. Miljøstyrelsen svarede Dem i  

 brev af 3. august 2000. Styrelsen anførte følgende:
 Miljøstyrelsen har modtaget  

 Deres anmeldelse og har følgende bemærkninger:
De bedes venligst sende os  

 nogle analyser på de pågældende slambrændselspiller.
Ved udspredning på jord  

 skal grænseværdierne i den danske slambekendtgørelse være overholdt også  

 selvom  

 affaldet eksporteres.
Har (K) Kommune anvist  

 affaldet til eksport til Tyskland? De bedes oplyse, hvem der er  

 slutmodtagere (lokaliteterne hvor komposten skal spredes) det vil sige navne,  

 adresser i Tyskland.
Hvad angår kontrakten skal  

 udløbstiden stemme overens med tilladelsens udløbstid.
Formuleringen der skal  

 bruges er angivet i vedlagte udkast til kontrakt. Miljøstyrelsen bad samtidig A  

 om at indbetale et gebyr på 2.950 kr.
Styrelsen henviste i den forbindelse  

 til  

 § 3 i Miljø- og Energiministeriets bekendtgørelse nr. 971 af 19. november  

 1996 om import og eksport af affald.
 A skrev herefter til  

 Miljøstyrelsen den 7. august 2000. Af brevet fremgik bl.a. følgende:
 Kravet om, at  

 grænseværdierne i den danske slambekendtgørelse skal være overholdt selvom  

 slambrændselspillerne eksporteres, bevirker, at anmeldelsen ikke fremsendes.
 De bedes i øvrigt oplyse  

 lovhjemmelen for dette krav, som jeg ikke har kunnet finde i min lovsamling.
 Slambrændselspillerne kan  

 ikke overholde kravet om indhold af PAH;  et krav, der ikke findes i  

 Tyskland, men kun i Danmark.
Vi betaler det gebyr, De  

 opkræver, men vil søge beløbet tilbage, idet vores brev af 1. august 2000  

 ikke  

 var nogen anmeldelse, men en forespørgsel om vejledning. I brev af 22. august 2000  

 beklagede Miljøstyrelsen at A ved en fejl var blevet afkrævet gebyr i  

 forbindelse  

 med sin forespørgsel om anmeldelse af eksport af affald.
Styrelsen oplyste at  

 det betalte beløb ville blive returneret til A.
I brev af 4. oktober 2000  

 rettede A på ny henvendelse til Miljøstyrelsen.
Virksomheden anførte at det  

 tyske firma havde meddelt at man ikke var bekendt med at behandling af tørret  

 slam i Tyskland var undergivet danske regler selv om slammet havde dansk  

 oprindelse.  

 Virksomheden gentog derfor spørgsmålet om lovhjemlen til at kræve at tørret  

 slam der eksporteres til kompostering i et andet land, skulle overholde  

 grænseværdierne i den danske slambekendtgørelse.
A oplyste endvidere at der i  

 Tyskland fandtes grænseværdier for nogle andre stoffer end i Danmark, men at  

 analyse af de pågældende stoffer var ret kostbar.
A ville derfor ikke lade  

 sådanne analyser udføre før virksomheden havde fået svar på sit spørgsmål om  

 lovhjemmel.
Under henvisning til Miljøstyrelsens anmodning i brev af 3.  

 august 2000 vedlagde A en analyse af slampillerne foretaget af et miljøcenter  

 (C) på grundlag af en prøve udtaget af Århus Amts miljøkontor.
Det fremgår af sagens akter  

 at Miljøstyrelsen den 2. november 2000 sendte en telefax til Umweltbundesamt  

 i  

 Tyskland med forespørgsel om hvilken myndighed der  i det område i  

 Tyskland  

 hvor modtageren af As slampiller var beliggende  havde kompetence  

 i  

 forbindelse med den grænseoverskridende affaldshandel.
Miljøstyrelsen  

 kontaktede  

 A telefonisk samme dato med samme forespørgsel.
I telefax af 7. november 2000  

 rykkede Miljøstyrelsen Umweltbundesamt for svar.
A svarede i brev af 7.  

 november 2000 Miljøstyrelsen at den påtænkte tyske modtager af slampillerne  

 havde oplyst at den kompetente tyske myndighed var Staun Schwerin.
A bad  

 samtidig Miljøstyrelsen om aktindsigt i styrelsens eventuelle korrespondance  

 med de tyske myndigheder i form af kopier af brevveksling eller notater om  

 telefonsamtaler.
 I brev af 4. januar 2001  

 skrev A på ny til Miljøstyrelsen og bad om inden 14 dage at modtage svar på  

 det  

 tidligere stillede spørgsmål om lovhjemlen for at kræve grænseværdierne i  

 slambekendtgørelsen overholdt i forbindelse med eksport af tørret slam til  

 kompostering i et andet land.
 A rykkede for svar på sin  

 henvendelse i brev af 14. februar  

 2001.  

 A  

 oplyste endvidere at virksomheden ønskede at klage  

 over Miljøstyrelsens sagsbehandling til højere myndighed eller til  

 ombudsmanden,  

 og bad derfor om klagevejledning.
Det fremgår af en e-mail af  

 16. februar 2001 at Miljøstyrelsen denne dato telefonisk kontaktede  

 Umweltbundesamt i Tyskland med nogle spørgsmål.
Den tyske myndighed svarede  

 bl.a. følgende i den pågældende mail:
Mixtures of sewage sludge  

 and other materials are sewage sludges after German sludge ordinance  

 (AbfKlärV § 2 Abs. 2, Satz 4). (This includes also wood from the building  

 sector and opens so far unfortunately in the moment a lot of possibilities  

  ).  

 After composting we get sludge-composts, which have been utilised after the  

 German Sewage sludge ordinance.
Values for PAH doesnt exist in the  

 moment.
With respect to the third  

 draft of the new sludge directive (PAH  6mg/kg) an export of sludges  

 with 220  

 mg/kg PAH to Germany is not acceptable.
I discussed this also with ( ) from  

 the  

 Fed.
Env.
Ministry. I brev af 21. februar 2001  

 meddelte Miljøstyrelsen A følgende svar på virksomhedens spørgsmål om  

 lovhjemmel:
Som svar på Deres brev af 4.  

 januar 2001 kan jeg oplyse, at lovhjemmelen til forbuddet mod eksport fremgår  

 af Rådets Forordning nr. 259/93 af 1. februar 1993, artikel 7, stk.  

 4 a  

 ), 2. pind. Den 22. februar 2001 sendte  

 Umweltbundesamt en e-mail til Miljøstyrelsen som svar på en forespørgsel om  

 eksport af affald indeholdende PAH.
Svaret var følgende:
 There are no limits at all  

 for PAH in sewage sludge in Germany.
However there are some limits in the  

 soil  

 protection ordinance (a copy of it in German is attached). The concentration  

 of benzo(a)pyren should not exceed 1 mg/kg ds in agricultural soil.
The sum  

 concentration of 15 different PAHs (according to list of the U.S.
EPA) should  

 not exceed 0,2 micrograms per liter in the soil water.
Although there are no PAH  

 limits for sewage sludge in Germany, we would not recommend exporting sludge  

 pellets for fertilizer use from Denmark to Germany, if they dont meet  

 the  

 Danish standards for agricultural use. Miljøstyrelsen sendte den 28.  

 februar 2001 Cs analyse af As slampiller til den tyske myndighed  

 Staun  

 Schwerin.
Den tyske myndighed svarede tilbage i en e-mail af 1. marts 2001.  

 Heri blev bl.a. anført følgende:
The sludge input ( ) must  

 not exceed the following analytical results (mg/kg TS; dry sludge) (Ordinance  

 for Sludges; Klärschlamm-Verordnung) If sludge or sludge pellets  

 are mixed with other materials ( ),  

  

 each  

  

 waste for itself has to fulfil the above conditions before mixing and the  

 mixture itself, too (that means at least four extensive chemical analyses,  

 depending  

 on the total mass). In addition the used wood has to be free from hazardous  

 components ( ). In my opinion it is very difficult to guarantee that wood  

 from  

 torn down buildings is nearly as free from contaminations as natural, non  

 treated wood.
So if all conditions ref. to  

  

 actual  

  

 analytical results are in  

 correspondence with the conditions of the Ordinance of Sludges I cannot raise  

 any objections against the shipment of the wastes, neither in mixture nor  

 unmixed. Miljøstyrelsen stillede  

 herefter nogle uddybende spørgsmål til Staun Schwerin i en e- mail af 2.  

 marts  

 2001.
I brev af 8. marts 2001  

 kommenterede A Miljøstyrelsens svar af 21. februar 2001 vedrørende lovhjemmel  

 idet virksomheden fandt svaret ufyldestgørende.
Som begrundelse herfor  

 anførte  

 A følgende:
 Den Rådsforordning, De  

 henviser til, har følgende indledning:
De kompetente bestemmelses- og afsendelsesmyndigheder kan gøre  

  

 begrundet  

  

 indsigelse mod den påtænkte overførsel. Der er ikke nogen begrundelse  

 i Deres svar.
 De har været 6 måneder om at  

 svare på, med hvilken hjemmel De i august 2000 forlangte slambekendtgørelsens  

 analysekrav opfyldt, så der har været tid nok til at give den lovbefalede  

 begrundelse, hvis en sådan eksisterer.
 Selve bestemmelsen, De  

 henviser til indledes således:
  såfremt  

  

 overførslen  

  

 ikke  

 er i overensstemmelse med nationale love eller andre retsforskrifter om  

 miljøbeskyttelse m.m. Mod hvilke nationale retsforskrifter  

 strider den ansøgte overførsel? Kan man henvise til  

 analysekrav om jordbrugsanvendelse i Danmark for at standse en overførsel til  

 Tyskland, hvor man selvfølgelig også har et sæt analysekrav for  

 jordbrugsanvendelse? Og selvom man antager, at  

 bestemmelserne kan fortolkes sådan, at både afsender- og modtagerlandets  

 specifikke analysekrav for jordbrugsanvendelse skal være opfyldt, så er det  

 svært at argumentere for, at overførslen strider mod hensynet til  

 miljøbeskyttelse.
 Som vi skrev til Dem d. 4.  

 oktober 2000, findes der ikke grænseværdier for PAH i Tyskland, men derimod  

 grænseværdier for Dioxin.
 PAH-kravet, som vores  

 slampiller ikke kan overholde, er valgt i Danmark, fordi PAHs  

 tilstedeværelse  

 kan indikere tilstedeværelse af Dioxin, se vedlagte avisomtale af den debat,  

 der var i forbindelse med indførelse af PAH-kravene.
 Det høje indhold af PAH i  

 vores slambrændselspiller hidrører fra tørringen  direkte røggastørring  

   

 med (klorfri) svær fuelolie, som ikke udvikler Dioxin, men sodpartikler, som  

 analysen medregner i PAH- værdien.
Hvis pillerne var sendt til  

 Tyskland, var de i forvejen blevet analyseret direkte for Dioxin.
Tyskerne  

 nøjes ikke med en indikation fra et stof, som kan hidrøre fra alt muligt  

 andet.
 Som vi skrev til Dem den 4.  

 oktober 2000, ønskede vi ikke at lade den kostbare dioxinanalyse udføre, før  

 vi havde fået svar på vores spørgsmål om lovhjemmelen til at blokere for  

 overførslen.
Vi konkluderer derfor, At  


  

 de krav, De meddelte os i Deres brev af 3. august 2000, ikke  

 havde hjemmel i loven, at  


  

 den lov, De nu henviser til, kræver en begrundelse som  

 ikke blev givet, at  


  

 der i relation til miljøbeskyttelse ikke var noget i  

 kravene, som der ikke er taget højde for i Tyskland.
 Vi skal derfor gentage vores  

 spørgsmål fra d. 14. februar 2000:
Til hvilken myndighed skal  

 klage over Miljøstyrelsens sagsbehandling rettes, forinden vi går til  

 Folketingets Ombudsmand  

 ? Miljøstyrelsen skrev herefter  

 følgende til A i brev af 15. marts 2001:
 Det er korrekt, at  

 transportforordningen giver mulighed for at gøre såkaldt  

  

 begrundet indsigelse  

  

  men der er visse betingelser, der skal være  

 opfyldt, inden der kan gøres indsigelse.
Når en affaldsproducent  

 ønsker at eksportere affald, skal det klassificeres efter OECDs  

 affaldslister.  

 Hvis affaldsproduktet ikke findes på den grønne liste, skal eksporten  

 anmeldes  

 både til modtagerlandet og til Miljøstyrelsen.
Anmeldelsen skal indeholde  

 detaljerede oplysninger om affaldets type, oprindelse og destination.
 Når anmeldelsen er  

 fuldstændig, sendes en bekræftelse af modtagelsen, hvorefter der er 30 dage  

 til  

 at gøre begrundet indsigelse mod eksporten.
Miljøstyrelsen har endnu ikke  

 modtaget kopi af anmeldelsen af overførslen af slampiller til Tyskland, men  

 har indtil nu ydet vejledning i forbindelse med en forespørgsel om  

 overførsel.  

 Der kan ikke gøres begrundet indsigelse, før der foreligger en  

 anmeldelse. I en e-mail af 16. marts 2001  

 besvarede den tyske myndighed Staun Schwerin Miljøstyrelsens e-mail af 2.  

 marts 2001. Den tyske myndighed skrev følgende:
 Although we know about  

 possible contamination, I would require tests of the wood before shipment,  

 because each decision has to be legally justified with respect to the actual  

 case. A kommenterede  

 Miljøstyrelsens svar i brev af 19. marts  

 2001. A  

 opregnede sagsforløbet siden  

 virksomhedens anmodning om vejledning i brev af 1. august 2000, og på den  

 baggrund  

 bad A for tredje gang om at få oplyst hvilken myndighed virksomheden skulle  

 rette henvendelse til med en klage over Miljøstyrelsens sagsbehandling før en  

 klage til Folketingets Ombudsmand.
 Miljøstyrelsen svarede A i  

 brev af 23. marts 2001. Styrelsen redegjorde for sin opfattelse af  

 sagsforløbet  

 og anførte derefter følgende:
 Proceduren er normalt, at den  

 originale anmeldelsesblanket sendes til modtagerlandet, og en kopi sendes til  

 afsenderlandets kompetente myndighed.
Det er denne kopi, der henvises til i  

 brevet.
Da transporten på nuværende tidspunkt endnu ikke er anmeldt til de  

 tyske myndigheder, kan der endnu ikke gøres begrundet indsigelse  i den  

 formelle betydning, der fremgår af transportforordningen.
Miljøstyrelsen har  

 derfor på nuværende tidspunkt ikke gjort indsigelse efter  

 transportforordningens regler.
 Miljøstyrelsen kan imidlertid  

 allerede nu  som en vejledende information  informere Dem om, at  

 såfremt De  

 fremsender en anmeldelse, vil Miljøstyrelsen gøre begrundet indsigelse mod  

 overførslen med hjemmel i artikel 7, stk. 4, 2. pind i transportforordningen.
Til Deres spørgsmål om  

 muligheder for at klage inden en evt. klage til  

 Folketingets Ombudsmand,  

 kan vi henvise til § 13 i bekendtgørelse om import og eksport af affald,  

 hvoraf det fremgår, at afgørelser efter transportforordningen ikke kan  

 indbringes for anden administrativ myndighed. A rettede herefter  

 henvendelse til mig i brev af 24. april 2001. Virksomheden klagede over at  

 Miljøstyrelsen  

 ikke ville oplyse om gældende ret i forbindelse med den påtænkte  

 grænseoverskridende  

 transport af affald og over styrelsens sagsbehandling som A anså for at være  

 i  

 strid med grundlæggende forvaltningsretlige principper.
Den 19. februar 2002 sendte A  

 mig et omfattende notat om eksport af slampiller til Tyskland udarbejdet af  

 professor B den 17. februar 2002. Notatet indeholder bl.a. en redegørelse for  

 om slampiller skal anses som affald, en vurdering af de krav Miljøstyrelsen  

 stillede i brev af 3. august 2000 til A, og en vurdering af hvilke  

 betingelser  

 der skal være opfyldt for at gøre begrundet indsigelse mod en påtænkt  

 overførsel af affald.
Med hensyn til Miljøstyrelsens sagsbehandling anføres  

 det  

 i notatet at vejledningen forekommer mangelfuld, at anmodningen om aktindsigt  

 fortsat ikke er besvaret, og at det forekommer ubegribeligt at styrelsen gav  

 et  

 forhåndsafslag når styrelsen selv var opmærksom på at der kun kunne  

 fremsættes  

 begrundede indsigelser.
Jeg bad i brev af 28. februar  

 2002 Miljøstyrelsen om en udtalelse i anledning af klagen over styrelsens  

 vejledning og sagsbehandling i forbindelse hermed.
Navnlig bad jeg styrelsen  

 udtale sig om hvorvidt styrelsens vejledning havde opfyldt kravene i  

 forvaltningslovens  

 § 7, stk. 1, til vejledningspligtens indhold.
Jeg bad endvidere om at  

 Miljøstyrelsens  

 udtalelse blev sendt til mig via Miljøministeriet så ministeriet fik  

 lejlighed  

 til at udtale sig om klagen.
I brev af samme dato orienterede jeg A om mit  

 brev  

 til Miljøstyrelsen og præciserede samtidig at min undersøgelse angik  

 spørgsmålet om hvorvidt Miljøstyrelsen havde opfyldt bestemmelsen i  

 forvaltningslovens  

 § 7, stk. 1, om en forvaltningsmyndigheds vejledningspligt.
 Det fremgår af sagens akter  

 at Miljøstyrelsen den 10. juni 2002 imødekom As anmodning af 7.  

 november  

 2000 om aktindsigt i styrelsens korrespondance med de tyske myndigheder om  

 spørgsmålet om en eventuel eksport af slampillerne til Tyskland.  

 Miljøstyrelsen  

 beklagede at As anmodning om aktindsigt ikke var blevet imødekommet  

 rettidigt.
 Den 17. juni 2002 sendte  

 Miljøministeriet mig en redegørelse af 2. maj 2002 udarbejdet af  

 Miljøstyrelsen  

 om styrelsens vejledning og sagsbehandling i sagen vedrørende A.  

 Miljøstyrelsen  

 redegjorde først kort for sagens forløb og anførte herefter følgende  

 bemærkninger  

 til sagen:
 Miljøstyrelsen skal  

 indledningsvis henlede Ombudsmandens opmærksomhed på, at der efter § 3, stk.  

 1,  

 i bekendtgørelse om import og eksport af affald er knyttet et gebyr på 2.950  

 kr. til behandling af sager om anmeldelse af import eller eksport af affald.  

 Beløbet skal betales samtidig med fremsendelse af anmeldelsen, og beløbet  

 tilbagebetales ikke, hvis den anmeldte affaldstransport ikke kan accepteres.  

 Formålet med gebyret er at finansiere Miljøstyrelsens ressourceforbrug ved  

 behandling af sager om grænseoverskridende transport af affald.
 Trods gebyrfinansieringen  

 anerkender Miljøstyrelsen naturligvis pligten til efter forvaltningslovens §  

 7  

 i fornødent omfang at yde vejledning om spørgsmål inden for styrelsens  

 område.  

 Dog er det Miljøstyrelsens opfattelse, at vejledningspligten ikke kan være så  

 omfattende, at den reelt vil svare til en skyggesagsbehandling af en  

 eksportanmeldelse,  

 idet det i så fald vil være let for en potentiel affaldseksportør at spare  

 gebyret ved først at anmelde den konkrete affaldstransport efter at  

 vedkommende har fået bekræftet, at anmeldelsen vil blive accepteret.
Generelt er det  

 Miljøstyrelsens opfattelse, at der i den konkrete sag er givet en god  

 vejledning  

 om adgangen til at eksportere slambrændselspiller til kompostering i  

 Tyskland.  

 Allerede i Miljøstyrelsens brev af 3. august 2000 tilkendegives, at det er  

 Miljøstyrelsens opfattelse, at danske slambrændselspiller ikke må eksporteres  

 til en anvendelse i udlandet, som vil være i strid med de danske regler for  

 anvendelse af slam.
Da (A) er opmærksom på at slambrændselspillerne ikke  

 opfylder den danske grænseværdi for PAH, er det således meget tidligt klart,  

 at  

 Miljøstyrelsen ikke finder, at den påtænkte affaldseksport lovligt kan ske.  

 Hermed har (A) fået en vejledning, som kan benyttes som grundlag for at  

 afgøre, om man ønsker at gå videre med en eksportanmeldelse.
Miljøstyrelsen erkender dog,  

 at styrelsen først 21. februar 2001 oplyser, at det formelle grundlag for en  

 indsigelse vil være EUs transportforordning.
Da (A) har bedt om at få  

 dette  

 oplyst allerede i august 2000 medgiver Miljøstyrelsen, at denne svarfrist  

 ikke  

 er tilfredsstillende, hvorfor den beklages.
Den lange svarfrist skyldes, at  

 fortolkningen af transportforordningen art. 7, [4]a), 2. pind er kompliceret,  

 og at Miljøstyrelsen inden afsendelsen af svaret ønskede at overveje  

 spørgsmålet grundigt.
Som oplyst af klageren modtog  

 Miljøstyrelsen i februar 2001 en åbningsskrivelse fra EU-Kommissionen  

 vedrørende de danske affaldsregler.
I forbindelse med besvarelsen af denne  

 henvendelse sendte Miljøstyrelsen den 15. maj 2001 et brev til samtlige  

 landets  

 kommuner for at præcisere den danske fortolkning af transportforordningen.
Af  

 kommunebrevet fremgår, at Miljøstyrelsen efter transportforordningens art. 7  

 kan gøre indsigelse mod eksport af affald i en række situationer og som  

 eksempel herpå nævnes, at eksporten vil være i strid med nationale love  

 eller  

 retsforskrifter  dvs. eksporteres til et formål, som det ikke må  

 anvendes til  

 i Danmark eller til en miljømæssigt ringere behandling end den der er  

 foreskrevet i Danmark. EU-Kommissionen har på nuværende tidspunkt ikke  

 gjort  

 indsigelse mod denne fortolkning af transportforordningen.
I klagen til Ombudsmanden  

 anføres, at Miljøstyrelsen ikke har imødekommet en anmodning om aktindsigt.  

 Til dette skal Miljøstyrelsen for det første henvise til, at i  

 Miljøstyrelsens  

 journalsystem er det i april 2001 noteret, at anmodningen er besvaret ved  

 personligt besøg.
I forbindelse med besvarelsen af Ombudsmandens henvendelse  

 er Miljøstyrelsen blevet i tvivl om dette er korrekt eller om henvendelsen  

 rent faktisk aldrig er blevet besvaret.
Miljøstyrelsen har derfor kontaktet  

 (A)  

 for at få opklaret hvilke sagsakter firmaet mangler kopi af. Ved fremsendelsen af  

 Miljøstyrelsens redegørelse anførte Miljøministeriet følgende i brevet til  

 mig:
 Ministeriet skal til  

 Ombudsmandens orientering ( ) fremsende vedlagte 2 bekendtgørelser, dels bkg.  

 nr. 971 af 1996 (affalds- eksport-import) med bilag, herunder EØF- forordning  

 nr. 259/93, dels bkg. nr. 49 af 2000 (slambkg.).
Som det fremgår af § 13, jfr.  

 § 2 i bkg. nr. 971 er Miljøstyrelsens afgørelser administrativt endelige,  

 idet  

 de ikke af parter kan indbringes for anden administrativ myndighed.
Af  

 EØF-forordningens art. 10 fremgår, at overførsel (her eksport) af affald også  

 kræver afsendelsesmyndighedens (her Miljøstyrelsens) samtykke, og i art. 7  

 nr. 4a, 2. pind er anført hjemmelsmæssig baggrund for stillingtagen.
Som det fremgår af  

 Miljøstyrelsens tidligere omtalte redegørelse af 2. maj 2002 (bemærkninger  

   

 side 3, 4. afsnit) beklager styrelsen, at den først efter ½ år oplyste klager  

 om hjemmelen i EØF-forordningen.
Styrelsen nævner til slut i redegørelsen  

 (bemærkninger  side 4) spørgsmålet om klagers aktindsigt, og styrelsen  

 har  

 den 10. juni 2002 (vedlagt kopi af brev) skrevet til klager og fremsendt  

 korrespondance med tyske myndigheder samt i brevet over for klager beklaget  

 den ikke rettidige imødekommelse af klagers anmodning om aktindsigt.
 A fremsatte bemærkninger til  

 Miljøstyrelsens og Miljøministeriets udtalelser i brev af 7. august 2002 og  

 vedlagde et supplerende notat af 13. juli 2002 udarbejdet af professor B.
Jeg sendte den 30. august  

 2002 kopi af As brev af 7. august 2002 med bilag til Miljøstyrelsen og  

 bad om  

 styrelsens eventuelle bemærkninger til materialet.
Jeg bad endvidere om at  

 styrelsens svar blev sendt til mig via Miljøministeriet så ministeriet også  

 fik  

 lejlighed til at fremsætte eventuelle bemærkninger.
Den 30. april 2003 sendte  

 Miljøministeriet mig et notat af 17. marts 2003 indeholdende Miljøstyrelsens  

 supplerende bemærkninger til sagen.
Ministeriet afgav ingen bemærkninger  

 hertil.
Af Miljøstyrelsens notat fremgik følgende:
 Miljøstyrelsen ønsker  

 indledningsvis at afvise påstanden om, at styrelsen har søgt at vildlede, og  

 at  

 dække denne vildledning ved at få de tyske myndigheder til at meddele et  

 afslag  

 på eksport.
Styrelsen har i stedet i overensstemmelse med sædvanlig praksis  

 undersøgt hvilke regelsæt, der kunne komme i betragtning, når spørgsmålet om  

 lovligheden af eksport af slampiller til Tyskland skulle afgøres.
Denne  

 fremgangsmåde må efter Miljøstyrelsen betragtes som et led i en loyal  

 rådgivning, idet styrelsen ved også at søge information om, hvordan de tyske  

 myndigheder ville forholde sig til en anmeldelse, har fremskaffet  

 information,  

 der evt. kunne beskytte (A) mod en forgæves anmeldelse.
 Styrelsen har tidligere  

 beklaget, at den ønskede aktindsigt ikke blev givet rettidigt, og har  

 efterfølgende  

 fremsendt de ønskede dokumenter.
 Til de konkrete  

 kritikpunkter, der fremgår af det supplerende notat, udarbejdet af (B),  

 bemærkes  

 følgende:
 Det er korrekt, at  

 Miljøstyrelsen i sin redegørelse for sagen ikke oplyser, at styrelsen inden  

 den 28. februar 2001 har haft uformelle kontakter til de tyske myndigheder.  

 At  

 disse oplysninger ikke udtrykkeligt fremhæves i den korte redegørelse for  

 sagens forløb er på ingen måde udtryk for et ønske om at skjule denne  

 kontakt.  

 Oplysninger herom fremgår da også af de sagsakter, som er fremsendt sammen  

 med  

 redegørelsen.
Miljøstyrelsen er ikke i  

 besiddelse af et svar på styrelsens henvendelse af 7. november 2000 til de  

 tyske myndigheder.
Sandsynligvis er der aldrig modtaget noget svar herpå.
 Miljøstyrelsen har ikke søgt  

 at påvirke de tyske myndigheder til at gøre indsigelse, men har som et led i  

 afklaringen af hvilket regelsæt, der gælder, også søgt oplysninger om,  

 hvordan  

 de tyske myndigheder, som importmyndigheder, vil vurdere en eventuel  

 importsag.
 I vurderingen af spørgsmålet  

 om lovligheden af eksport af slampiller, som ikke overholder den danske  

 slambekendtgørelse, indgår spørgsmålet om fortolkning af  

 transportforordningens  

 indsigelsesgrunde.
 Efter transportforordningens  

 art. 7, stk. 4, 2. pkt., kan en medlemsstat gøre indsigelse mod en eksport af  

 affald til nyttiggørelse, hvis overførslen ikke er i overensstemmelse  

 med nationale  

 love eller andre retsforskrifter om miljøbeskyttelse  .
Fortolkningen af hvad denne  

 bestemmelse dækker, er et central spørgsmål, som har givet anledning til  

 juridiske overvejelser og en del debat, som bl.a. (B) har deltaget aktivt i,  

 ligesom fortolkningen har givet anledning til sager ved EF-Domstolen.
For  

 Miljøstyrelsen har de seneste års løbende argumentation vedrørende dette  

 spørgsmål derfor også skærpet og præciseret styrelsens opfattelse af, i  

 hvilke  

 situationer den pågældende bestemmelse kan anvendes som hjemmel til at gøre  

 indsigelse mod en konkret eksport.
Som følge af denne  

 afklaringsproces er styrelsen derfor kommet til den forståelse, at den  

 pågældende  

 bestemmelse kan anvendes til at gøre indsigelse mod en eksport, hvis  

  

 behandlingen  

  

 af affaldet i udlandet  

 ikke er på niveau med den behandling, der foreskrives efter danske regler.  

 Heri  

 ligger, at behandling af affald er en serviceydelse, som frit skal kunne  

 tilbydes på tværs af EU-landene, idet det dog må være en forudsætning for  

 denne  

 konkurrence, at der er tale om samme kvalitet i behandlingen.
Derimod er det  

 efter Miljøstyrelsens opfattelse tvivlsomt, om der er hjemmel til at modsætte  

 sig en bestemt  

  

 anvendelse  

  

 af affaldet.
På den baggrund lægger  

 Miljøstyrelsen i dag til grund, at art. 7 ikke giver hjemmel til med  

 henvisning  

 til danske slambekendtgørelse, som er en skærpelse af EUs slamdirektiv,  

 at  

 modsætte sig en bestemt  

  

 anvendelse  

  

 af  

 slampiller i udlandet.
De danske regler om krav til indholdsstoffer i slam,  

 der  

 anvendes til gødningsformål er fastsat for at beskytte jordkvaliteten af  

 landbrugsjord og grundvandet.
Et sådan hensyn varetages i andre lande af de  

 nationale myndigheder.
På denne baggrund erkender  

 Miljøstyrelsen i dag, at den vejledning, som styrelsen i 2000-2001 gav (A)  

 ikke var fyldestgørende, idet en indsigelse næppe kan bygge på  

 slambekendtgørelsens  

 indholdskrav.
Dette er dog ikke ensbetydende med, at det vil være muligt at  

 eksportere gødningspiller, fremstillet af spildevandsslam og affaldstræ til  

 Tyskland, da en sådan eksport forudsætter, at de tyske myndigheder ikke  

 afviser  

 importen med henvisning til de tyske regler.
I denne forbindelse henvises til  

 det fremsendte materiale, hvoraf det fremgår, at Tyskland ved en konkret  

 anmeldelse vil vurdere sagen udfra indholdet af det materiale, som søges  

 eksporteret. Den 30. maj 2003 sendte A mig  

 sine bemærkninger til Miljøstyrelsens udtalelse af 17. marts 2003 i form af  

 et  

 notat af 23. maj 2003 udarbejdet af professor B.
Jeg sendte den 7. juli 2003  

 kopi af As materiale til Miljøstyrelsen og Miljøministeriet til  

 orientering.
Ombudsmandens udtalelse Som præciseret i mit brev af 28. februar 2002 til Dem vedrører min  

 behandling af sagen alene spørgsmålet om Miljøstyrelsens vejledningspligt og  

 sagsbehandling i forbindelse hermed.
Jeg har ved min behandling af sagen lagt til grund at der er tale om en sag  

 vedrørende en påtænkt eksport af affald omfattet af bekendtgørelse nr. 971 af  

 19. november 1996 om import og eksport af affald.
Denne bekendtgørelse  

 supplerer bestemmelserne i Rådets forordning (EØF) nr. 259/93 af 1. februar  

 1993 om overvågning af og kontrol med overførsel af affald inden for, til og  

 fra Det Europæiske Fællesskab.
Det fremgår af bekendtgørelsens § 2, stk. 1, at der ved eksport af affald  

  som er anmeldelsespligtigt i henhold til forordningen  skal  

 indsendes en kopi af anmeldelsen til Miljøstyrelsen.
Ved fremsendelse af kopi  

 af anmeldelsen skal der samtidig betales et gebyr på 2.950 kr. til  

 Miljøstyrelsen, jf. bekendtgørelsens § 3, stk. 1.
 Forordningen om overførsel af  

 affald indeholder bl.a. følgende bestemmelse:
Artikel 7 4. a  

 )  

  

 De kompetente bestemmelses- og  

 afsendelsesmyndigheder kan gøre begrundet indsigelse mod den påtænkte  

 overførsel:
såfremt overførslen ikke er i  

 overensstemmelse med nationale love eller andre retsforskrifter om  

 miljøbeskyttelse, offentlig orden, offentlig sikkerhed eller  

 sundhedsbeskyttelse,  

   1. Regelgrundlaget for vejledningspligt § 7, stk. 1, i  

 forvaltningsloven (lov nr. 571 af 19. december 1985 som senest ændret ved lov  

 nr. 382 af 6. juni 2002) fastslår at der for alle forvaltningsmyndigheder  

 gælder  

 en almindelig pligt til at vejlede borgerne.
Bestemmelsen er formuleret  

 således:
  

  

 § 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Ifølge forvaltningslovens § 2  

 gælder loven for behandlingen af sager hvori der er eller vil blive truffet  

 afgørelse af en forvaltningsmyndighed.
Bestemmelsen i § 7, stk. 1, forpligter  

 derfor kun myndighederne til at yde vejledning og bistand i forbindelse med  

 afgørelsessager og ikke i forbindelse med faktisk forvaltningsvirksomhed.
 I bemærkningerne til § 7,  

 stk. 1, i lovforslaget om forvaltningsloven (Folketingstidende 1985-86,  

 tillæg A, sp. 130) er der anført følgende:
 Bestemmelsen indebærer, at  

 der skal ydes fornøden vejledning afhængig af sagens karakter og de konkrete  

 omstændigheder.
Vejledning kan ydes skriftligt f.eks. som en trykt generel  

 vejledning, som udleveres til alle, der retter henvendelse til myndigheden,  

 eller som en individuel mundtlig vejledning eller efter omstændighederne på  

 begge måder.
Vejledningen bør sikre, at borgeren får tilstrækkelig  

 orientering  

 om de regler, der gælder på det pågældende forvaltningsområde, om hvilken  

 fremgangsmåde  

 der skal følges af den, der henvender sig til myndigheden, og om hvilke  

 oplysninger, som skal tilvejebringes af borgeren.
 En myndighed bør også i  

 fornødent omfang bistå en borger, der retter henvendelse til myndigheden, med  

 at udfylde eventuelle ansøgningsskemaer, anmeldelser eller lignende.
 Det er vanskeligt generelt at  

 angive omfanget af vejledningspligten.
Det må ofte afhænge af en konkret  

 vurdering af den enkelte borgers behov og forudsætninger på det enkelte  

 område,  

 men det kan i hvert fald siges at vejledningen skal være juridisk korrekt og  

 så omfattende og detaljeret at det konkrete informationsbehov imødekommes.  

 Jeg  

 henviser til John Vogter, Forvaltningsloven med kommentarer, 3. udgave  

 (2001),  

 s. 224.
Vejledningspligten efter § 7  

 påvirkes ikke af en eventuel regel om gebyr for behandlingen af en ansøgning  

 eller anmeldelse.
Ved bedømmelsen af om Miljøstyrelsen har opfyldt pligten  

 til at yde Dem vejledning, er det således uden betydning at der skal betales  

 gebyr for behandling af en anmeldelse af eksport af affald.
Forvaltningslovens § 7  

 pålægger som udgangspunkt ikke myndighederne at give en egentlig  

 forhåndsbesked,  

 dvs. en meddelelse om den forventede afgørelse af en nærmere beskrevet sag  

 som  

 ikke formelt er rejst endnu.
Jeg henviser til en sag omtalt i Folketingets  

 Ombudsmands beretning for 1995, s. 258ff*. En borger der henvender sig til en  

 forvaltningsmyndighed før indgivelse af en ansøgning, anmeldelse eller  

 lignende, har således krav på vejledning om de relevante regler der gælder på  

 det pågældende område, men ikke på at myndigheden på forhånd tager stilling  

 til borgerens sag før vedkommende formelt har indgivet sin ansøgning,  

 anmeldelse  

 mv.
2. Miljøstyrelsens vejledning De bad i brev af 1. august  

 2000 Miljøstyrelsen oplyse om De havde udfyldt et anmeldelsesskema korrekt,  

 og om en kontrakt som De selv havde oversat til engelsk, kunne bruges.
Det  

 fremgik tydeligt af brevet at De ønskede dette oplyst før De sendte den  

 endelige anmeldelse til Tyskland.
Deres henvendelse var således udformet som  

 en anmodning om vejledning i forbindelse med udfyldelse af en anmeldelse, og  

 det fremgår klart af de ovenfor citerede bemærkninger til bestemmelsen i  

 forvaltningslovens  

 § 7, stk. 1, at myndighederne har pligt til at vejlede en borger i en sådan  

 situation.
 Jeg er derfor enig med  

 Miljøstyrelsen i at det var beklageligt at Miljøstyrelsen betragtede Deres  

 henvendelse som en indsendelse af kopi af anmeldelsen i henhold til § 2 i  

 bekendtgørelsen om import og eksport af affald og derfor med det samme  

 opkrævede det i bekendtgørelsen fastsatte sagsbehandlingsgebyr på 2.950 kr.
Miljøstyrelsen oplyste i brev  

 af 3. august 2000 til Dem at grænseværdierne i den danske slambekendtgørelse  

 skulle være overholdt ved udspredning af slampiller på jord, også selv om  

 affaldet skulle eksporteres.
På den baggrund bad De i brev af 7. august 2000  

 Miljøstyrelsen oplyse om lovhjemlen for dette krav.
Miljøstyrelsen oplyste først  

 efter 6½ måned og to skriftlige rykkere fra Dem at lovhjemlen var Rådets  

 forordning nr. 259/93 af 1. februar 1993, artikel 7, stk.  

 4 a  

 ), 2. pind.
Styrelsens svar indeholdt  

 ingen gengivelse af den nævnte bestemmelses ordlyd og ingen nærmere  

 forklaring.
De bad om en uddybende  

 begrundelse i brev af 8. marts 2001. Den omhandlede bestemmelse i  

 forordningen  

 om overførsel af affald fastsætter at de kompetente bestemmelses- og  

 afsendelsesmyndigheder kan gøre begrundet indsigelse mod en påtænkt  

 overførsel  

 hvis den ikke er i overensstemmelse med nationale love eller andre  

 retsforskrifter  

 om miljøbeskyttelse mv.
De stillede på den baggrund to konkrete spørgsmål  

 idet  

 De bad om at få oplyst mod hvilke nationale retsforskrifter den påtænkte  

 overførsel stred, og om der kunne henvises til analysekrav om  

 jordbrugsanvendelse  

 i Danmark for at standse en overførsel til Tyskland hvor der også gælder et  

 sæt  

 analysekrav for jordbrugsanvendelse.
Miljøstyrelsen besvarede Deres brev af  

 8. marts 2001 ved brev af 15. marts 2001. Styrelsens brev indeholdt ikke en  

 stillingtagen til Deres to konkrete spørgsmål om hjemmelsgrundlaget.
 Miljøstyrelsen har i sit  

 notat af 2. maj 2002 til mig udtalt at den tid der gik, før De fik svar på  

 Deres  

 spørgsmål om lovhjemmel, ikke var tilfredsstillende, og styrelsen har  

 beklaget  

 dette.
 En borgers spørgsmål om  

 hvilke regler der gælder på et område, falder inden for kerneområdet af  

 vejledningspligten efter forvaltningslovens § 7, stk. 1.
 Det er derfor efter min  

 opfattelse meget kritisabelt at der gik 6½ måned før Miljøstyrelsen besvarede  

 Deres spørgsmål om lovhjemmel.
Miljøstyrelsens svar af 21.  

 februar 2001 på Deres spørgsmål om hjemmelsgrundlaget for et krav om  

 overholdelse af danske grænseværdier ved eksport af affald var meget  

 kortfattet  

 idet styrelsen alene henviste til Rådets forordning nr. 259/93 af 1.  

 februar  

 1993, artikel 7, stk.  

 4 a  

 ),  

 2. pind, uden angivelse af bestemmelsens ordlyd eller anden uddybende  

 vejledning.
Den nævnte bestemmelse i forordningen henviser som anført ovenfor  

 til nationale regler.
 På baggrund af at  

 Miljøstyrelsen i sin udtalelse af 2. maj 2002 til mig har anført at  

 fortolkningen  

 af den omhandlede bestemmelse i forordningen var kompliceret, og på baggrund  

 af at De i brev af 8. marts 2001 udtrykkeligt bad styrelsen om at angive  

 hvilke  

 nationale regler der var tale om, anser jeg det for kritisabelt at hverken  

 Miljøstyrelsens svar af 21. februar eller 15. marts 2001 til Dem indeholdt en  

 nærmere forklaring af hjemmelsgrundlaget, herunder en henvisning til de  

 relevante nationale regler.
 Sideløbende med  

 Miljøstyrelsens korrespondance med Dem i starten af 2001 korresponderede  

 styrelsen  

 med de tyske myndigheder vedrørende Deres påtænkte eksport af slampiller til  

 Tyskland.
En myndighed har også  

 vejledningspligt over for en borger som myndigheden i forvejen er i  

 forbindelse  

 med, selv om vedkommende ikke direkte eller indirekte har bedt om vejledning,  

 men hvor det fremstår som naturligt og relevant at give borgeren information  

 og  

 vejledning, eventuelt i form af supplerende oplysninger mv., i anledning af  

 den sag som har givet anledning til kontakten mellem myndighed og borger.
Jeg  

 henviser til John Vogter, Forvaltningsloven med kommentarer, 3. udgave  

 (2001),  

 s. 214.
 På den baggrund anser jeg det  

 for kritisabelt at Miljøstyrelsen i forbindelse med styrelsens korrespondance  

 med de tyske myndigheder ikke informerede Dem om de oplysninger styrelsen  

 modtog.  

 Jeg har i den forbindelse lagt vægt på at oplysningerne var væsentlige for  

 Deres vurdering af om der var mulighed for at eksportere slampillerne til  

 Deres  

 kontakt i Tyskland, og at De allerede tidligt i forløbet havde bedt om  

 aktindsigt i Miljøstyrelsens eventuelle korrespondance med de tyske  

 myndigheder  

 og dermed tilkendegivet Deres interesse og behov for sådanne oplysninger.
 I sit notat af 17. marts 2003  

 til mig har Miljøstyrelsen udtalt at styrelsen nu erkender at den vejledning  

 som styrelsen gav Dem i 2000-2001, ikke var fyldestgørende idet en indsigelse  

 fra styrelsen mod eksport af affald næppe kan bygge på slambekendtgørelsens  

 indholdskrav.
Det fremgår ikke af sagen at Miljøstyrelsen  

 har informeret Dem direkte om styrelsens ændrede retsopfattelse på det  

 tidspunkt  

 hvor en sådan ændret retsopfattelse stod klart for styrelsen.
Dette forhold  

 må  

 jeg anse for kritisabelt.
Sammenfattende er det min  

 opfattelse at Miljøstyrelsens vejledning af Dem blev givet for sent, og at  

 vejledningen var for kortfattet og utilstrækkelig på grund af styrelsens  

 manglende henvisning til nationale regler.
Det er endvidere min opfattelse at  

 vejledningen var mangelfuld idet styrelsen undlod at informere Dem om de  

 oplysninger som styrelsen modtog fra de tyske myndigheder, og om styrelsens  

 ændrede  

 opfattelse af fortolkningen af forordningen om overførsel af affald.
Det fremgår af sagen at De i  

 breve af 14. februar, 8. marts og 19. marts 2001 bl.a. bad Miljøstyrelsen om  

 klagevejledning.
I de to sidstnævnte breve præciserede De Deres anmodning  

 idet  

 De bad Miljøstyrelsen oplyse til hvilken myndighed en klage over styrelsens  

 sagsbehandling skulle rettes før De gik til Folketingets Ombudsmand.  

 Miljøstyrelsen  

 skrev til Dem den 21. februar og 15. marts 2001, men først i brev af 23.  

 marts  

 2001 gav styrelsen Dem klagevejledning.
 Formuleringen af Deres  

 anmodninger om klagevejledning tyder på at De var bekendt med bestemmelsen i  

 ombudsmandslovens § 14 (lov nr. 473 af 12. juni 1996 om  

 Folketingets Ombudsmand  

 )  

 hvoraf det fremgår at ombudsmanden ikke kan behandle klager over forhold der  

 kan indbringes for en højere forvaltningsmyndighed før denne myndighed har  

 truffet afgørelse.
 Jeg anser det for kritisabelt  

 at Miljøstyrelsen ikke med det samme, men først efter to rykkere fra Dem,  

 besvarede et spørgsmål af den nævnte karakter.
 Jeg har gjort Miljøstyrelsen  

 og Miljøministeriet bekendt med min opfattelse af sagen.
3. Aktindsigt Lov om aktindsigt i miljøoplysninger  

 (lov nr. 292 af 27. april 1994 som ændret ved lov nr. 447 af 31. maj 2000)  

 indeholder bl.a. følgende bestemmelser:
  

  

 § 2.  

  

 Enhver har under de betingelser og med de undtagelser, der  

 følger af lov om offentlighed i forvaltningen og forvaltningsloven, ret til  

 at  

 blive gjort bekendt med miljøoplysninger, § 3.  

  

 Ved miljøoplysninger forstås alle oplysninger i skriftlig  

 form, i billed- eller lydform, elektronisk eller i hvilken som helst anden  

 form, og som vedrører tilstanden af de enkelte  

 miljøelementer såsom luft og atmosfære, vand, jord, landskaber og  

 naturområder,  

 biologisk mangfoldighed og dens bestanddele, herunder genetisk modificerede  

 organismer  

 og vekselvirkningen mellem disse elementer, faktorer såsom stoffer,  

 energi, støj og radioaktivitet mv. samt aktiviteter eller foranstaltninger,  

 herunder offentlige foranstaltninger, miljøaftaler, politikker, lovgivning,  

 planer  

 og programmer, som påvirker eller vil kunne påvirke de enkelte miljøelementer  

 som nævnt i nr. 1, samt rentabilitetsberegninger og andre økonomiske analyser  

 og forudsætninger, som er anvendt i forbindelse med beslutningsprocesser på  

 miljøområdet, og menneskers sundheds- og  

 sikkerhedstilstand, menneskers levevilkår, kulturområder og bygningsmæssige  

 strukturer, hvis de er eller kan blive påvirket af de enkelte miljøelementers  

 tilstand eller via disse elementer af faktorer, aktiviteter eller  

 foranstaltninger som omtalt i nr. 2.
 § 4.  

  

 En anmodning om aktindsigt i miljøoplysninger behandles efter  

 reglerne i § 16, stk. 1 og 2, i lov om offentlighed i forvaltningen og  

 for anmodninger, der fremsættes af sagens parter, efter reglerne i § 16,  

 stk. 2, i forvaltningsloven, jf. dog stk. 2.
 Stk. 2.  

  

 Sager om aktindsigt skal dog afgøres senest en måned efter  

 modtagelsen af anmodningen eller, hvis sagens komplekse karakter og omfang  

 kan  

 begrunde det, inden to måneder efter modtagelsen.
 De bad Miljøstyrelsen om  

 aktindsigt i styrelsens eventuelle korrespondance med de tyske myndigheder i  

 brev af 7. november 2000. Korrespondancen vedrørte de tyske miljøkrav i  

 forbindelse med import af slam til kompostering.
Jeg må derfor anse Deres  

 begæring om aktindsigt for omfattet af lov om aktindsigt i miljøoplysninger,  

 jf. lovens § 3, nr. 2.
 Det fremgår af § 4, stk. 1, i  

 lov om aktindsigt i miljøoplysninger at en parts begæring om aktindsigt skal  

 behandles efter reglerne i § 16, stk. 2, i forvaltningsloven.
Ifølge forvaltningslovens §  

 16, stk. 2, skal en myndighed snarest afgøre om en begæring om aktindsigt kan  

 imødekommes.
Er begæringen ikke imødekommet eller afslået inden 10 dage efter  

 at begæringen er modtaget af myndigheden, skal myndigheden underrette parten  

 om grunden hertil samt om hvornår afgørelsen kan forventes at foreligge.
Miljøstyrelsen har i sin  

 udtalelse af 2. maj 2002 til mig anført at det i styrelsens journalsystem i  

 april 2001 er noteret at Deres anmodning om aktindsigt er besvaret i  

 forbindelse med et personligt besøg, men at styrelsen i forbindelse med Deres  

 klage til mig blev i tvivl om hvorvidt dette var korrekt, eller om Deres  

 anmodning aldrig var blevet besvaret.
Derfor kontaktede Miljøstyrelsen Dem  

 telefonisk for at høre hvilke sagsakter De manglede kopi af.
 På baggrund af  

 Miljøstyrelsens brev af 10. juni 2002 til Dem hvorved styrelsen sendte Dem  

 kopi  

 af hele styrelsens korrespondance med de tyske myndigheder i perioden 2.  

 november  

 2000 til 16. marts 2001 og samtidig beklagede at Deres oprindelige anmodning  

 ikke blev imødekommet rettidigt, må jeg lægge til grund at Miljøstyrelsen  

 først den 10. juni 2002 reagerede over for Dem på Deres anmodning om  

 aktindsigt af 7. november 2000.
 I sager om aktindsigt i  

 miljøoplysninger har myndighederne efter § 4, stk. 2, i lov om aktindsigt i  

 miljøoplysninger pligt til at træffe afgørelse inden en måned eller, hvis  

 sagens komplekse karakter og omfang kan begrunde det, inden to måneder.
På baggrund af tidsfristerne  

 i forvaltningslovens § 16, stk. 2, og § 4, stk. 2, i lov om aktindsigt i  

 miljøoplysninger må jeg anse det for særdeles kritisabelt at Miljøstyrelsen  

 først besvarede Deres begæring om aktindsigt efter 1 år og 7 måneder.
Jeg er  

 således enig i Miljøstyrelsens beklagelse over for Dem.
 Jeg har gjort Miljøstyrelsen  

 og Miljøministeriet bekendt med min opfattelse.
Jeg foretager mig herefter  

 ikke mere i anledning af Deres henvendelse. NOTER:  

 (*)  

 FOB 1995, s. 258.
