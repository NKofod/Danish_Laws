Bekendtgørelse om ændring af bekendtgørelse om beboerrepræsentation § 1 I bekendtgørelse nr. 709 af 9. september 1997 om beboerrepræsentation foretages følgende ændringer:
1. I § 4, stk. 4, ændres »240 kr.« til: »502 kr.« 2. § 4, stk. 5, affattes således:
»Stk. 5. Det i stk. 4 nævnte beløb er opgjort i 2021-niveau og reguleres en gang årligt efter udviklingen i Danmarks Statistiks nettoprisindeks i en 12 måneders periode sluttende i juni måned året før det finansår, reguleringen vedrører.
Beløbet afrundes til nærmeste hele kronebeløb.« 3. I § 5 indsættes som nye stykker:
»Stk. 3. I ejendomme med 3 beboerrepræsentanter tegner beboerrepræsentanterne i forening beboerrepræsentationen.
I ejendomme med 1 beboerrepræsentant tegner beboerrepræsentanten beboerrepræsentationen udadtil.
Stk. 4. Denne bekendtgørelse udgør beboerrepræsentationens vedtægter med mindre andet som supplement hertil er besluttet.« § 2 Bekendtgørelsen træder i kraft den 1. januar 2021.
