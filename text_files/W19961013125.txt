Efterfølgende af- og nedskrivninger -  

 bygninger Boet efter en skatteyder, der var afgået ved døden i 1993,  

 ansøgte i medfør af afskrivningslovens § 30, stk. 3, om  

 Ligningsrådets tilladelse til for indkomståret 1992 at foretage  

 yderligere afskrivninger med 406.757 kr. på bygninger og installationer  

 vedrørende en ejendom i København.
Det var oplyst, at den kommunale skattemyndighed ved en afgørelse  

 af 18. april 1996 forhøjede afdødes indkomst for  

 indkomståret 1992 med ikke godkendt fradrag for andel af resultat i et  

 kommanditselskab.
Ansættelsen blev ikke påklaget, og  

 forhøjelsen ønskedes udlignet ved yderligere afskrivninger  

 på en erhvervsejendom i København, der imidlertid var  

 afstået den 20. april 1994.
 Det følger af TS-cirkulære 1994-12, pkt. 3.1, at det kun er  

 Ligningsrådet, der kan give tilladelse til efterfølgende af- og  

 nedskrivninger, hvis virksomheden er ophørt, eller hvis aktivet er  

 afhændet.
 Tilladelsen gives kun, når der foreligger særlige forhold.
 Ligningsrådet fandt, at uanset at bygningen var afhændet,  

 måtte det forhold, at der efterfølgende var sket en  

 ansættelsesændring, give adgang til at udligne  

 forhøjelsen. (Se kommentar i TfS 1997, 72).
