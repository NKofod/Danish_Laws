Formålet med registeret er registrering, databehandling og arkivering af oplysninger til brug ved undersøgelse, behandling, pleje og kontrol af patienter, der undersøges ved hjælp af ultralyd.
Registeret må anvendes til amtets planlægning, administration, drift, vedligeholdelse og ressourcestyring.
Registeret anvendes desuden til forskning og andet videnskabeligt arbejde, som udføres i tilknytning til de sygehusafdelinger der må føre/anvende/opbevare registeret, med henblik på udvikling og metodeforbedring inden for patientbehandling.
Personkreds: Registeret må kun indeholde oplysninger om patienter, for hvem, der planlægges og/eller gennemføres ultralydundersøgelse i amtets sygehusvæsen, personale, der deltager eller har deltaget i undersøgelse/behandling/pleje/kontrol af de under pkt. a nævnte patienter samt patientens læge.
 Ikrafttrædelsesdato: 19/05/1995.
