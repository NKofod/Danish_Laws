I forbindelse med at et pengeinstitut P overgav et lån ydet til en  

 klager K til inkasso, forhøjede P rentesatsen på lånet til P's  

 inkassorentesats på 19% p.a.
I den følgende måned anmodede P's advokat K om  

 at indbetale 98.713,69 kr. på lånet, der var opgjort således, at 95.292 kr.  

 udgjorde lånets restgæld, 402,34 kr.
påløbne renter og 3.019,35 kr. inkassoomkostninger.
K indbragte sagen  

 for Ankenævnet med påstand om, at P tilpligtedes at fremkomme med en  

 opgørelse af tilskrevne renter og restgælden og at indgå en rimelig  

 afdragsordning samt at nedsætte den anvendte rentesats.
K fik delvis medhold  

 (dissens).
Kendelse af 26. oktober 1992 i sag nr. 503/90 (Udlån.
Inkassorente.  

 Oplysning om renter og restgæld).
I september 1986 forhøjedes et lån ydet af pengeinstituttet P til klagerne  

 K til 92.000 kr.
I gældsbrevet var henvist til P's almindelige  

 lånebetingelser, i hvis pkt. 13 om misligholdelse var anført:
»Som følge af misligholdelsen beregnes et gebyr til fremsendelsen af  

 påkrav, ligesom der beregnes morarenter af forfaldne ikke betalte ydelser  

 efter sparekassens regler herom.« I lånebetingelsernes pkt. 21 var endvidere henvist til P's almindelige  

 forretningsbetingelser, i hvis pkt. 5 var anført:
 »Udover de i pkt. 4 nævnte ydelser er sparekassen berettiget til at  

 kræve betaling af kunden:
 Sparekassens udgifter i tilfælde af kundeforholdets misligholdelse,  

 herunder et af sparekassen fastsat gebyr for udsendelse af rykkerskrivelser,  

 juridisk bistand m.v.
En af sparekassen fastsat overtræksrente, provision eller morarente  

 såfremt en konto kommer i overtræk eller i restance eller udnyttes i strid  

 med indgåede aftaler med sparekassen.« I august 1989 overgav P lånet til inkasso og forhøjede rentesatsen på  

 lånet til P's inkassorentesats på 19% p.a.
I september 1989 anmodede P's  

 advokat K om at indbetale 98.713,69 kr. på lånet, som var opgjort således, at  

 95.292 kr. udgjorde lånets restgæld, 402,34 kr. påløbne renter og 3.019,35  

 kr. inkassoomkostninger.
 K indbragte sagen for Ankenævnet med påstand om, at P tilpligtedes at  

 fremkomme med en opgørelse af tilskrevne renter og restgælden, at indgå en  

 rimelig afdragsordning, samt at nedsætte den anvendte rentesats.
 P nedlagde påstand om frifindelse.
 Ankenævnets afgørelse var således:
»K har i lånets løbetid modtaget årsopgørelse vedrørende lånet med  

 angivelse af tilskrevne renter og restgæld, ligesom K i forbindelse med  

 lånets overgivelse til inkasso modtog en opgørelse af gælden.
K har endvidere  

 modtaget oplysning om, hvorledes der efter sagens overgivelse til inkasso  

 forholdes med hensyn til renter, hvorved bemærkes, at spørgsmålet om  

 skattemæssig fradragsret for disse renter beror på bestemmelsen i  

 ligningslovens § 5, stk. 7, og at K vil kunne få de i denne forbindelse  

 nødvendige oplysninger ved henvendelse til P's advokat.
Der findes herefter  

 ikke at være grundlag for at pålægge P at meddele K yderligere oplysninger  

 vedrørende renter og restgæld.
Det ligger uden for Ankenævnets kompetance at pålægge P at indgå en  

 afdragsordning med K.« Tre medlemmer udtalte herefter:
 »Ved den citerede bestemmelse i de almindelige lånebetingelsers pkt.  

 13, jf. også pkt. 5 i de almindelige forretningsbetingelser, hvortil der  

 henvises i lånebetingelserne, findes P på gyldig måde at have betinget sig  

 ret til i tilfælde af forsinket betaling at kræve en morarente, der  

 overstiger kreditrenten.
Herefter, og da vi ikke finder tilstrækkeligt grundlag for at tilsidesætte  

 den af P fastsatte morarente som urimelig, stemmer vi for heller ikke at tage  

 klagen til følge på dette punkt.« To medlemmer udtalte:
»Vi finder ikke, at der ved de citerede bestemmelser i P's  

 almindelige lånebetingelser og almindelige forretningsbetingelser er skabt  

 fornøden hjemmel for, at P kan forlange en morarente, der overstiger  

 kreditrenten, jf. herved dommen U 1991.354 Ø.
Vi stemmer derfor for, at P  

 tilpligtes at nedsætte den efter lånets overgivelse til inkasso beregnede  

 rente til den sædvanlige kreditrente.« (* 1) Offentliggjort i Fagskrift for Finansvæsen og Ankenævnets  

 årsberetning for 1992.
