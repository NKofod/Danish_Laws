Indledning l.
Hovedparten af personalet i staten m.v. er ansat som  

tjenestemænd eller ansat i henhold til en kollektiv  

 overenskomst.
Herudover findes der personale ansat på  tjenestemandslignende  

 vilkår.
Denne ansættelsesform har ikke et entydigt indhold.
Visse grupper har  

 en egentlig tjenestemandslignende status med pensionsrettigheder, der i vidt  

 omfang svarer til tjenestemænds.
For andre grupper består de  

 tjenestemandslignende vilkår først og fremmest i en aflønning efter det for  

 tjenestemænd gældende lønsystem.
 Endelig er der enkelte grupper, som har ensidigt fastsatte vilkår,  

 og nogle få ansatte har individuelt fastsatte ansættelsesvilkår.
 En betydelig del af de ansatte, som ikke er tjenestemænd, er omfattet af  

 og har rettigheder/pligter i henhold til funktionærloven.
Tjenestemænd 2. Tjenestemænd, der er omfattet af reglerne i  

 tjenestemandsloven, ansættes enten i selve staten, i folkeskolen eller i  

 folkekirken.
Der kan være tale om varig ansættelse eller om en ansættelse på  

 prøve med senere varig ansættelse for øje.
I sjældnere tilfælde kan  

 ansættelsen være på åremål.
 Tjenestemændene og deres efterlevende ægtefæller og børn har  

pensionsrettigheder efter reglerne i tjenestemandspensionsloven.
 3. Forhandlingsretten for tjenestemændene og  

 tjenestemandspensionisterne udøves gennem de 4 centralorganisationer,  

 der er part i hovedaftalen af l969 med finansministeren.
 De 4 centralorganisationer er Statstjenestemændenes Centralorganisation I,  

 Statstjenestemændenes Centralorganisation II, Akademikernes  

 Centralorganisation (Tjenestemandsudvalget) og Lærernes Centralorganisation.  

 Centralorganisationerne har dannet et fælles forhandlingsorgan,  

 Tjenestemændenes Fællesudvalg.
Centralorganisationerne repræsenterer hver især en række tilsluttede  

 organisationer, der for visses vedkommende benævnes  

etatsorganisationer, fordi de hovedsagelig repræsenterer ansatte  

 inden for en enkelt styrelse eller institution.
Centralorganisationerne har i  

 henhold til tjenestemandsloven  forhandlingsretten for samtlige  

 tjenestemænd, uanset om de er medlemmer af en organisation, der er tilsluttet  

 en centralorganisation.
 Finansministeren og centralorganisationerne fastlægger lønvilkårene for en  

2-årig aftaleperiode i form af en særlig lønjusteringsaftale, ligesom  

 parterne indgår et antal andre aftaler om en række konkrete  

 ansættelsesvilkår.
 Der er således tale om en meget centraliseret forhandlingsret på  

 tjenestemandsområdet.
 De tilsluttede organisationer kan ganske vist i en række tilfælde udøve  

 forhandlingsret, men det er alene en forhandlingsret, som er afledt af  

 centralorganisationernes forhandlingsret, og som kræver en særlig  

 bemyndigelse fra vedkommende centralorganisation.
Overenskomstansatte 4. På overenskomstområdet følges de samme  

 principper, som anvendes på det private arbejdsmarked.
Det vil sige, at  

 finansministeriet som hovedregel fører forhandlingerne med de enkelte faglige  

 organisationer, og at der indgås kollektive overenskomster med disse.
 Der er derfor på overenskomstområdet en lang række organisationer, der har  

 forhandlingsret over for finansministeriet.
 Det er med enkelte undtagelser de samme fagforbund og faglige  

 organisationer i øvrigt, som findes på det private arbejdsmarked.
 Organisationerne anerkendes af Finansministeriet som  

 forhandlingsberettigede i statsligt regie, når de har dokumenteret, at de  

 repræsenterer mindst halvdelen af de ansatte inden for den pågældende  

 personalegruppe, og der i øvrigt er tale om stillinger, der naturligt  

 henhører under den pågældende organisations faglige område.
 Det er i øvrigt en forudsætning, at der er tale om en personalegruppe, der  

 i tilstrækkelig grad kan afgrænses fra andre ansatte, og at der er  

 tale om veldefinerede arbejdsområder.
De fleste større overenskomster er landsdækkende, hvorimod en række andre  

 overenskomsters gyldighedsområde er afgrænset i geografisk henseende  

 eller begrænset til visse nærmere angivne institutioner.
I alt ca. 100  

 organisationer er parter i overenskomster inden for staten m.v.
 I nogle tilfælde indgås de kollektive overenskomster af staten og  

 (amts)kommunerne i fællesskab, f.eks. på sygehusområdet.
 Det er vigtigt, at ministerier og styrelser er opmærksomme på de enkelte  

 overenskomsters gyldighedsområde, således at overenskomstvilkårene  

 ikke uden godkendelse fra Finansministeriet anvendes på andre ansatte.
 Opstår der tvivl om en overenskomsts gyldighedsområde, skal spørgsmålet  

 altid forelægges for Lønnings- og Pensionsdepartementet.
 Selv om løn- og ansættelsesvilkårene aftales med organisationer, der også  

 har overenskomst på det private arbejdsmarked, vil vilkårene normalt være  

 tilpasset de særlige arbejdsforhold for den pågældende personalegruppe  

 i det offentlige.
 På enkelte områder er det dog aftalt, at man anvender de samme løn- og  

 ansættelsesvilkår, som er aftalt for tilsvarende ansatte på det private  

 arbejdsmarked.
På akademikerområdet er der sket en delvis centralisering af  

 overenskomstforhandlingerne, idet en række organisationer normalt giver AC  

 bemyndigelse til at forhandle overenskomsterne på deres vegne.
Når  

 forhandlingerne er afsluttet, indgås overenskomsterne med de enkelte  

 organisationer.
 Tilsvarende har en række organisationer sluttet sig sammen i  

 Centralorganisationen for Overenskomstansatte i staten (CO-Stat).
CO-Stat forhandler generelle spørgsmål, f.eks. i forbindelse med fornyelse  

 af overenskomster.
Overenskomsterne indgås dog fortsat med de enkelte  

 tilsluttede organisationer.
Andet personale 5. Tjenestemændenes centralorganisationer har også  

 forhandlingsretten for personale, der er ansat på tjenestemandslignende  

 vilkår i staten, folkeskolen og folkekirken.
 Det drejer sig om et begrænset antal ansatte, der aflønnes efter samme  

 lønrammer som tilsvarende tjenestemænd, men som ikke har pensionsret.
 Endvidere har centralorganisationerne forhandlingsretten for  

 personalegrupper med ansættelsesvilkår svarende til statstjenestemænds i  

tilskudsinstitutioner m.v., når en minister er part ved fastsættelsen  

 af ansættelsesvilkårene, og de pågældende personalegrupper er tilsluttet en  

 af centralorganisationerne.
 Der er bl.a. tale om personale ved tilskudsinstitutionerne inden for  

 undervisningsministeriets område, som ville have været ansat som egentlige  

 tjenestemænd, såfremt det havde drejet sig om egentlige statsinstitutioner.  

 De pågældende har pensionsret gennem  statsgaranterede  

 pensionsordninger, der i vidt omfang svarer til  

 tjenestemandspensionslovens regler.
6. Der findes i staten enkelte personalegrupper, hvis  

 ansættelsesvilkår er ensidigt fastsat, f.eks. ved regulativ, reglement  

 eller lignende.
Denne ansættelsesform er anvendt, hvor betingelserne for  

 overenskomstansættelse ikke har været til stede, f.eks. fordi  

 personalegruppen ikke er tilstrækkeligt klart afgrænset, eller der ikke er  

 nogen forhandlingsberettiget organisation, der repræsenterer de pågældende.
7. Endelig anvendes en individuel  

 ansættelseskontrakt i nogle tilfælde, hvor enkeltpersoner ansættes til  

 særlige arbejdsopgaver.
Kontraktvilkårene kan eventuelt være fastsat efter  

 forhandling med en faglig organisation.
Særligt om funktionærer 8. Funktionærloven (Ful) undtager udtrykkeligt  

 tjenestemænd i staten og lærlinge omfattet af lærlingeloven.
 En stor del af de øvrige statsansatte, herunder visse  

 tjenestemandslignende ansatte, er omfattet af loven.
 Ansættelsesvilkårene for funktionærer er fastsat dels i Ful, dels i de  

 enkelte overenskomster/regulativer m.v., der således kan supplere  

 funktionærlovens regler.
 Lovens område er i øvrigt fastlagt således, at det afgørende er, om den  

 ansatte udfører følgende arbejde i den overvejende del af  

 arbejdstiden:
- handels- og kontorarbejde og dermed sidestillet lagerekspedition eller - teknisk eller klinisk bistandsydelse, der ikke er af håndværks- eller  

 fabriksmæssig art eller - arbejdsledelse, d.v.s. personer, der på arbejdsgiverens vegne leder  

 eller fører tilsyn med udførelsen af andres arbejde.
 Det er tillige en forudsætning, at den ansatte arbejder i mindst 15 timer  

 ugentlig og er undergivet arbejdsgiverens instruktioner vedrørende udførelsen  

 af arbejdet.
 Hvis den ansatte opfylder ovennævnte betingelser er det uden betydning om  

 pågældende - tillige - er omfattet af en kollektiv overenskomst, ligesom det  

 ikke er af betydning, om den pågældende er deltidsbeskæftiget, eller om  

 aflønning sker med månedsløn eller ugeløn.
 9. Lovens § 21, stk. 1, fastslår, at lovens  

 bestemmelser ikke ved aftale mellem parterne kan fraviges til  

ugunst for funktionæren.
 Loven forhindrer på den anden side ikke, at der ved aftale/overenskomst  

 tillægges funktionærer en gunstigere stilling end den, Ful tilsiger.
 Dette er i et vist omfang tilfældet, f.eks. med hensyn til regler om løn  

 under barselsorlov til visse funktionærgrupper.
10. Der er intet i vejen for, at der ved overenskomst  

 tillægges en personalegruppe en funktionærlignende status, selv om gruppen  

 ikke efter Ful er funktionær, jf. ovenfor.
Der er således tillagt visse  

 overenskomstansatte ikke-funktionærer fuld løn under sygdom, f.eks.  

 månedslønnede rengøringsassistenter.
 11. Ful giver funktionærer visse rettigheder og  

 pligter.
Loven indeholder bl.a. detaljerede regler om - varsler ved opsigelse - godtgørelse for usaglig opsigelse - mindsteerstatning ved arbejdsgiverens/funktionærens misligholdelse - løn- og fraværsforhold under barsel - fuld løn under sygdom - efterløn ved død Ovennævnte emner er omhandlet mere udførligt nedenfor i de enkelte  

 kapitler.
Retningslinier for ansættelsesform i visse stillinger 12. Der er fastsat særlige retningslinier for, hvilken  

 ansættelsesform der skal anvendes i en række stillinger, der forudsætter en  

akademisk uddannelse.
 Det indebærer, at stillinger af den karakter under lønramme 35 ikke  

 besættes på tjenestemandsvilkår, medmindre de pågældende allerede er  

 tjenestemænd.
 Stillinger i lønramme 35 besættes på tjenestemandsvilkår, hvis  

 vedkommende allerede er tjenestemand, mens ansættelse sker på  

 overenskomstvilkår, såfremt den pågældende allerede er overenskomstansat.  

Udefra kommende ansøgere til chefstillinger i denne lønramme ansættes  

 på tjenestemandsvilkår, og i andre stillinger i denne lønramme, f.eks. ved  

 universiteterne og de højere læreanstalter, på overenskomstvilkår.
 Stillinger over lønramme 35 besættes principielt på  

 tjenestemandsvilkår.
Retningslinierne vedrører ansættelse af agronomer, hortonomer, licentiater  

 udgået fra Den kgl.
Veterinær- og Landbohøjskole, arkitekter, dyrlæger,  

 forstkandidater, jurister (dog sker der tjenestemandsansættelse af jurister  

 ved domstolene, politiet og anklagemyndigheden i stillinger i lønramme 35),  

 universitetsøkonomer, landinspektører, læger, mejeriingeniører, magistre,  

 gymnasiemagistre, psykologer, tandlæger og teknikumingeniører.
 For akademi- og civilingeniører gælder, at førstegangsansættelse i  

 tjenestemandsstilling ikke finder sted i lavere lønramme end lønramme 36.  

 Farmaceuter er ikke omfattet af de ovennævnte retningslinier.
Bilags- og henvisningsoversigt Bilag til kap. 2 Bilag 2.1 Ministeriet for Statens Lønnings- og Pensionsvæsens bekg. 515 28/11 1969  

 af hovedaftale i henhold til L 291 18/6 1969 om tjenestemænd i staten,  

 folkeskolen og folkekirken.
Bilag 2.2 Økonomi- og Budgetministeriets cirkskr. 35 26/2 1973 om ansættelsesformer  

 i visse stillinger, der forudsætter akademisk uddannelse.
Bilag 2.3 Oversigt over forhandlingsfællesskaber.
Love og bekendtgørelser i II del Lbekg. 671 2/10 1986 af lov om tjenestemænd i staten, folkeskolen og  

 folkekirken (tjenestemandsloven), kap. 1-2 og 10.
 L 292 18/6 1969 om tjenestemandspension  

(tjenestemandspensionsloven), kap. 1.
PAV BILAG 2.3 Oversigt over forhandlingsfællesskaber Statstjenestemændenes Centralorganisation I Centralforeningen for Stampersonel i Civilforsvarskorpset Danmarks Kirketjenerforening Dansk Fængselsforbund Dansk Jernbaneforbund Dansk Plejerforening Dansk Postforbund Dansk Tele Forbund Dansk Toldtjenestemands Forbund Den grønlandske Tjenestemandsforening Farvandsvæsenets Funktionær Forening Flyvevåbenets Konstabelforening Foreningen af funktionærer i Fiskerikontrollen Foreningen af tjenestemænd u/Undervisningsministeriet Foreningen af tjenestemænd v/Den kgl.
Veterinær- og Landbohøjskole Foreningen af tjenestemænd v/Slotte og ministerialbygninger Foreningen af tjenestemænd v/Statens Samlinger Forsvarets Civil-Etat Funktionærforeningen for Den kgl.
Mønt Fællesorganisationen DSB Fællesorganisationen for Statens Pensionistforeninger Hoffunktionærforeningen Hærens Konstabel- og Korporalforening Landsbygraverforeningen for Danmark Luftfartsvæsenets Personaleforbund Ministerialbetjentforeningen Rigshospitalets Tjenestemandsforening Sergentgruppens Fællesorganisation Flyvevåbenet Sergentgruppens Fællesorganisation Hæren Socialpædagogernes Landsforbund Statshavnene & Kystvæsenets Fællesforening Tjenestemandsforeningen for Søværnets Mekanikerkorps Tjenestemandsforeningen i Statsanstalten for Livsforsikring Tjenestemandsforeningen ved Statens Seruminstitut m.fl.
Statstjenestemændenes Centralorganisation II Arbejdsformidlingskontorernes Tjenestemandsforening Bibliotekarforbundets gruppe af statsansatte bibliotekarer Danmarks Kordegneforening Dansk Politiforbund Dansk Post- og Giroforening Dansk Socialrådgiverforening Dansk Teknisk Lærerforening Danske Skovteknikeres Landsforening - Skovfogedernes CO II forening Den danske Toldetats Forening Den grønlandske Tjenestemandsforening Farvandsforeningen Foreningen af arbejdsformidlingschefer i Danmark Foreningen af Danske Kirkegårdsledere Foreningen af Konsulenter i Arbejdstilsynet Foreningen af Musikere i Forsvaret Foreningen af Præliminær Organister Foreningen af Søfartsskolelærere Foreningen af Tekniske og Administrative Tjenestemænd Foreningen af tjenestemandslignende ansatte med Civil Værnepligt Foreningen af Tjenestemænd i Klasselotteriets Direktorat Foreningen af Tjenestemænd og Funktionærer v/Det Danske Hedeselskab Foreningen af Tjenestemænd ved Udskrivningsvæsenet Foreningen for Skibsofficerer og dermed ligestillede u/Fiskeriministeriet Foreningen for Tjenestemænd ved institutioner u/Landbrugsministeriet Forsvarets Civil-Etat Fællesforeningen for Statens Pensionistforeninger Handelsskolernes lærerforening Hovedorganisationen af Officerer i Forsvaret Hovedorganisationen for Officerer i Civilforsvarskorpset Husholdningslærerforeningen Jernbaneforeningen Kriminalforsorgsforeningen Luftfartsvæsenets Personaleforening Organisationen af akademisk Civilforsvarspersonel Politiets og Domstolenes Tjenestemandsforening Rigshospitalets Personaleforening Sammenslutningen af Statstjenestemandsansatte Sygeplejersker Socialpædagogernes Landsforbund Statshavnene & Kystvæsenets Fællesforening Statsskatteforvaltningens Tjenestemandsorganisation Tjenestemandsforeningen i Statsanstalten for Livsforsikring Tjenestemandsforeningen ved Seruminstituttet m.fl.
