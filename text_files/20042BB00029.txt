Fremsat den 18. marts 2005 af Lone Møller (S),  

 René Skau Björnsson (S), Karen Hækkerup (S),  

 Rasmus Prehn (S) og Lise von Seelen (S) Forslag til folketingsbeslutning om  

 indførelse af hepatitis B-vaccination i børnevaccinationsprogrammet Folketinget pålægger regeringen inden den 1. januar 2006 at  

 indføre vaccination mod hepatitis B som en del af det danske  

 børnevaccinationsprogram.
Bemærkninger til  

 forslaget Beslutningsforslaget er en  

 uændret genfremsættelse af beslutningsforslag nr.
B 125 fra folketingsåret  

 2004-05, 1. samling.
Der henvises til Folketingstidende 2004-05, 1. samling,  

 tillæg A side 4952 og 4955.
Formålet  

 med beslutningsforslaget Formålet med beslutningsforslaget er at beskytte danske børn  

 mod hepatitis B-virus via indførelse af vaccination mod denne sygdom i  

 børnevaccinationsprogrammet.
Mennesker, der smittes med hepatitis B, har  

 risiko  

 for at udvikle kronisk og akut leverbetændelse, som på lang sigt kan føre til  

 alvorlige følgesygdomme som f.eks. leverkræft og skrumpelever og i sidste  

 ende dødsfald.  

 Indførelse af vaccination vil være i overensstemmelse med anbefalingerne fra  

 WHO og desuden imødekomme et ønske hos mange danske småbørnsforældre.
Færre  

 børn vil opleve, at de isoleres eller stigmatiseres som følge af smitte eller  

 frygt for smitte, og samtidig vil der ske en reduktion i antallet af dødsfald  

 som følge af sygdomme relateret til hepatitis B-infektioner.
Der er mulighed  

 for at gennemføre forslaget med få eller ingen omkostninger, jf. afsnittet om  

 økonomiske konsekvenser.
Baggrunden  

 for beslutningsforslaget Sundhedsstyrelsens Center for Evaluering og Medicinsk  

 Teknologivurdering valgte i 2001 at støtte et projekt, som 2 år senere   

 i 2003  

  resulterede i udgivelsen af MTV-rapporten »Indførelse af hepatitis  

 B-vaccination som en del af børnevaccinationsprogrammet i Danmark  En  

 medicinsk teknologivurdering«.
Rapporten, som ikke indeholder nogen entydig faglig vurdering  

 af, om hepatitis B-vaccination bør indføres, har af Sundhedsstyrelsen været  

 sendt til høring hos en række organisationer og selskaber.
Socialdemokratiet  

 er  

  i lighed med et overvældende flertal af de høringsberettigede  

 organisationer  

  af den opfattelse, at danske børn bør beskyttes mod hepatitis B som en  

 integreret del af vaccinationsprogrammet.
Hepatitis  

 B-virus i Danmark Hepatitis B-infektion er normalt en seksuelt overført sygdom,  

 men kan også smitte via f.eks. blod eller urene kanyler.
Virus kan overføres »vertikalt«, dvs. fra mor til barn under  

 fødsel.
Danmark indfører nu screening af gravide for hepatitis B-virus.
Virus  

 kan imidlertid også overføres »horisontalt«, f.eks. blandt børn og voksne i  

 institutioner og blandt familiemedlemmer og andre i nærkontakt.
Derfor er det  

 logisk at supplere screening af gravide med vaccination som en del af  

 børnevaccinationsprogrammet.
Tal fra Statens Serum Institut, jf. artiklen »Spædbørn smittes  

 hvert år med hepatitis B« af journalist Christian Andersen i Ugeskrift for  

 Læger nr. 40, 29. september 2003, viser, at 72 børn i aldersgruppen 0-14 år  

 har  

 fået påvist kronisk hepatitis B-infektion.
Omkring 20 pct. af børnene vil  

 efter  

 20-30 år udvikle skrumpelever, og 5 pct. vil få leverkræft.
MTV-rapporten anslår, at der årligt forekommer 120-300 tilfælde  

 af akut opstået hepatitis B og i alt 350-1.000 nye smittetilfælde årligt.
Det  

 skønnes, at det nuværende antal infektioner vil føre til op mod 10 dødsfald  

 årligt på grund af kronisk leversygdom.
Rapporten påpeger, at antallet af nye tilfælde af hepatitis  

 B-virus i Danmark er nedadgående, mens antallet af personer med kronisk  

 hepatitis B er stort set uændret.
Samtidig nævnes, at der kan forventes et  

 stigende antal smittede de kommende år, bl.a. på grund af immigration fra  

 lande  

 med høj forekomst af hepatitis B.
 Ifølge MTV-rapporten vil fordelen ved at indføre vaccination  

 være, at antallet af akutte hepatitis B-tilfælde vil kunne reduceres fra de  

 nuværende minimum 120 tilfælde årligt til næsten 0, og at ca. 20 nye tilfælde  

 af kronisk hepatitis B årligt vil kunne undgås.
 Hepatitis B er en mere alvorlig sygdom (målt på antallet af  

 dødsfald og kroniske smittebærere) end øvrige sygdomme, for hvilke der er  

 indført vaccination.
 Hertil kommer, at man ved at indføre vaccination kan undgå tab  

 af livskvalitet og andre sociale og menneskelige omkostninger både hos  

 pårørende og ikke mindst hos børn, der smittes og som følge heraf udelukkes  

 af  

 sociale fællesskaber.
 Hepatitis Foreningen har i sit høringssvar vedrørende  

 MTV-rapporten peget på tre konkrete eksempler: På Odense Universitetshospital  

 blev seks børn smittet i forbindelse med indlæggelse, i Skovbo Kommune opstod  

 en sag, hvor to hepatitissmittede børn skulle integreres, og forældregruppen  

 frygtede, at deres egne børn ville blive smittet, og på Odense  

 Universitetshospital døde en kvinde efter at være blevet smittet med  

 hepatitis  

 B.
 Herudover har Sundhedsstyrelsen beskrevet et tilfælde fra 1999,  

 hvor en dagplejemor og nogle pædagoger i daginstitutioner blev smittet af  

 børn,  

 der var smittet af hepatitis B, jf. bl.a. artiklen »Et godt tilbud« af Annie  

 Hagel i Vital nr. 2, 2003. Og for nylig har forældre til børn i Børnegården  

 Vinterslev i Hadsten samlet underskrifter for at få hepatitis B indført i  

 vaccinationsprogrammet.
Befolkningens  

 holdninger Hepatitis Foreningen har i april 2004 gennemført en stor  

 undersøgelse af befolkningens kendskab til hepatitis og holdninger til  

 vaccination (»Kendskab til hepatitis og holdninger til vaccination«,  

 Hepatitis  

 Foreningen, april 2004). Tilsvarende gennemførte Sundhedsstyrelsen en noget  

 mindre undersøgelse i forbindelse med udarbejdelsen af MTV-rapporten.
Hepatitis Foreningens undersøgelse viser bl.a., at   

 	  

 98 pct. kender til leverbetændelse/hepatitis og hele 62 pct.  

 vurderer, at hepatitis/leverbetændelse er den alvorligste sygdom i  

 sammenligning med bl.a. infektionssygdommene difteri (6 pct.), kighoste (1  

 pct.)  

 og polio (13 pct.). Blandt årsagerne til, at leverbetændelse opfattes som  

 særdeles  

 farlig, nævnes risiko for kræft, dødelighed og kronisk tilstand.
  

 	  

 73 pct. synes, det er en god idé at indføre hepatitis  

 B-vaccination i børnevaccinationsprogrammet.
Blandt småbørnsforældre (0-6 år)  

 er tallet 78 pct.
  

 	  

 kun 14 pct. vurderer uden oplysning, at det er en dårlig idé at  

 indføre hepatitis B-vaccination.
En stor del ændrer holdning, når de får  

 yderligere oplysning om hepatitis B.
På den baggrund vurderer Hepatitis  

 Foreningen, at den samlede tilslutning vil blive stor, og med en  

 informationskampagne  

 kan tilslutningen blive fuldt på højde med tilslutningen til det øvrige  

 vaccinationsprogram.
 Sundhedsstyrelsens undersøgelse viser bl.a., at flest forældre  

 (60 pct.) foretrækker en kombinationsvaccine frem for separat vaccination.  

 Andelen, som accepterer indførelse af hepatitis B-vaccination i det danske  

 børnevaccinationsprogram, varierer mellem 42 og 80 pct.
Internationale  

 erfaringer På verdensplan er 350 millioner mennesker smittet med hepatitis  

 B-virus.
 WHO har på baggrund af det globalt stigende antal tilfælde af  

 hepatitis B-virus-infektion anbefalet, at alle medlemslande senest i 1997  

 inkluderer hepatitis B-vaccination i de nationale vaccinationsprogrammer.
 En lang række vesteuropæiske lande følger anbefalingen,  

 heriblandt Belgien, Frankrig, Italien, Portugal, Schweiz, Spanien og  

 Tyskland.  

 De skandinaviske lande har været mere tilbageholdende, men i Sverige har  

 nogle  

 amter indført vaccinationen til risikogrupper, mens andre er på vej.
Danmark bør følge anbefalingen fra WHO og tage del i den  

 globale indsats imod hepatitis B ved at indføre vaccination i  

 børnevaccinationsprogrammet.
Hepatitis er en af de sygdomme, det er muligt at  

 udrydde definitivt, hvis man vaccinerer.
Økonomiske  

 konsekvenser I øjeblikket vaccineres danske børn som led i  

 vaccinationsprogrammet med to kombinationsvacciner, dels mod difteri,  

 stivkrampe, kighoste, polio og Hib-infektion (Di-Te-Ki-Pol/Hib) og dels mod  

 mæslinger, fåresyge og røde hunde (MFR).
 Det fremgår af den nye MTV-rapport, at hepatitis B-vaccination  

 kan tænkes gennemført som en del af børnevaccinationsprogrammet på tre måder:
1)  

 	  

 Hepatitis B-vaccine anvendes i tillæg til den nuværende,  

 femvalente vaccine (Di-Te-Ki-Pol/Hib) fra Statens Serum Institut 2)  

 	  

 En kombineret hepatitis B-Hib-vaccine gives i tillæg til en  

 firevalent vaccine (Di-Te-Ki-Pol).
 3)  

 	  

 Der indføres en  

 seks-valent vaccine, der via en enkelt indsprøjtning giver samtidig  

 beskyttelse  

 mod i alt seks sygdomme, herunder hepatitis B.
 Model 1 og 2 vil begge indebære, at børnene skal have to  

 indsprøjtninger i forbindelse med vaccinationsbesøgene hos den praktiserende  

 læge i 3-, 5- og 12-måneders-alderen (i alt 2 x 3 = 6 indsprøjtninger).  

 Derimod  

 vil børnene kunne nøjes med ét stik pr. besøg, hvis en kombinationsvaccine  

 (model 3) indføres (i alt 1 x 3 = 3 indsprøjtninger). Denne model har  

 yderligere den fordel, at hepatitis B vil kunne indføres i  

 børnevaccinationsprogrammet uden ekstra omkostninger.
Det fremgår således af MTV-rapporten, at »de sundhedsøkonomiske  

 analyser viser, at tillæg af en separat hepatitis B-vaccination til det  

 eksisterende børnevaccinationsprogram vil føre til øgede økonomiske udgifter  

 for samfundet.
Hvis vaccinationen indføres med anvendelse af nye  

 kombinationsvacciner,  

 kan det gøres uden umiddelbare merudgifter«.
Det vil ved alle tre modeller være muligt at opnå den samme  

 høje beskyttelse af børnene mod hepatitis B.
Der er tale om sikre vacciner,  

 som  

 de vaccinerede tåler godt.
Konklusion Regeringen bør inden den 1. januar 2006 tage initiativ til at  

 indføre vaccination mod hepatitis B som en del af  

 børnevaccinationsprogrammet.  

 Det vil være i overensstemmelse med anbefalingerne fra WHO og opfylde et  

 ønske  

 fra mange danske forældre.
Vaccinationen kan indføres uden ekstra stik af  

 børnene og uden umiddelbare merudgifter.
Skriftlig fremsættelse Lone Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af hepatitis B-vaccination i  

 børnevaccinationsprogrammet.
(Beslutningsforslag nr.
B 29).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
