Betænkning afgivet af Skatteudvalget den  

 10. februar 1999 Betænkning over Forslag til lov om ændring af  

 boafgiftsloven og pensionsbeskatningsloven Udvalget har behandlet lovforslaget i nogle  

 møder.
 Endvidere har udvalget modtaget en skriftlig henvendelse fra Forsikring  

 & Pension.
 Der er af skatteministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Dansk  

 Folkepartis, Centrum-Demokraternes, Det Radikale Venstres og  

 Fremskridtspartiets medlemmer af udvalget) lovforslaget til vedtagelse  

 med de af skatteministeren stillede ændringsforslag.
Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Den del af  

 loven, der vedrører samlevere, støtter Enhedslisten, men  

 samtidig gennemføres med denne lov en udvidelse af mulighederne for at  

 få skattetilskud til privat pensionsopsparing.
Det er Enhedslisten  

 imod.
I stedet for at øge skattetilskuddet til dem, der har råd  

 til privatopsparing, burde folkepensionen forbedres.
Et andet mindretal (Kristeligt Folkepartis medlem  

 af udvalget) indstiller lovforslaget til vedtagelse med de stillede  

 ændringsforslag.
Hvis de af mindretallet stillede ændringsforslag  

 forkastes, vil mindretallet stemme imod lovforslaget ved 3. behandling.
Ændringsforslag Af	et mindretal (KRF):
Til titlen 1) I undertitlen ændres »begunstigelse af samlevere,« til:  

 »justering af begunstigelsesregler,«.
Til § 2 2) I den under nr. 1 foreslåede ændring  

 affattes litra c således:
»c 3) I den under nr. 1 foreslåede ændring  

 affattes litra d således:
»d 4) I den under nr. 2 foreslåede ændring af  

§ 4, stk. 2, 3. pkt., ændres »person« til: »søskende «.
 5) I den under nr. 3 foreslåede ændring af  

§ 5, stk. 2, ændres »person« til: »søskende«.
 Af	skatteministeren, tiltrådt af et flertal  

 (udvalget med undtagelse af EL):
 6) Nr. 4 affattes således:
» » Af	et mindretal (KRF):
 7) I den under nr. 11 foreslåede ændring af  

§ 11 A, stk. 1, nr. 5, 2. pkt., ændres »person« til: »søskende «.
 8) I den under nr. 13 foreslåede ændring af  

§ 12, stk. 1, nr. 4, ændres »person« til: »søskende «.
 9) I den under nr. 15 foreslåede ændring af  

§ 19, 3. pkt., ændres »ægtefælle- eller samleverpension,  

 samleverpension« til: »ægtefællepension,  

 søskendepension«, og »samleveren« ændres til: »en  

 søskende«.
 10) I den under nr. 16 foreslåede ændring af  

§ 20, stk. 1, nr. 1, 2. pkt., ændres »samlever« til: »en søskende, jf. § 2, nr. 4, litra d,«.
 11) I den under nr. 17 foreslåede ændring af  

§ 20, stk. 1, nr. 2, ændres »samlever« til: »en søskende, jf. § 2, nr. 4, litra d,«.
 Af	skatteministeren, tiltrådt af et flertal  

 (udvalget med undtagelse af EL):
 12) Efter nr. 17 indsættes som nye numre:
» 02. § 21 A, stk. 1-3, affattes således:
» Stk. 2. Indbetalinger m.v., der i et indkomstår  

 overstiger beløbsgrænsen i § 16, stk. 1, kan tilbagebetales,  

 når særlige omstændigheder taler derfor.
Stk. 3. Er der foretaget indbetaling m.v. som  

  nævnt i stk. 1 eller  2, kan der ved ophævelse af ordningen  

 tilbagebetales et beløb svarende til indbetalingen m.v. med  

 påløbne renter i det pågældende indkomstår.
De  

 påløbne renter, der tilbagebetales afgiftsfrit, kan højst  

 udgøre 500 kr.«« Af	et mindretal (KRF):
 13) I den under nr. 18 foreslåede ændring af  

§ 23, 3. pkt., ændres »ægtefælle eller samleverpension,  

 samleverpension« til: »ægtefællepension,  

 søskendepension«.
 14) I den under nr. 21 foreslåede ændring af  

§ 52, stk. 2, ændres »samlever« til: »søskende« .
 Af	skatteministeren, tiltrådt af et flertal  

 (udvalget med undtagelse af EL):
Til § 3 15) Stk. 4 affattes således:
» Bemærkninger Til nr. 1-5, 7-11, 13 og 14 Ændringsforslagene indebærer, at den del af  

 lovforslaget, der gennemfører en ligestilling af samlevere med gifte  

 personer ved anvendelsen af reglerne i pensionsbeskatningsloven, udgår.  

 Kristeligt Folkeparti  mener, at ægteskabet er den bedste og rette  

 ramme for samlivet mellem mand og kvinde, og finder det ikke rimeligt, at man  

 på den ene side afviser ægteskabet ved ikke at bruge det, mens  

 man på den anden side gerne vil have del i de fordele, som er knyttet  

 til ægteskabet.
Kristeligt Folkeparti finder imidlertid, at der kan  

 være grund til på pensionsbeskatningsområdet at  

 indføre tilsvarende regler som for ægtefæller for  

 søskende, der har fælles bopæl.
Ad nr. 1 Ændringsforslaget om ændring af titlen er en  

 konsekvens af, at lovforslagets del vedrørende begunstigelse af  

 samlevere foreslås at udgå af lovforslaget.
Ad nr. 2 og 3 Efter gældende regler vil en pensionskasseordning,  

 der giver efterladte samlevere adgang til pension på lige fod med  

 ægtefæller, ikke falde ind under skattereglerne i  

 pensionsbeskatningsloven, hvorved der ikke vil være fradragsret ved  

 indkomstopgørelsen for bidrag til den pågældende  

 pensionskasse.
I lovforslaget foreslås, at de gældende regler  

 ændres, således at pensionsbeskatningsloven også kommer til  

 at gælde for ordninger, der begunstiger samlevere.
Ændringsforslagene indebærer, at denne del af  

 lovforslaget udgår, og at den hidtil gældende ret- stilling for  

 gifte personer opretholdes.
Dog foreslås det, jf. ændringsforslag  

 nr. 3, at der indføres tilsvarende regler som for  

 ægtefællepension for pensioner, hvis udbetalinger kan tilfalde en  

 navngiven søskende, der havde fælles bopæl med  

 afdøde ved indsættelsen.
Herved får pensionskasserne og  

 forsikringsselskaberne mulighed for at tilbyde en søskendepension som  

 en selvstændig ydelse.
Ad nr. 4, 9, 10, 11, 13 og 14 Konsekvensændringer.
Ad nr. 5, 7 og 8 Lovforslagets § 2, nr. 3, 11 og 13, angår  

 forsikringer med garanterede ydelser, supplerende engangsydelser fra  

 pensionskasser, kapitalforsikring og opsparing i pensionsøjemed  

 (kapitalpension) og rateforsikring og rateopsparing i pensionsøjemed.  

 Disse typer af pensionsordninger er karakteriseret ved, at der kan  

 indsættes en begunstiget til visse ydelser efter den primære  

 persons død.
Den personkreds, der kan gøres til genstand for  

 individuel indsættelse, består efter de gældende regler af  

 pensionsopsparerens ægtefælle, fraskilte ægtefælle,  

 livsarvinger, stedbørn og stedbørns livsarvinger.
I  

 lovforslaget foreslås med formuleringen »en navngiven person, der har  

 fælles bopæl med forsikrede ved indsættelse« at føje  

 samlevere til denne personkreds. Ændringsforslaget indebærer, at  

 denne del af lovforslaget udgår.
Dog foreslås det, at en  

 navngiven søskende, der havde fælles bopæl med  

 afdøde ved indsættelsen, kommer til at indgå i den  

 personkreds, der kan begunstiges.
Til nr. 6 Efter de gældende regler i pensionsbeskatningslovens  

 § 8, nr. 1, 3. pkt., om oprettelse af rateforsikring i pensionsøjemed  

 kan en police efter forsikredes fyldte 55. år kun oprettes som  

 tillæg til en før denne alder oprettet police og kun med en  

 forsikringssum, der ved samme udbetalingstidspunkt som efter den tidligere  

 police ikke vil overstige halvdelen af den tidligere aftalte  

 forsikringssum.
Efter lovforslaget skal policen være oprettet inden  

 forsikredes fyldte 60. år.
Policen kan dog oprettes efter forsikredes  

 fyldte 60. år, hvis forsikrede på oprettelsestidspunktet er ejer  

 af en anden rateforsikring i pensionsøjemed eller kontohaver i en  

 rateopsparing i pensionsøjemed og afgiftspligt eller  

 indkomstskattepligt for den pågældende police eller konto ikke er  

 indtrådt.
Ifølge lovforslaget kan en police - ligesom efter  

 de gældende regler - højst oprettes med en forsikringssum, der  

 ved samme udbetalingstidspunkter som efter den tidligere forsikring  

 udgør halvdelen af den tidligere aftalte forsikringssum.
Af hensyn til  

 klasse III-forsikringer tilknyttet investeringsfonde foreslås som noget  

 nyt, at for så vidt angår den del af en police, der  

 vedrører opsparing i investeringsfonde, kan indbetalingerne i alt  

 højst udgøre et beløb svarende til halvdelen af den  

 oprindelige ordnings værdi ved det fyldte 60. år samt et  

 beløb svarende til halvdelen af de på dette tidspunkt aftalte  

 fremtidige indbetalinger.
Ændringsforslaget indebærer, at der bliver  

 valgfrihed mellem de to forhøjelsesgrundlag.
Det vil sige, at der for  

 alle rateforsikringer - ikke blot klasse III-forsikringer tilknyttet  

 investeringsfonde - kan anvendes et forhøjelsesgrundlag, hvorefter  

 indbetalingerne i alt højst kan udgøre et beløb svarende  

 til halvdelen af den oprindelige ordnings værdi ved det fyldte 60.  

 år samt et beløb svarende til halvdelen af de på dette  

 tidspunkt aftalte fremtidige indbetalinger.
Dette forhøjelsesgrundlag  

 svarer til forhøjelsesgrundlaget i § 11 A, stk. 1, nr. 2,  

 vedrørende rateopsparing i pensionsøjemed (  

 »bankmetoden«).
Til nr. 12 Efter de gældende regler i pensionsbeskatningslovens  

 § 18, stk. 2, kan bidrag m.v. til kapitalpension højst  

 fratrækkes med det i § 16 nævnte beløb (for 1999 med  

 34.000 kr.). Er der af ejerens arbejdsgiver foretaget indbetalinger til  

 kapitalpensionsordninger, der er skattefrie for ejeren i medfør af  

 bestemmelsen i § 19, nedsættes det fradragsberettigede beløb med  

 disse indbetalinger bortset fra arbejdsmarkedsbidrag.
Fradraget for bidrag  

 m.v. til de omhandlede ordninger kan dog ikke overstige det beløb, som  

 ejerens personlige indkomst i det pågældende indkomstår  

 udgør uden fradrag for bidragene.
Det vil sige, at fradrag for de  

 nævnte bidrag m.v. højst kan bringe den personlige indkomst ned  

 til 0, men ikke medføre, at den bliver negativ.
 Pensionsbeskatningslovens § 29 A indeholder regler om  

 supplerende engangsydelser fra en pensionskasse, der er omfattet af § 2, nr.  

 4, eller § 7. Ifølge § 29 A, stk. 2, skal den del af det årlige  

 bidrag for et medlem, som anvendes til finansiering af de nævnte  

 engangsydelser, medregnes under beløbsgrænsen i § 16, stk.  

 1.
 § 29 A er ikke omtalt i den nugældende affattelse af  

 § 18, stk. 2, 3. pkt., hvorfor fradrag for bidrag, der anvendes til  

 finansiering af engangsydelser fra en pensionskasse, kan medføre, at  

 den personlige indkomst bliver negativ.
 I lovforslagets § 2, nr. 14, foreslås det derfor, at  

 pensionsbeskatningslovens § 18, stk. 2, 3. pkt., ændres således,  

 at fradraget for bidrag m.v. til kapitalpensionsordninger og bidrag til  

 supplerende engangsydelser ikke kan overstige det beløb, som ejerens  

 personlige indkomst for det pågældende indkomstår  

 udgør uden fradrag for bidragene.
 Ændringsforslagets nr. 01 og 02 om ændring af  

 pensionsbeskatningslovens § 21, 1. pkt., og § 21 A, stk. 1-3, er en  

 opfølgning af forslaget om ændring af § 18, stk. 2, 3. pkt.
Den gældende affattelse af pensionsbeskatningslovens  

 § 21 fastsætter, at er der for et indkomstår af en arbejdstagers  

 arbejdsgiver indbetalt større beløb end fastsat i § 16 til  

 arbejdstagerens kapitalforsikring i pensionsøjemed og opsparing i  

 pensionsøjemed, skal det overskydende beløb medregnes ved  

 opgørelsen af arbejdstagerens skattepligtige indkomst for det  

 pågældende indkomstår som personlig indkomst.
Er  

 arbejdstagerens personlige indkomst efter en eventuel forhøjelse efter  

 1. pkt. negativ, skal en til det negative beløb svarende del af  

 indbetalingerne ligeledes medregnes ved indkomstopgørelsen.
 Bestemmelsen indebærer, at arbejdstageren beskattes  

 af lønindkomst, der er medgået til indbetalinger til  

 kapitalforsikring i pensionsøjemed og opsparing i  

 pensionsøjemed, som der ikke er fradragsret for efter bestemmelsen i §  

 18, stk. 2.
Den gældende affattelse af § 21 A, stk. 1,  

 fastsætter, at er der i et indkomstår af ejeren foretaget  

 indbetaling til kapitalforsikring og opsparing i pensionsøjemed inden  

 for den i § 16, stk. 1, nævnte beløbsgrænse og  

 indbetalingen overstiger ejerens personlige indkomst for det  

 pågældende indkomstår, jf. § 18, stk. 2, 3. pkt., betragtes  

 det ikke som en afgiftspligtig udbetaling, hvis det overskydende beløb  

 tilbagebetales.
Det samme gælder, hvis indbetalinger, som skal  

 medregnes ved en arbejdstagers indkomstopgørelse efter § 21, 2. pkt.,  

 med arbejdsgiverens samtykke udbetales til arbejdstageren.
Er der foretaget  

 indbetaling til flere ordninger, kan der fra den enkelte ordning dog  

 højst tilbagebetales eller udbetales et beløb svarende til  

 indbetalingen i det pågældende indkomstår til  

 ordningen.
 Det vil sige, at hvis der ikke er fradragsret for bidrag  

 m.v. til kapitalpension, fordi fradraget for bidraget medfører, at den  

 personlige indkomst bliver negativ, kan det overskydende beløb  

 udbetales/ tilbagebetales uden afgift.
Ændringsforslaget indebærer, at den del af det  

 årlige bidrag til en pensionskasse, der er anvendt til finansiering af  

 supplerende engangsydelser, jf. § 29 A, også bliver omfattet af  

 bestemmelserne i pensionsbeskatningslovens §§ 21 og  21 A.
Herved kommer §§  

 21 og 21 A til at omfatte alle beløb, der er omfattet af  

 beløbsgrænsen i § 16. For så vidt angår § 21,  

 betyder det en forøgelse af det skattepligtige beløb, og for  

 så vidt angår § 21 A, betyder det en udvidelse af muligheden for  

 tilbagebetaling uden afgiftspligt.
Til nr. 15 Det foreslås, at de i ændringsforslag nr. 12  

 foreslåede ændringer af pensionsbeskatningslovens § 21, 1. pkt.,  

 og § 21 A, stk. 1-3, ligesom den i lovforslagets § 2, nr. 14,  

 foreslåede ændring af pensionsbeskatningslovens § 18, stk. 2, 3.  

 pkt., skal have virkning fra og med indkomståret 1999.
