 I socialministeriets cirkulære af 15. august 1975 om bistandslovens  

 almindelige bestemmelser er der under pkt. 27 givet regler om blandt andet  

 begrundelser af afgørelser efter bistandsloven.
Socialministeriet skal henstille til de sociale udvalg, at de i det nævnte  

 cirkulære givne retningslinier følges også med hensyn til afgørelser efter  

 den øvrige sociallovgivning.
Man skal særlig pege på betydningen af, at den,  

 der har modtaget en afgørelse, kan vurdere muligheden for, at afgørelsen kan  

 blive ændret ved en højere instans, eller kan vurdere, om der er opstået  

 sådanne ændringer i den pågældende situation, at det kan give grundlag for en  

 fornyet forelæggelse for den myndighed, der har truffet afgørelse i 1.  

 instans.
 En begrundelse bør derfor indeholde ikke alene en henvisning til den  

 bestemmelse, der danner grundlag for afgørelsen, men også en kort omtale af  

 bestemmelsens indhold, ligesom begrundelsen bør nævne de forhold, der har  

 været af betydning for afgørelsen.
 En afgørelse, der ikke imødekommer eller kun delvis imødekommer et  

 andragende, bør indeholde oplysning om, for hvilen myndighed en afgørelse kan  

 indbringes, og oplysning om en eventuel frist for indbringelse for denne  

 instans.
 Socialministeriet kan i øvrigt henvise til den håndbog i administration af  

 bistandsloven, som er udgivet af Kommunernes Landsforening, afsnit 3.1.4.5.  

 om begrundelse for afslag på ansøgningen.
 Socialministeriet, den 18. april 1979.
