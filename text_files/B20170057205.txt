Bekendtgørelse om Dansk radiogrænseflade nr. 00 058 for terminaler i den faste satellittjeneste, herunder VSAT, SNG og ESOMPs I medfør af § 30 i lov nr. 260 af 16. marts 2016 om radioudstyr og elektromagnetiske forhold fastsættes:
 § 1. For terminaler i den faste satellittjeneste, herunder VSAT, SNG og ESOMPs gælder følgende danske radiogrænseflade, jf. bilag 1: Dansk radiogrænseflade nr. 00 058 for terminaler i den faste satellittjeneste, herunder VSAT, SNG og ESOMPs.
 § 2. Bekendtgørelsen træder i kraft den 1. juli 2017.
 Stk. 2. Bekendtgørelse nr. 1375 af 25. november 2016 om Dansk radiogrænseflade nr. 00 058 for satellitterminaler for stationære VSAT, ESOMPs og SNG satellittjenester ophæves.
Energistyrelsen, den 30. maj 2017 Morten Bæk / Trine Heidemann Jansen Bilag 1 Dansk radiogrænseflade nr. 00 058 for terminaler i den faste satellittjeneste, herunder VSAT, SNG og ESOMPs Frekvenstildelinger, sendeeffekter, tilladelsesforhold m.v.
N: Normativ I: Informativ Rekvirering af love, bekendtgørelser, standarder m.v.
 Radiogrænseflader samt relevante love og bekendtgørelser kan hentes fra Energistyrelsens hjemmeside: www.ens.dk.
 ETSI dokumenter ((I-)ETSer, ENer og TBRer) kan hentes fra ETSIs hjemmeside: www.etsi.org.
 ITU anbefalinger m.v. kan købes direkte hos ITU, Place des Nations, CH-1211 Genève 20, tlf. : +41 22 730 5111, fax: +41 22 733 7256 eller www.itu.int.
 ECC publikationer, herunder ECC beslutninger og anbefalinger, kan fås hos: ECO, European Communications Office, Nyropsgade 37, 1602 København, tlf. : 33 89 63 00, fax: 33 89 63 30. For yderligere information henvises til ECOs hjemmeside: www.cept.org/eco hvorfra dokumenterne også gratis kan hentes.
 ISO/CEN/CENELEC/IEC/DS standarder kan købes hos Dansk Standard, Göteborg Plads 1, 2150 Nordhavn, tlf. : 39 96 61 01, fax: 39 96 61 02, eller via www.ds.dk.
