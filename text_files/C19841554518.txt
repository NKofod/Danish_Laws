 I medfør af § 2, stk. 5, i lov nr. 217 af 23. maj 1979 om et  

 forebyggelsesråd, som ændret ved lov nr. 158 af 11. april 1984, fastsættes  

 følgende forretningsorden for Forebyggelsesrådet:
 § 1.  Forebyggelsesrådet har til formål at styrke den  

 sundhedsfremmende og sygdomsforebyggende indsats i samfundet.
 § 2.  Forebyggelsesrådet har til opgave:
- at foretage en løbende kritisk vurdering af eksisterende  

 sundhedsfremmende og sygdomsforebyggende foranstaltninger i og uden for  

 sundhedssektoren og - at fremsætte forslag til fremme af den forebyggende indsats i samfundet.
 Stk. 2.  Rådet fremsætter sine forslag over for  

 indenrigsministeren.
§ 3.  Forebyggelsesrådet består af 17 medlemmer,  

 herunder medicinaldirektøren.
Medlemmerne beskikkes af indenrigsministeren  

 for 4 år ad gangen, de 10 efter indstilling fra henholdsvis  

 arbejdsministeriet, miljøministeriet, socialministeriet,  

 undervisningsministeriet, Kommunernes Landsforening, Amtsrådsforeningen i  

 Danmark, Københavns og Frederiksberg kommuner i forening, Planlægningsrådet  

 for forskningen, Statens Husholdningsråd og Forbrugerrådet.
 Stk. 2.  Indenrigsministeren udpeger en formand og en  

 næstformand blandt rådets medlemmer.
 Stk. 3.  Indenrigsministeren kan efter forhandling med  

 Forebyggelsesrådet træffe beslutning om udvidelse eller ændring i rådets  

 sammensætning.
Stk. 4.  Medicinaldirektøren kan som født medlem af  

 rådet medtage en medarbejder fra sundhedsstyrelsen til rådets og  

 forretningsudvalgets møder.
Den pågældende medarbejder har i tilfælde af  

 medicinaldirektørens forfald stemmeret.
 Stk. 5.  Er et medlem forhindret i at deltage i et  

 rådsmøde, kan medlemmet - efter forudgående drøftelse med formanden eller  

 sekretariatet - møde ved suppleant.
§ 4.  Forebyggelsesrådet afholder møder så ofte,  

 formanden skønner det nødvendigt, dog mindst 4 gange årligt.
Formanden  

 indkalder til møde i rådet i så god tid som muligt og mindst med 14 dages  

 varsel med angivelse af dagsorden.
Møde skal afholdes, hvis 5 af rådets  

 medlemmer fremsætter anmodning herom ved henvendelse til formanden.
 Stk. 2.  Formanden leder rådets forhandlinger.  

 Næstformanden fungerer i formandens fravær som formand.
§ 5.  Rådet er beslutningsdygtigt, når formanden  

 (eller i dennes fravær næstformanden) og mindst halvdelen af rådets øvrige  

 medlemmer er til stede.
Suppleanter har stemmeret.
Alle beslutninger træffes  

 ved almindelig stemmeflerhed.
I tilfælde af stemmelighed bortfalder  

 forslaget.
Stk. 2.  Rådets møder er ikke offentlige.
Rådet kan i  

 forbindelse med behandling af konkrete spørgsmål give enkeltpersoner med  

 særlig sagkundskab adgang til at deltage i rådets møder.
Stk. 3.  Forebyggelsesrådet kan nedsætte sagkyndige  

 arbejdsudvalg.
Til medlem af disse udvalg, der afgiver indstilling til rådet,  

 kan vælges personer uden for rådets medlemskreds.
§ 6.  Der optages referat over Forebyggelsesrådets  

 forhandlinger og beslutninger.
Et mindretal kan kræve sin afvigende mening  

 tilført referatet.
Referatet underskrives af rådets formand.
 Stk. 2.  Referat af rådets møder udsendes senest 14 dage  

 efter mødets afholdelse til rådets medlemmer.
 Stk. 3.  Et referat betragtes som godkendt, såfremt  

 ingen mødedeltagere inden 1 måned efter mødets afholdelse har fremsat  

 indsigelse mod referatet.
§ 7.  Der nedsættes et forretningsudvalg under  

 Forebyggelsesrådet, bestående af rådets formand og næstformand samt  

 medecinaldirektøren.
Rådets formand er tillige formand for  

 forretningsudvalget.
Stk. 2.  Forretningsudvalget udarbejder forslag til  

 arbejdsplaner for rådet for eet år ad gangen.
Forslaget skal bl.a. indeholde  

 oversigt over antallet af sagkyndige arbejdsudvalg og aktiviteter i øvrigt.  

 Forelæggelse til rådets godkendelse af arbejdsplanen skal ske senest før den  

 periode, som arbejdsplanen vedrører.
 Stk. 3.  Forretningsudvalget udarbejder forslag til  

 beretning for Forebyggelsesrådets virksomhed for en to-årig periode, første  

 gang for 1. januar 1984 - 31. december 1985. Forelæggelse til rådets  

 godkendelse af beretningen skal ske senest 3 måneder efter udløbet af den  

 periode, som beretningen vedrører.
 Stk. 4.  Forretningsudvalget sørger for, at de af rådet  

 vedtagne forslag m.v., herunder de vedtagne arbejdsplaner og beretninger,  

 fremsendes til indenrigsministeren.
 § 8.  Sekretariatsfunktionerne for Forebyggelsesrådet  

 og forretningsudvalget varetages af indenrigsministeriet.
 § 9.  Udgifterne ved rådets virksomhed afholdes af  

 statskassen.
 Stk. 2.  Medlemmernes og særligt sagkyndiges rejse- og  

 opholdsudgifter i forbindelse med rådets og arbejdsudvalgets møder m.v.  

 godtgøres efter de for statens tjenestemænd gældende regler efter højeste  

 sats.
 § 10.  Rådets medlemmer og de særlige sagkyndige, som  

 deltager i rådets møder, har tavshedspligt i henhold til de herom gældende  

 regler om virke i offentlig hverv.
