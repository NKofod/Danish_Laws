Betænkning afgivet af Erhvervs-, Vækst- og Eksportudvalget den 2. maj 2013 Betænkning over Forslag til lov om ændring af lov om finansiel virksomhed og forskellige andre love som følge af forslag til lov om investeringsforeninger m.v.
(Konsekvensrettelser i lyset af lov om investeringsforeninger m.v.) [af erhvervs- og vækstministeren (Annette Vilhelmsen)]:
1. Ændringsforslag Erhvervs- og vækstministeren har stillet 14 ændringsforslag til lovforslaget.
2. Udvalgsarbejdet Lovforslaget blev fremsat den 1. marts 2013 og var til 1. behandling den 15. marts 2013. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Lovforslaget blev 1. behandlet sammen med lovforslag nr.
L 176.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 12. december 2012 dette udkast til udvalget, jf.
ERU alm. del  bilag 87. Den 1. marts 2013 sendte erhvervs- og vækstministeren de fælles for L 176 og L 177 indkomne høringssvar og et notat herom til udvalget, jf.
L 176   bilag 1.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Finansrådet.
 Erhvervs- og vækstministeren har over for udvalget kommenteret henvendelsen.
Spørgsmål Udvalget har stillet 1 spørgsmål til erhvervs- og vækstministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af erhvervs- og vækstministeren, tiltrådt af udvalget:
 1) Nr. 1 affattes således:
»1. I fodnoten til lovens titel udgår »dele af Rådets direktiv 85/611/EØF af 20. december 1985 (UCITS-direktivet), EF-Tidende 1986 nr.
L 375, side 3,« og »Europa-Parlamentets og Rådets direktiv 2001/107/EF af 21. januar 2002 (tjenesteyderdirektivet), EF-Tidende 2002, nr.
L 41, side 20,«, efter »dele af Europa-Parlamentets og Rådets direktiv 2007/64/EF af 13. november 2007 om betalingstjenester i det indre marked og om ændring af direktiv 97/7/EF, 2002/65/EF, 2005/60/EF og 2006/48/EF og om ophævelse af direktiv 97/5/EF (betalingstjenestedirektivet), EU-Tidende 2007, nr.
L 319, side 1,« indsættes: »dele af Europa-Parlamentets og Rådets direktiv 2009/65/EF af 13. juli 2009 om samordning af love og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet), EU-Tidende 2009, nr.
L 302, side 32-96,«, efter »dele af Europa-Parlamentets og Rådets direktiv 2009/111/EF af 16. september 2009 om ændring af direktiv 2006/48/EF, 2006/49/EF og 2007/64/EF for så vidt angår banker tilsluttet centralorganer, visse komponenter i egenkapitalen, store engagementer, tilsynsordninger og krisestyring (CRD II), EU-Tidende 2009, nr.
L 302, side 97,« indsættes: »dele af Kommissionens direktiv 2010/43/EU af 1. juli 2010 om gennemførelse af Europa-Parlamentets og Rådets direktiv 2009/65/EF for så vidt angår organisatoriske krav, interessekonflikter, god forretningsskik, risikostyring og indholdet af aftalen mellem en depositar og et administrationsselskab, EU-Tidende, nr.
L 176, side 42-61,« og efter »og om ophævelse af Kommissionens afgørelse 2009/77/EF, EU-Tidende 2010, nr.
L 331, side 84« indsættes: », og dele af Kommissionens forordning (EU) nr. 584/2010 af 1. juli 2010 om gennemførelse af Europa-Parlamentets og Rådets direktiv 2009/65/EF for så vidt angår form og indhold af standardmodellen til anmeldelsesskrivelse og erklæring om investeringsinstituttet, brug af elektronisk kommunikation mellem kompetente myndigheder i forbindelse med anmeldelser og procedurer ved kontroller og undersøgelser på stedet samt udveksling af oplysninger mellem kompetente myndigheder, EU-Tidende 2010, nr.
L 176, side 16-27.«.« [Korrektion] 2) I den under nr. 6 foreslåede affattelse af § 52 ændres »§ 2, stk. 1, nr. 12« til: »§ 2, nr. 11«.
[Korrektion] 3) I den under nr. 11 foreslåede affattelse af § 98, stk. 1, 1. pkt., ændres »UCITS« til: »UCITS og kapitalforeninger«.
[Udvidelse af anvendelsesområdet] 4) Nr. 12 affattes således:
»12. I § 98, stk. 2, ændres »specialforeninger, hedgeforeninger, godkendte fåmandsforeninger, professionelle foreninger, ikkegodkendte fåmandsforeninger, investorer i andre kollektive investeringsordninger, jf. § 195 i lov om investeringsforeninger m.v.,« til: »kapitalforeninger«.« [Udvidelse af anvendelsesområdet] 5) Efter nr. 41 indsættes som nyt nummer:
»01. I § 157 ændres »danske UCITS, specialforeninger, fåmandsforeninger og professionelle foreninger samt investeringsinstitutter, der er UCITS.« til: »UCITS og kapitalforeninger, der opfylder betingelserne i § 162, stk. 1, nr. 8.« [Konsekvensrettelse] 6) Efter nr. 54 indsættes som nye numre:
»02. I § 373, stk. 1, ændres »§ 102, stk. 2, 1. pkt., og stk. 3,« til: »§ 102, stk. 2 og 3,«.« [Konsekvensrettelse] Til § 2 7) Efter nr. 6 indsættes som nye numre:
 »01. I § 66 a, stk. 8, ændres »stk. 6, nr. 17« til: »stk. 6, nr. 18«.
 02. I § 66 a, stk. 10, ændres »stk. 6, nr. 7« til: »stk. 6, nr. 8«.
03. I § 66 a, stk. 11 og 12, ændres »stk. 6, nr. 18« til: »stk. 6, nr. 19«.« [Konsekvensrettelse] Til § 3 8) Efter nr. 1 indsættes som nye numre:
 »01. I § 84 a, stk. 10, ændres »stk. 6, nr. 7« til: »stk. 6, nr. 8«.
 02. I § 84 a, stk. 11 og 12, ændres »stk. 6, nr. 18« til: »stk. 6, nr. 19«.
03. I § 87, stk. 6, ændres »§ 84 a, stk. 6, nr. 14 og 18« til: »§ 84 a, stk. 6, nr. 15 og 19«.« [Konsekvensrettelse] Til § 4 9) Efter nr. 1 indsættes som nye numre:
 »01. I § 34 a, stk. 4, ændres »stk. 3, nr. 9« til: »stk. 3, nr. 10«.
 02. I § 34 a, stk. 5, ændres »stk. 3, nr. 1-7« til: »stk. 3, nr. 2-8«.
03. I § 34 a, stk. 6, ændres »stk. 3, nr. 8 og 9« til: »stk. 3, nr. 9 og 10«.« [Konsekvensrettelse] 10) I den under nr. 2 foreslåede § 34 c udgår stk. 3, 10. pkt.
[Korrektion] Til § 5 11) Før nr. 1 indsættes som nyt nummer:
»01. I § 199, stk. 6, ændres »§ 210, stk. 6, nr. 13 og 17« til: »§ 210, stk. 6, nr. 14 og 18«.« [Konsekvensrettelse] 12) Efter nr. 1 indsættes som nye numre:
 »02. I § 210, stk. 8, ændres »stk. 6, nr. 16« til: »stk. 6, nr. 17«.
 03. I § 210, stk. 10, ændres »stk. 6, nr. 7« til: »stk. 6, nr. 8«.
04. I § 210, stk. 11 og 12, ændres »stk. 6, nr. 17« til: »stk. 6, nr. 18«.« [Konsekvensrettelse] Til § 11 13) I stk. 1 ændres »fortsætte med at administrere disse foreninger indtil den 21. juli 2014, uanset om foreningerne har« til: »fortsætte med at administrere disse foreninger m.v. indtil den 21. juli 2014, uanset om foreningerne m.v. har«.
[Præcisering] 14) I stk. 2, 1. pkt., ændres »§ 1, nr. 42« til: »§ 1, nr. 41«.
[Korrektion] Bemærkninger Til nr. 1 Det foreslås at justere fodnoten til lovens titel, således at det fremgår, at lovforslaget medtager dele af Kommissionens forordning (EU) nr. 584/2010 af 1. juli 2010 om gennemførelse af Europa-Parlamentets og Rådets direktiv 2009/65/EF for så vidt angår form og indhold af standardmodellen til anmeldelsesskrivelse og erklæring om investeringsinstituttet, brug af elektronisk kommunikation mellem kompetente myndigheder i forbindelse med anmeldelser og procedurer ved kontroller og undersøgelser på stedet samt udveksling af oplysninger mellem kompetente myndigheder.
Derved præciseres det, at der ikke er tale om en gennemførelse af forordningen, der gælder direkte.
Til nr. 2 Der foreslås en præcisering af en lovhenvisning i § 52 i lov om finansiel virksomhed.
Til nr. 3 Det foreslås at ændre § 98, stk. 1, 1. pkt., i lov om finansiel virksomhed, således at investorer i kapitalforeninger, der administreres af et investeringsforvaltningsselskab, der også har fået tilladelse til at administrere alternative investeringsfonde efter lov om forvaltere af alternative investeringsfonde m.v., får mulighed for at deltage i selskabets investorforum.
Dermed kan de være med til at vælge én investorrepræsentant til investeringsforvaltningsselskabets bestyrelse på samme måde som investorerne i danske og udenlandske UCITS, som selskabet administrerer.
Baggrunden for forslaget er, at investorerne i specialforeninger, hedgeforeninger, godkendte fåmandsforeninger, professionelle foreninger, ikkegodkendte fåmandsforeninger og investorer i andre kollektive investeringsordninger, jf. § 195 i lov om investeringsforeninger m.v. har denne mulighed efter den nuværende bestemmelse.
Som følge af forslag til lov om forvaltere af alternative investeringsfonde m.v. (L 175) fremsat den 1. marts 2013 udgår specialforeninger m.v. af lov om investeringsforeninger m.v.
Disse foreninger m.v. skal ændre status til kapitalforeninger eller ophøre.
I forhold til investeringsforvaltningsselskabernes investorfora, bliver investorerne i de nuværende specialforeninger m.v. således stillet, som de er efter den gældende lov, selv om administration af specialforeninger m.v. udgår af såvel lov om investeringsforeninger m.v. som lov om finansiel virksomhed.
De bliver også ligestillet med investorerne i danske UCITS.
Til nr. 4 Investeringsforvaltningsselskaber skal i henhold til den nuværende § 98 i lov om finansiel virksomhed etablere investorfora, hvor investorerne i de administrerede enheder og investorer, der har indgået en aftale om skønsmæssig porteføljepleje, kan være med til at vælge ét bestyrelsesmedlem i selskabets bestyrelse.
Efter § 98, stk. 2, i lov om finansiel virksomhed kan vedtægterne bestemme, at investorerne stemmer efter deres relative andel af den administrerede formue, eller at hver investor har én stemme uanset det investerede beløb.
Hvis investeringsforvaltningsselskabets vedtægter fastsætter, at investorerne stemmer efter deres relative andel af formuen, medfører forslaget, at kapitalforeningers formue indgår i investeringsforvaltningsselskabets beregningsgrundlag.
Dermed bliver investorer i kapitalforeninger ligestillet med investorerne i UCITS.
Til nr. 5 Der er tale om en konsekvensrettelse, som følge af at specialforeninger m.v. ikke længere er omfattet af lov om investeringsforeninger m.v.
Med forslaget får fondsmæglerselskaber, der ikke har tilladelse til at handle for egen regning, og investeringsforvaltningsselskaber mulighed for at placere deres basiskapital i andele i kapitalforeninger, der opfylder betingelserne i lovforslagets nr. 42 til ændring af § 162, stk. 1, nr. 8, der fastsætter de betingelser, en kapitalforening skal opfylde, for at et forsikringsselskab eller en pensionskasse kan investere i foreningens andele.
Det svarer til, at forsikringsselskaber og pensionskasser efter den gældende § 162, stk. 1, nr. 8, på visse betingelser kan investere i andele i specialforeninger, godkendte fåmandsforeninger og professionelle foreninger.
Endvidere udgår »samt investeringsinstitutter, der er UCITS« af § 157 i lov om finansiel virksomhed.
Forslaget er en redaktionel ændring, idet »UCITS« omfatter danske og udenlandske UCITS.
Til nr. 6 Der er med forslaget til ændring af § 373, stk. 1, i lov om finansiel virksomhed tale om en konsekvensrettelse, som følge af at § 102, stk. 2, i lov om finansiel virksomhed med forslaget kun kommer til at indeholde ét punktum.
Til nr. 7 Der er med forslaget til ændring af § 66 a, stk. 8, i lov om tilsyn med firmapensionskasser tale om en konsekvensrettelse, som følge af at der med forslaget foreslås indsat et nyt nr. 1 i § 66 a, stk. 6, i lov om tilsyn med firmapensionskasser.
 Der er med forslaget til ændring af § 66 a, stk. 10, i lov om tilsyn med firmapensionskasser tale om en konsekvensrettelse, som følge af at der med forslaget foreslås indsat et nyt nr. 1 i § 66 a, stk. 6, i lov om tilsyn med firmapensionskasser.
 Der er med forslaget til ændring af § 66 a, stk. 11 og 12, i lov om tilsyn med firmapensionskasser tale om konsekvensrettelser, som følge af at der med forslaget foreslås indsat et nyt nr. 1 i § 66 a, stk. 6, i lov om tilsyn med firmapensionskasser.
Til nr. 8 Der er med forslaget til ændring af § 84 a, stk. 10, i lov om værdipapirhandel m.v. tale om en konsekvensrettelser, som følge af at der med forslaget foreslås indsat et nyt nr. 1 i § 84 a, stk. 6, i lov om værdipapirhandel m.v.
 Der er med forslaget til ændring af § 84 a, stk. 11 og 12, i lov om værdipapirhandel m.v. tale om en konsekvensrettelse, som følge af at der med forslaget foreslås indsat et nyt nr. 1 i § 84 a, stk. 6, i lov om værdipapirhandel m.v.
 Der er med forslaget til ændring af § 87, stk. 6, i lov om værdipapirhandel m.v. tale om en konsekvensrettelse, som følge af at der med forslaget foreslås indsat et nyt nr. 1 i § 84 a, stk. 6, i lov om værdipapirhandel m.v.
Til nr. 9 Der er med forslaget til ændring af § 34 a, stk. 4, i lov om forebyggende foranstaltninger mod hvidvask af udbytte og finansiering af terrorisme tale om en konsekvensrettelse, som følge af at der med forslaget foreslås indsat et nyt nr. 1 i § 34 a, stk. 3, i lov om forebyggende foranstaltninger mod hvidvask af udbytte og finansiering af terrorisme.
 Der er med forslaget til ændring af § 34 a, stk. 5, i lov om forebyggende foranstaltninger mod hvidvask af udbytte og finansiering af terrorisme tale om en konsekvensrettelse, som følge af at der med forslaget foreslås indsat et nyt nr. 1 i § 34 a, stk. 3, i lov om forebyggende foranstaltninger mod hvidvask af udbytte og finansiering af terrorisme.
 Der er med forslaget til ændring af § 34 a, stk. 6, i lov om forebyggende foranstaltninger mod hvidvask af udbytte og finansiering af terrorisme tale om en konsekvensrettelse, som følge af at der med forslaget foreslås indsat et nyt nr. 1 i § 34 a, stk. 3, i lov om forebyggende foranstaltninger mod hvidvask af udbytte og finansiering af terrorisme.
Til nr. 10 Der er med forslaget tale om en ophævelse af § 34 c, stk. 3, 10. pkt., i lov om forebyggende foranstaltninger mod hvidvask af udbytte og finansiering af terrorisme, som følge af at indholdet af § 34 c, stk. 3, 7. og 10. pkt., er ens.
Til nr. 11 Der er med forslaget til ændring af § 199, stk. 6, i lov om investeringsforeninger m.v. tale om en konsekvensrettelse, som følge af at der med forslaget foreslås indsat et nyt nr. 1 i § 210, stk. 6, i lov om investeringsforeninger m.v.
Til nr. 12 Der er med forslaget til ændring af § 210, stk. 8, i lov om investeringsforeninger m.v. tale om konsekvensrettelser, som følge af at der med forslaget foreslås indsat et nyt nr. 1 i § 210, stk. 6, i lov om investeringsforeninger m.v.
 Der er med forslaget til ændring af § 210, stk. 10, i lov om investeringsforeninger m.v. tale om en konsekvensrettelse, som følge af at der med forslaget foreslås indsat et nyt nr. 1 i § 210, stk. 6, i lov om investeringsforeninger m.v.
 Der er med forslaget til ændring af § 210, stk. 11 og 12, i lov om investeringsforeninger m.v. tale om en konsekvensrettelse, som følge af at der med forslaget foreslås indsat et nyt nr. 1 i § 210, stk. 6, i lov om investeringsforeninger m.v.
Til nr. 13 Der er med forslaget til ændring af den foreslåede § 11, stk. 1, tale om en præcisering, da den foreslåede bestemmelse både drejer sig om administration af diverse foreninger og om administration af »andre kollektive investeringsordninger«.
Til nr. 14 Der er med forslaget til ændring af § 11, stk. 2, 1. pkt., tale om en korrektion, da § 141, stk. 1, i lov om finansiel virksomhed ikke i lovforslaget ændres ved § 1, nr. 42, men ved § 1, nr. 41.
Benny Engelbrecht (S) Julie Skovsby (S) Jan Johansen (S) Mette Reissmann (S) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Nadeem Farooq (RV) Lone Loklindt (RV) Uffe Elbæk (RV) Mette Boye (SF) Steen Gade (SF) Frank Aaen (EL) Henning Hyllested (EL) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Mette Bock (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 177 Bilagsnr.
