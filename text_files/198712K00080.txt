Nr LSF 80 Forslag til Lov om ændring af lov om banker og sparekasser m.v. m. fl.  

 love (Overførsel af beføjelser til Finanstilsynet og Erhvervs- og  

 Selskabsstyrelsen.
Anke) Fremsat af industriministeren (Nils Wilhjelm) den 18. november 1987 Vedtaget ved tredjebehandling den 18. december 1987 LOV nr 853 af 23/12/1987 § 1 I lov om banker og sparekasser m.v., jf. lovbekendtgørelse nr. 374 af 15. august 1985, som ændret ved lov nr. 400 og lov nr. 401 begge af 10. juni 1987, foretages følgende ændringer:
 1. I § 3, 2. pkt., ændres »optages i aktieselskabs-registeret«  

 til:
 »registreres i Erhvervs- og Selskabsstyrelsen«.
 2. § 5, stk. 1, 2. pkt., affattes således:
»Aktieselskabslovens bestemmelser om filialer af udenlandske aktieselskaber gælder tilsvarende for filialer af udenlandske sparekasser og andelskasser.«.
 3. I § 5, stk. 2, udgår: »registrering og«.
 4. § 6, stk. 2, ophæves og i stedet indsættes:
»Stk. 2. Tilladelse er betinget af, at pengeinstituttets vedtægter stadfæstes af tilsynet som værende i overensstemmelse med gældende love og forskrifter, og at pengeinstituttet registreres i Erhvervs- og Selskabsstyrelsen.
Stk. 3. For sparekasser og andelskasser fastsætter Erhvervs- og Selskabsstyrelsen regler om anmeldelse og registrering, samt om gebyrer for anmeldelser, udskrifter m.v. og bekendtgørelse.
 Gebyrerne tillægges udpantningsret.«.
 Stk. 3-5 bliver herefter stk. 4-6.
5. I § 6, stk. 4, der bliver stk. 5, ændres »stk. 5« til:  

 »stk. 6«, og i stk. 5, der bliver stk. 6, ændres »stk. 3« til: »stk.  

 4«.
 6. I § 15 f, stk. 4, ændres »§ 6, stk. 2,» til: »§ 6, stk.  

 2 og 3«.
7. I § 43, stk. 1, nr. 5, ændres »§ 6, stk. 3« til: »§ 6,  

 stk. 4« og i stk. 3, ændres »§ 6, stk. 5« til: »§ 6, stk. 6«.
 8. § 49, stk. 1, affattes således:
»§ 49. Finanstilsynet påser overholdelsen af denne lov og af de bestemmelser, der er udstedt i medfør af loven, jf. dog § 6, stk.
 3.«.
 9. § 52, stk. 2, ophæves.
 10. Efter § 52 indsættes som kapitel 12a:
»Kapitel 12a Delegations- og klagebestemmelser § 52 a.
Henlægger industriministeren sine beføjelser efter loven til Finanstilsynet, kan ministeren fastsætte regler om klageadgangen, herunder at klager ikke kan indbringes for højere administrativ myndighed.
§ 52 b.
Afgørelser truffet af Finanstilsynet eller Erhvervs- og Selskabsstyrelsen i henhold til loven eller forskrifter udstedt i medfør af loven kan indbringes for Industriministeriets Erhvervsankenævn sendes 4 uger efter, at afgørelsen er meddelt den pågældende.«.
11. I § 53 indsættes efter »tilsynet«: »eller Erhvervs- og Selskabsstyrelsen«. § 2 I lov om visse kreditinstitutter, jf. lovbekendtgørelse nr. 375 af 15. august 1985, som ændret ved lov nr. 317 af 4. juni 1986, foretages følgende ændringer:
 1. § 2, stk. 1, affattes således:
»§ 2. Kreditinstitutter omfattet af denne lov skal have tilladelse af Finanstilsynet til at drive kreditinstitutvirksomhed og skal registreres i Erhvervs- og Selskabsstyrelsen.«.
 2. I § 4, stk. 1, ændres »tilsynet med banker og sparekasser«  

 til:
 »Erhvervs- og Selskabsstyrelsen«.
 3. I § 4b, stk. 3, ændres »Tilsynet med banker og sparekasser«  

 til:
»Finanstilsynet« og i stk. 5 ændres »tilsynet med banker og sparekasser« til: »Finanstilsynet«.
 4. Efter § 5 indsættes:
»§ 5 a.
Henlægger industriministeren sine beføjelser efter loven til Finanstilsynet, kan ministeren fastsætte regler om klageadgangen, herunder at klager ikke kan indbringes for højere administrativ myndighed.
§ 5 b.
Afgørelser truffet af Finanstilsynet i henhold til loven eller forskrifter udstedt i medfør af loven kan indbringes for Industriministeriets Erhvervsankenævn senest 4 uger efter, at afgørelsen er meddelt den pågældende.«. § 3 I lov om visse spare- og udlånsvirksomheder m.v., jf.
lovbekendtgørelse nr. 376 af 15. august 1985, som ændret ved § 49, stk. 2, i lov nr. 316 af 4. juni 1986, foretages følgende ændringer:
1. Overalt i loven, bortset fra § 11, stk. 3, ændres »Tilsynet med banker og sparekasser« og »tilsynet med banker og  

 sparekasser« til: »Finanstilsynet«.
 2. § 10, stk. 1, affattes således:
»§ 10. Finanstilsynet påser overholdelsen af loven og af de bestemmelser, der er udstedt i medfør af loven, jf. dog § 11, stk.
 3.«.
 3. § 10, stk. 3 og 4, ophæves.
 4. § 11, stk. 3, affattes således:
»Stk. 3. Virksomheder, der omfattes af loven, skal registreres i Erhvervs- og Selskabsstyrelsen.
Styrelsen fastsætter regler om anmeldelse og registrering samt om gebyrer for anmeldelsen, udskrifter m.v. og bekendtgørelse.
Gebyrerne tillægges udpantningsret.«.
 5. Efter § 11 indsættes:
»§ 11 a.
Om ansættelse, valg og afgang af direktører, bestyrelsesmedlemmer og revisorer skal der senest 4 uger efter gives meddelelse til Finanstilsynet.
§ 11 b.
Henlægger industriministeren sine beføjelser efter loven til Finanstilsynet, kan ministeren fastsætte regler om klageadgangen, herunder at klager ikke kan indbringes for højere administrativ myndighed.
§ 11 c.
Afgørelser truffet af Finanstilsynet eller Erhvervs- og Selskabsstyrelsen i henhold til loven eller forskrifter udstedt i medfør af loven kan indbringes for Industriministeriets Erhvervsankenævn senest 4 uger efter, at afgørelsen er meddelt den pågældende.«. § 4 I lov nr. 229 af 26. maj 1982 om investeringsforeninger, som ændret ved lov nr. 154 af 24. april 1985 og lov nr. 318 af 4. juni 1986, foretages følgende ændringer:
1. Overalt i loven, bortset fra § 4, stk. 1, og § 61, ændres »Tilsynet med banker og sparekasser« og »tilsynet med  

 banker og sparekasser« til: »Finanstilsynet«.
 2. § 4, stk. 1, ophæves og i stedet indsættes:
»§ 4. En investeringsforening skal for at kunne udøve virksomhed godkendes af Finanstilsynet og registreres i Erhvervs- og Selskabsstyrelsen.
Stk. 2. Erhvervs- og Selskabsstyrelsen fastsætter regler om anmeldelse og registrering, herunder af de udenlandske investeringsforeninger, der i medfør af § 8 har tilladelse til at markedsføre deres andele her i landet, samt om gebyrer for anmeldelser, udskrifter m.v. og bekendtgørelse.
Gebyrerne tillægges udpantningsret.«.
 Stk. 2 bliver herefter stk. 3.
 3. I § 8, stk. 2, udgår: »anmeldelse, registrering og«.
 4. § 47 affattes således:
»§ 47. Finanstilsynet påser overholdelsen af loven og af de bestemmelser, der er udstedt i medfør af loven, jf. dog § 4, stk.
 2.«.
 5. § 51 a ophæves.
 6. Efter § 57 indsættes som kapitel 11a:
»Kapitel 11a Delegations- og klagebestemmelser § 57 a.
Henlægger industriministeren sine beføjelser efter loven til Finanstilsynet, kan ministeren fastsætte regler om klageadgangen, herunder at klager ikke kan indbringes for højere administrativ myndighed.
§ 57 b.
Afgørelser truffet af Finanstilsynet eller Erhvervs- og Selskabsstyrelsen i henhold til loven eller forskrifter udstedt i medfør af loven kan indbringes for Industriministeriets Erhvervsankenævn senest 4 uger efter, at afgørelsen er meddelt den pågældende.«.
7. I § 58 indsættes efter »tilsynet med banker og sparekasser«,  

 der bliver »Finanstilsynet«: »eller Erhvervs- og  

 Selskabsstyrelsen«.
8. I § 61 ændres »tilsynet med banker og sparekasser« til:  

 »Erhvervs- og Selskabsstyrelsen«. § 5 I lov nr. 316 af 4. juni 1986 om Københavns Fondsbørs foretages følgende ændringer:
1. Overalt i loven ændres »Tilsynet med Banker og Sparekasser«, »tilsynet med banker og sparekasser« og »tilsynet med  

 banker og sparekassers« til: »Finanstilsynet« og  

 »Finanstilsynets«.
 2. I § 21, stk. 2, nr. 1, ændres »aktieselskabs-registeret« til:
 »Erhvervs- og Selskabsstyrelsen«.
 3. I § 43, stk. 2 og 3, ændres »industriministeren« til:
»Industriministeriets Erhvervsankenævn«. § 6 I lov om en værdipapircentral, jf. lovbekendtgørelse nr. 165 af 27.
april 1983, som ændret ved lov nr. 154 af 24. april 1985 og ved lov nr. 317 og 318 af 4. juni 1986, foretages følgende ændringer:
1. Overalt i loven ændres »Tilsynet med banker og sparekasser«, »tilsynet med banker og sparekasser« og »tilsynet med  

 banker og sparekassers« til: »Finanstilsynet« og  

 »Finanstilsynets«.
 2. § 28 affattes således:
»§ 28. Finanstilsynets afgørelser i henhold til loven kan senest fire uger efter, at afgørelsen er meddelt den pågældende, indbringes for Industriministeriets Erhvervsankenævn.«.
§ 7 I lov nr. 689 af 17. oktober 1986 om realkreditlignende lån og andelsboliglån m.v. foretages følgende ændringer:
 1. § 12 affattes således:
»§ 12. Tilsynet med overholdelsen af §§ 2-11 i denne lov påhviler Finanstilsynet.«.
 2. Efter § 12 indsættes:
»§ 12 a.
Henlægger industriministeren sine beføjelser efter loven til Finanstilsynet, kan ministeren fastsætte regler om klageadgangen, herunder at klager ikke kan indbringes for højere administrativ myndighed.
§ 12 b.
Afgørelser truffet af Finanstilsynet i henhold til loven eller forskrifter udstedt i medfør af loven kan indbringes for Industriministeriets Erhvervsankenævn senest 4 uger efter, at afgørelsen er meddelt den pågældende.«. § 8 I § 3, stk. 3, i lov om tilsyn med monopoler og konkurrencebegrænsninger, jf. lovbekendtgørelse nr. 108 af 11.
 marts 1986, ændres »tilsynet med banker og sparekasser« til:
»Finanstilsynet«. § 9 I § 14 a, stk. 1, i lov om priser og avancer, jf. lovbekendtgørelse nr. 109 af 11. marts 1986, ændres »tilsynet med banker og sparekasser« til: »Finanstilsynet«. § 10 I § 11 a, stk. 1, i lov om mærkning og skiltning med pris m.v., jf.
lovbekendtgørelse nr. 122 af 11. marts 1986, ændres »tilsynet med banker og sparekasser« til: »Finanstilsynet«. § 11 Loven træder i kraft den 1. januar 1988.
BEMÆRKNINGER TIL LOVFORSLAGET Almindelige bemærkninger 1. Som led i Industriministeriets analyse- og strukturprojekt er bl.a. oprettet Finanstilsynet, der er dannet ved en administrativ sammenlægning af Tilsynet med Banker og Sparekasser og Forsikringstilsynet med virkning fra den 1. januar 1988.
Lovforslaget skal ses i sammenhæng med det samtidigt fremsatte forslag til lov om ændring af lov om forsikringsvirksomhed.
Baggrunden for denne sammenlægning er, som det fremgår af betænkning nr. 1108/87 om brancheglidning i den finansielle sektor, at der er sket en betydelig udvidelse af aktiviteterne på kapitalmarkedet på tværs af den hidtidige traditionelle områdeafgrænsning.
Som et naturligt modstykke til de tendenser, der er på kapitalmarkedet, findes det hensigtsmæssigt at have et samlet tilsyn, der administrerer de love, der vedrører dette marked.
2. I Industriministeriets analyse- og strukturprojekt er det samtidig blevet påpeget, at det var hensigtmæssigt at samle alle selskabsretlige registreringer i Erhvervs- og Selskabsstyrelsen.
Herved vil der opnås den fordel, at alle anmeldelser underkastes en ensartet behandling, ligesom der opnås stordriftsfordele på edb-behandlinger af registreringerne.
Lovforslaget indeholder derfor bestemmelser til ændring af lov om banker og sparekasser m.v., lov om visse kreditinstitutter, lov om visse spare- og udlånsvirksomheder, lov om investeringsforeninger, lov om Københavns Fondsbørs, lov om en værdipapircentral samt lov om realkreditlignende lån og andelsboliglån m.v., der muliggør dette.
3. Med overførslen af opgaver som anført, er det målet at tilvejebringe en styrelse, der på baggrund af et bredt sagsområde, og den dermed erhvervede ekspertise i langt større omfang, end det hidtil har været tilfældet, selvstændigt vil kunne forestå sagsbehandlingen inden for de områder, som tilsynet sagligt dækker og i den forbindelse i videre omfang medvirke i det departementale arbejde.
Principperne for arbejdsdelingen mellem departementet og tilsynet er afstukket i rapporten fra styregruppen for analyse- og strukturprojektet, men det er ikke muligt at foretage en konkret overførsel af opgaver en gang for alle på grund af de stadige skift i kravene og opgavernes indhold.
Endvidere må de indhøstede erfaringer, der følger af overførslen af arbejsopgaver, berettige en justering af, på hvilket niveau opgavevaretagelsen mest hensigtmæssigt vil kunne ske.
Derfor er det tanken, at ministeren, hvor det findes administrativt forsvarligt, overfører opgavevaretagelsen og det dertil knyttede ansvar til Finanstilsynet.
4. I tilknytning til analyse- og strukturprojektet har man samtidig gennemgået rekurs- og ankesagsbehandlingen på ministerområdet med det formål for øje, at institutionernes afgørelser, hvor det er retssikkerhedsmæssigt forsvarligt, skal være administrativt endelige.
I de tilfælde, hvor rekurs alligevel skønnes påkrævet, bør en ankenævnsbehandling foretrækkes frem for anke til ministeren.
På denne baggrund indeholder forslaget en bemyndigelse for industriministeren til at fastsætte regler om, at Finanstilsynets afgørelser skal være administrativt endelige i de tilfælde, hvor ministeren overfører opgaver til styrelsen.
Afskæring af administrativ anke berører ikke adgangen til at indbringe afgørelser for domstolene.
Dog foreslås det på områder, hvor Finanstilsynet og Erhvervs- og Selskabsstyrelsen i henhold til loven træffer afgørelser, at disse vil kunne indbringes for det samtidig foreslået oprettede Erhvervsankenævn i de tilfælde, hvor rekursmyndigheden hidtil har været industriministeren.
Dette sker med henblik på at indskrænke enkeltsagsbehandlingen i departementet som følge af, at afgørelser, der træffes af bl.a.
Finanstilsynet, efter de nugældende regler kan påklages til industriministeren.
Ved oprettelsen af Erhvervsankenævnet afskaffes denne dobbeltsagsbehandling, og derved frigøres ressourcer i departementet til nye generelle og tværgående opgaver.
5. I ændringsforslaget til finansloven for 1988 er redegjort for de budgetmæssige konsekvenser, en omlægning af arbejdsopgaverne og en sammenlægning af de to tilsyn vil have.
Bemærkninger til lovforslagets enkelte bestemmelser Til § 1 Som led i Industriministeriets strukturprojekt sker der en sammenlægning af Tilsynet med Banker og Sparekasser og Forsikringstilsynet.
Den nye styrelse får navnet  

 »Finanstilsynet«.
Navneændringen for Bank- og Sparekassetilsynets vedkommende fastslås i lovforslagets nr. 8.
Som et yderligere led i strukturprojektet skal selskabsretlige registreringer af pengeinstitutter, herunder filialer af udenlandske pengeinstitutter, samles i Erhvervs- og Selskabsstyrelsen.
I dag registreres kun banker, der skal være aktieselskaber, i Aktieselskabs-Registeret, hvorimod sparekasser ifølge lov om handelsregistre, firma og prokura registreres hos de lokale handelsregistre.
Andelskasser har siden 1985 været registreret i Tilsynet med Banker og Sparekasser.
Årsagen til at registreringerne foretages af forskellige myndigheder er navnlig historisk betinget.
Ved lovforslaget tillægges Erhvervs- og Selskabsstyrelsen beføjelse til at udstede anmeldelsesbekendtgørelser for sparekasser og andelskasser.
De anmeldelsespligtige oplysninger for sparekassers vedkommende indeholdes i dag i firmaloven, og for andelskassers vedkommende i en særlig anmeldelsesbekendtgørelse udarbejdet på grundlag af principperne for aktieselskaber.
Ved at samle anmeldelsesbekendtgørelserne hos en myndighed vil der opnås en bedre koordination af de anmeldelsespligtige oplysninger såvel som en rationaliseringsgevinst.
Med hensyn til delegation af industriministerens beføjelser til Finanstilsynet og adgang til at fastsætte regler om klage over afgørelser truffet af Finanstilsynet og Erhvervs- og Selskabsstyrelsen henvises til de indledende bemærkninger.
Til § 2 Ifølge loven skal kreditinstitutter have tilladelse af industriministeren til at drive kreditinstitutvirksomhed.
Som led i strukturomlægningen foreslås det, at Finanstilsynet fremover giver tilladelsen, således som det også er tilfældet med pengeinstitutterne.
Det forudsættes, at den i § 2, stk. 3, nævnte beføjelse til at fastsætte yderligere vilkår for tilladelsen delegeres til Finanstilsynet.
Med hensyn til registrering følger det af loven, at kreditinstitutter skal registreres i Tilsynet med Banker og Sparekasser.
Da kreditinstitutter ifølge bekendtgørelse nr. 817 af 13. november 1986 skal være aktie- eller anpartsselskaber, finder der for så vidt en dobbeltregistrering sted af de pågældende institutter, da aktie- og anpartsselskaber registreres i Aktieselskabs-Registeret.
Som led i strukturomlægningen foreslås det at ophæve registreringen i tilsynet, således at kreditinstitutter på samme måde som pengeinstitutter fremover alene skal registreres i Erhvervs- og Selskabsstyrelsen.
Med hensyn til delegation af industriministerens beføjelser til Finanstilsynet og adgang til at fastsætte regler om klage over afgørelser truffet af Finanstilsynet og Erhvervs- og Selskabsstyrelsen henvises til de indledende bemærkninger.
Til § 3 Virksomheder og foreninger, der er omfattet af loven, skal registreres i Tilsynet med Banker og Sparekasser, der også skal give tilladelse til at påbegynde virksomheden.
På samme måde, som det er tilfældet med penge- og kreditinstitutter, foreslås det at henlægge de selskabsretlige registreringer til Erhvervs- og Selskabsstyrelsen, der ligeledes tillægges beføjelse til at udstede anmeldelsesbekendtgørelser.
Det bemærkes, at den gældende anmeldelsesbekendtgørelse indeholder bestemmelser bl.a.
om garanti- og egenkapitalens mindstestørrelse.
Da beføjelsen til at fastsætte mindstestørrelsen fortsat skal ligge hos industriministeren eller Finanstilsynet efter bemyndigelse, skal bestemmelsen udgå af bekendtgørelsen, der i øvrigt forudsættes at blive videreført.
Til § 4 Investeringsforeninger skal ifølge loven godkendes af Tilsynet med Banker og Sparekasser for at udøve deres virksomhed samt registreres i tilsynet.
Det samme gælder også udenlandske investeringsforeninger, der har adgang til at drive virksomhed her i landet.
På samme måde som for de øvrige love om de finansielle institutioner foreslås det, at de selskabsretlige registreringer foretages i Erhvervs- og Selskabsstyrelsen.
Med hensyn til delegation af industriministerens beføjelser til Finanstilsynet og adgang til at fastsætte regler om klage over afgørelser truffet af Finanstilsynet og Erhvervs- og Selskabsstyrelsen henvises til de indledende bemærkninger.
Til § 5 Lovforslaget indeholder de nødvendige ændringer i forbindelse med strukturomlægningen, der dels indebærer en ændring af Bank- og Sparekassetilsynets navn til Finanstilsynet i forbindelse med tilsynets sammenlægning med Forsikringstilsynet og dels indfører en særlig klageadgang.
Se herom de indledende bemærkninger.
Til § 6 Lovforslaget er en konsekvens af strukturomlægningen, der dels ændrer navnet på Tilsynet med Banker og Sparekasser til Finanstilsynet, dels indfører en særlig klageadgang.
Se herom de indledende bemærkninger.
Til §§ 7, 8, 9 og 10 Lovforslaget er en konsekvens af strukturomlægningen.
