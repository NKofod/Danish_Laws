Resumé På vegne af et medlem som var ansat i en kommunes  

 socialforvaltning klagede en fagforening over at kommunen havde reageret  

 tjenstligt over for medarbejderen, efter at han i et interview i lokalavisen  

 havde udtalt sig om kommunens arbejds- og arbejdsmiljømæssige forhold.  

 Foreningen mente at medarbejderens grundlovssikrede ret til ytringsfrihed  

 herved var blevet begrænset.
 Ombudsmanden lagde til grund at kommunens brev til medarbejderen  

 i sagen var en afgørelse i forvaltningslovens forstand, og kritiserede på den  

 baggrund at skrivelsen ikke indeholdt en tilstrækkelig begrundelse.
Ombudsmanden mente ikke at medarbejderens udtalelser overskred de  

 retlige grænser for offentligt ansattes ytringsfrihed.
Ombudsmanden udtalte  

 derfor kritik af at kommunen uberettiget havde irettesat medarbejderen.
 Ombudsmanden henstillede til kommunen at den for fremtiden - hvis  

 den enten i konkrete afgørelser eller i generelle personalepolitiske  

 foranstaltninger ønskede at tilkendegive sin holdning til de ansattes  

 ytringer  

 - forsøgte at undgå, at tilkendegivelserne til de ansatte kunne opfattes som  

 retlige grænser for deres ytringsfrihed. (J. nr. 1994-972-419).
Kommunalt ansattes ytringsfrihed i forhold til  

 kommunalbestyrelsers afgørelser I.
Grundlaget for min behandling af sagen I et brev af 21. april 1994  

 rettede en fagforening henvendelse til mig om en sag fra en kommune.
Ifølge  

 henvendelsen havde kommunen reageret tjenstligt over for en medarbejder i  

 socialforvaltningen (A) efter at denne i et interview med en lokalavis havde  

 omtalt kommunens arbejds- og arbejdsmiljømæssige forhold.
Tilsynsrådet indledte en  

 undersøgelse af sagen.
Undersøgelsen afsluttedes med en skrivelse af 11.  

 august  

 1994. Tilsynsrådet fandt ikke at man kunne anse kommunen for at have truffet  

 ulovlige foranstaltninger i anledning af A's udtalelser til pressen.  

 Tilsynsrådet fandt heller ikke at en generel meddelelse til kommunens  

 personale  

 fra ledelsen kunne opfattes som et forsøg på at begrænse de ansattes  

 ytringsfrihed.
 Fagforeningen rettede på ny  

 henvendelse til mig i skrivelse af 12. august 1994 idet forbundet fortsat  

 mente  

 at kommunen havde reageret uretmæssigt i anledning af A's udtalelser til  

 pressen.
 Efter at have forelagt klagen  

 for kommunen og efter en foreløbig gennemgang af sagens akter meddelte jeg i  

 skrivelse af 4. oktober 1994 kommunen at jeg havde besluttet af egen drift at  

 indlede en undersøgelse af sagen, jf. ombudsmandslovens § 6, stk. 5. Samtidig  

 anmodede jeg kommunen om en række oplysninger.
 Kommunen svarede i skrivelse  

 af 17. november 1994. Denne skrivelse forelagde jeg for fagforeningen som i  

 skrivelse af 12. december 1994 fremkom med nye oplysninger og kommentarer.  

 Denne skrivelse sendte jeg til kommunen som udtalte sig på ny i skrivelse af  

 3.  

 januar 1995.
II.
Sammenfatning af min vurdering Det er min opfattelse at  

 hverken udtalelsernes faktuelle indhold eller den kritiske holdning der var  

 indeholdt heri, indebar en overskridelse af de retlige grænser for offentligt  

 ansattes ytringsfrihed.
Heller ikke A's funktion i forbindelse med  

 beslutninger, den valgte form eller omstændighederne i øvrigt talte for at  

 betragte udtalelserne som retsstridige.
Jeg har derfor konkluderet at  

 den tilkendegivne kritik af A's adfærd i forbindelse med hans udtalelser var  

 uberettiget.
Der ses heller ikke i de forelagte oplysninger holdepunkter for  

 den i øvrigt i skrivelsen fremsatte kritik af A's "daglige adfærd".
 Jeg har endvidere udtalt  

 kritik i anledning af at kommunens skrivelse af 19. april 1994 ikke indeholdt  

 en tilstrækkelig begrundelse.
Den retlige vurdering af A's  

 udtalelser der var indeholdt i kommunens personalemeddelelse af 19. april  

 1994,  

 har jeg anset for urigtig.
Jeg finder det endvidere uheldigt at skrivelsen  

 gengav hovedsynspunktet i A's udtalelser med et væsentligt andet indhold end  

 i  

 avisartiklen.
Jeg har endvidere udtalt at  

 det er min opfattelse at det rejser principielle betænkeligheder hvis  

 ledelsen  

 af en forvaltningsmyndighed mere systematisk søger at påvirke de ansatte til  

 ikke at benytte deres ytringsfrihed.
I den udstrækning bestræbelserne  

 udvikler  

 sig til eller kan opfattes som egentlige forbud, vil de være i strid med  

 grundlovens § 77.
 Jeg har derfor henstillet til  

 kommunen at den både i forbindelse med konkrete afgørelser i forhold til de  

 ansatte og i forbindelse med generelle personalepolitiske tiltag søger at  

 undgå, at tilkendegivelserne af de ansatte kan opfattes som retlige grænser  

 for  

 deres ytringsfrihed.
III.
Sagsfremstilling Den 21. februar 1992 sendte  

 Arbejdstilsynet en tilsynsrapport til kommunen.
Rapporten blev afgivet efter  

 en  

 undersøgelse af det psykiske arbejdsmiljø i bistandsafdelingen.  

 Arbejdstilsynet vurderede at de psykiske belastninger i bistandsafdelingen  

 måtte nedbringes væsentligt for at arbejdet kunne betragtes som  

 sundhedsmæssigt  

 forsvarligt.
Samtidig gjorde Arbejdstilsynet opmærksom på at kommunen som  

 arbejdsgiver havde ansvaret for at arbejdet kunne udføres sikkerheds- og  

 sundhedsmæssigt fuldt forsvarligt.
 Efter et nyt besøg fra  

 Arbejdstilsynet i kommunen samt en drøftelse med ledelsen meddelte kommunen i  

 skrivelse af 1. juli 1992 Arbejdstilsynet at der internt i kommunen var  

 fremkommet forslag om følgende til imødekommelse af Arbejdstilsynets pålæg:
 "...
 Anvendelse af ekstern bistand  

 til at vurdere arbejdsopgaverne i afdelingen.
 Afholdelse af  

 holdningsbearbejdende kurser for ansatte og politikere.
 Afholdelse af faste daglige  

 gruppemøder for afdelingens personale.
 Fritagelse af medarbejderen,  

 der forestår opholdskommunerefusionerne, for telefonekspeditioner.
 Delegation af kompetence fra  

 socialudvalget til afdelingen og nedprioritering af diverse opgaver, som  

 kunne  

 gøres til genstand for politisk prioritering.
 Behov for aftale mellem  

 frontekspeditionen og afdelingen om de samarbejdsmæssige relationer.
 Aflastning af lederen af  

 bistandsafdelingen.
..." Arbejdstilsynet fremsatte i  

 en skrivelse af 2. september 1992 til kommunen sine kommentarer til kommunens  

 redegørelse samt stillede en række spørgsmål herom.
Kommunen svarede i skrivelse  

 af 10. september 1992 at der ville blive iværksat en konsulentundersøgelse.  

 Tilsynets spørgsmål kunne kommunen ikke give svar på for tiden.
Kommunen  

 bemærkede videre:
 "...
 Det er vor overbevisning, at  

 undersøgelsens succes også hænger sammen med, om der gives processen  

 arbejdsro.
 Vi skal derfor henstille til  

 Arbejdstilsynet, at man stiller sagen i bero fremfor med yderligere indlæg i  

 sagen at bidrage til at skabe yderligere turbulens.
..." På et møde den 25. november  

 1992 drøftede kommunens hovedsamarbejdsudvalg bl.a. arbejdssituationen på  

 rådhuset.
Ifølge mødereferatet gav "ledelsen" bl.a. udtryk for  

 "at det ikke virker fremmende for arbejdsmiljøet på rådhuset, hvis der  

 på  

 ny skabes blæst om arbejdspladsen.
Vi burde snarere arbejde sammen om at  

 finde  

 løsningen på problemerne".
 Af referatet ses videre at  

 der ikke var enighed mellem ledelsen og de ansattes repræsentanter om hvilke  

 foranstaltninger der burde gennemføres.
Den 13. november 1992 forelå  

 en af ledelsen udarbejdet "harmoniseringsplan" for alle kommunens  

 afdelinger med undtagelse af social- og sundhedsafdelingen.
Planen blev  

 forelagt i byrådsmødet den 9. december 1992.
 Byrådet vedtog at udsætte  

 vedtagelsen af harmoniseringsplanen indtil der forelå en konsulentrapport for  

 bistandsafdelingen.
 Konsulentrapporten, der blev  

 udarbejdet af Kommunernes Landsforening, forelå i januar 1993.
 Den 20. januar 1993  

 udarbejdede kommunens chefgruppe to oplæg henholdsvis om ledelsesstrukturen  

 og  

 om initiativer som følge af konsulentrapporten om bistandsafdelingen samt  

 færdiggørelse af harmoniseringsplanen for socialafdelingen.
 I det sidste oplæg anførtes  

 bl.a.:
 "...
 Bistandsrapporten anbefaler,  

 at man overvejer en struktur, hvor man samler alle opgaver i forbindelse med  

 børn, familier og behandling under en familieafdeling.
Chefgruppen finder ikke for  

 nærværende grundlag for at foreslå en sådan ændring.
Strukturen omkring hele  

 børneområdet vil blive genovervejet i forbindelse med etablering af  

 PPR-funktion  

 i kommunen.
 Pensionsafdelingen er i den  

 nuværende struktur under stærkt pres.
 Det løses ikke alene ved at flytte  

 afdelingen til sekretariatsgruppen, hvorved medarbejderne får en bedre  

 kontaktflade, og hvorved der opnås større flexibilitet i den løbende  

 ressourceindsats.
 Det forhold at den egentlige  

 rådgivning af pensionister flyttes til bistandsgruppen er næppe heller nok.
 Afdelingen skal i lighed med  

 de øvrige afdelinger foretage en arbejdsgangsanalyse.
 Uagtet disse tiltag, vil der  

 efter chefgruppens opfattelse være behov for en mindre ressourcetilgang til  

 denne funktion.
 Opsamlet  

 afspadsering/flexoverskud i forbindelse med den store omberegningsopgave vil  

 blive afviklet med en kombination af afspadsering og udbetaling efter nærmere  

 aftale.
 ...
 Der er i dag i  

 socialafdelingen et misforhold mellem antallet af medarbejdere og  

 opgavemængden.
BISTANDSGRUPPEN I bistandsrapporten er  

 følgende anført om bemandingen c.: "Skal man alligevel prøve at vurdere  

 forholdet mellem opgaver og medarbejdertimer i bistandsafdelingen synes der  

 at  

 være et misforhold".
 På samme måde har  

 arbejdstilsynet i sin vurdering peget på, at der er et sådant misforhold.
 Medarbejderne har selv peget  

 på, at sagernes tyngde er sådan, at man ikke umiddelbart kan drage  

 sammenligning med andre kommuner af samme størrelse og med samme antal sager.
 Det er chefgruppens  

 opfattelse, at dette misforhold løses ved den aflastning af bistandsgruppen,  

 der ligger i nærværende forslag.
Således foreslås etableret en  

 job-butik, hvortil overføres et antal sager.
Selv om der ikke er tale om  

 "tunge" sager, vil dette medføre en aflastning, idet der, som det  

 fremgår, ikke stilles forslag om, at der skal flyttes medarbejdertimer med  

 pt.  

 Det er på den anden side klart, at der efterhånden som mængden af sager der  

 overflyttes stiger, skal ske en revurdering heraf.
 Hertil kommer, at al økonomi  

 flyttes væk fra sagsbehandlerne og hen i socialafdelingens fælles  

 sekretariat,  

 som tilføres ekstra kapacitet.
 Det bemærkes videre, at sager  

 vedr. tilbagebetalingspligtig bistandshjælp fremover vil være placeret i  

 sekretariatet, og at det efterslæb, der pt. er, løses af midlertidig  

 medarbejder,  

 jfr. tidl. bemærkninger.
 Efterhånden som de øvrige  

 tiltag, som ændret organisation, klarere ledelsesstruktur, rationalisering af  

 arbejdsgange, bedre anvendelse af EDB o.s.v. slår igennem, vil lettelsen i  

 bistandsgruppen blive større.
 SEKRETARIAT/FÆLLESFUNKTION.
 Denne etableres, som det  

 fremgår, ved en sammenlægning af en række funktioner.
 Selv om sammenlægningen alt  

 andet lige giver bedre kontaktflader og bedre ressourceudnyttelse, og selv om  

 chefgruppen her vil lægge op til en mere flexibel behandling af  

 dokumentationskontrollen, jfr. møde med revisionen af 14. juli 1992, foreslås  

 denne afdeling tilført ekstra ressourcer.
 Chefgruppen vil indstille til  

 kommunalbestyrelsen, at der tilføres socialafdelingen en fuldtidsstilling,  

 bl.a. med henblik på styrkelse af denne funktion.
Herudover vil chefgruppen  

 foreslå pensionsafdelingens normering øget med 5 timer ugentlig.
Endelig  

 foreslås der afsat en reserve på 5 timer ugentlig, som kan anvendes af  

 ledelsen  

 til løsninger i forbindelse med spidsbelastningsperioder.
HJEMMEPLEJEGRUPPEN Hjemmeplejegruppen skal, jfr.  

 harmoniseringsrapporten, afgive 10 timer til EDB-området.
 Der stilles ikke forslag om  

 kompensation herfor, selvom hjemmeplejeområdet også er presset, idet det er  

 forudsat, at denne gruppe serviceres af fællessekretariatet.
 Ergoterapien vil selv  

 udfærdige journaler m.v., når det nødvendige tekniske udstyr er anskaffet  

 (bærbare pc'ere).
 BESKÆFTIGELSESOMRÅDET/JOB-BUTIKKEN.
 Som det fremgår ovenfor,  

 foreslås job-butikken ikke i første omgang tilført ekstra-ressourcer, men  

 situationen vil løbende blive vurderet, jfr. bemærkningerne under  

 bistandsgruppen.
..." Det sidste oplæg blev ændret  

 efter personalemøde den 22. januar 1993 og et møde med ledergruppen den 25.  

 januar 1993. Det afvistes dog at tilføre bistandsafdelingen ressourcer ud  

 over  

 det i oplægget indstillede.
I ændringsnotatet opgjordes den samlede  

 ressourcetildeling til socialafdelingen til 37 timer.
Samtidig bemærkedes det  

 at det kunne blive nødvendigt at revidere oplægget "hvis den forventede  

 effekt  

 ikke kommer i det omfang chefgruppen forventer".
På møde den 10. februar 1993  

 vedtog kommunalbestyrelsen en række af de foreslåede ændringer i  

 organiseringen  

 og tildelingen af ressourcer til social- og sundhedsafdelingen.
I en  

 skrivelse  

 af 15. marts 1993 gav kommunaldirektøren Arbejdstilsynet meddelelse herom.  

 Han  

 oplyste bl.a.:
 "I fortsættelse af  

 tidligere korrespondance samt vore samtaler, meddeles herved at  

 kommunalbestyrelsen på baggrund af rapporten fra Kommunernes Landsforening  

 har  

 truffet følgende beslutninger vedr. social- og sundhedsafdelingen:
·  

  

 	  

 Afdelingen tilføres en fuldtidsstilling til  

 fællessekretariatet ·  

  

 	  

 Afdelingen tilføres 10 timer ugentlig til  

 pensionsområdet, hvoraf 5 timer ugentlig placeres i pulje med henblik på  

 spidsbelastningsperioder.
 ·  

  

 	  

 Afdelingen tilføres en pulje på kr. 122.000  

 i 1993 med henblik på køb af bistand til a'jourføring af opgaver, der i en  

 periode ikke er løst.
 Herudover er afsat en pulje  

 på kr. 25.000 i 1993, udover de i 1993 allerede afsatte beløb, til  

 uddannelsesaktiviteter  

 for det samlede personale på rådhuset.
Endelig er afsat en pulje på  

 kr. 250.000 til bygningsmæssige ændringer i 1993. Også her er tale om en  

 ekstrabevilling i forhold til det allerede afsatte.
Denne bevilling er dog  

 betinget af, at man kan lånefinansiere udgiften.
 I forbindelse med de givne  

 bevillinger er det forudsat, at der skal gennemføres en række ændringer i  

 social- og sundhedsafdelingen.
 Dette fremgår af vedlagte  

 bilag "Plan for realisering af harmoniseringsplan", som udover  

 aktiviteter i social- og sundhedsafdelingen tillige omfatter aktiviteter, der  

 skal gennemføres i de øvrige afdelinger på rådhuset.
 Arbejdet med at realisere  

 denne plan er iværksat.
..." Den 21. januar 1994 afholdtes  

 et møde med deltagelse af repræsentanter for kommunens ledelse,  

 medarbejderrepræsentanter samt Arbejdstilsynet.
Af referatet fra mødet  

 fremgår  

 følgende:
 "På mødet drøftedes  

 situationen i (kommunens) bistandsafdeling, samt evaluering af den proces,  

 der  

 blev iværksat i februar 1992 som opfølgning til rapport om situationen i  

 bistandsafdelingen.
(Kommunen) tog i september  

 måned 1993 initiativ til afholdelse af et sådant evalueringsmøde.
Af  

 forskellige grunde måtte det aflyses, og det blev overladt til  

 organisationerne  

 at tage initiativ til nyt møde.
 På HK's foranledning var  

 mødet nu kommet istand.
 Der blev indledningsvis  

 redegjort for de initiativer, der indtil nu er taget.
 Følgende eksempler blev  

 nævnt:
·  

  

 	  

 Plan for realisering af  

 harmoniseringsrapport er gennemført og fulgt ·  

  

 	  

 -EDB udstyr anskaffet ·  

  

 	  

 Bevilling til nyt EDB program til  

 afdelingen er givet ·  

  

 	  

 Undervisning i EDB er iværksat ·  

  

 	  

 Bevillinger til løsning af midlertidige  

 opgaver/opnormeringer samt til permanent stilling i socialafdelingen er  

 anvendt ·  

  

 	  

 Der er foretaget vinduesafskærmning samt  

 ventilation i afdelingen ·  

  

 	  

 Retningslinier for krisehjælp både i  

 konkret situation samt efterfølgende er udarbejdet.
 ·  

  

 	  

 En række personalepolitiske retningslinier  

 er aftalt.
 Det blev nævnt, at nogle af  

 tiltagene er så nye, at der endnu ikke kan måles en effekt.
 Det blev endvidere nævnt, at  

 der er sket en stigning i sagsmængden i afdelingen, samt at borgmesteren har  

 taget initiativ til en drøftelse om ledelsestrukturen på rådhuset, idet han  

 har  

 måttet konstatere, at denne fortsat giver anledning til problemer.
 Herefter blev gennemført en  

 grundig drøftelse af situationen i bistandsafdelingen.
 Det kunne i denne debat  

 konstateres, at der var enighed om, at der fortsat er problemer i  

 bistandsafdelingen.
 Der blev herefter aftalt  

 følgende plan for det videre arbejde:
Drøftelser om/ændringer i ledelsestrukturen på rådhuset Plan for vurdering af sammenhæng imellem normering og  

 arbejdsmængde i bistandsafdelingen (marts 94) 3.Gennemførelse af kursusvirksomhed for  

 bistandsafdelingens medarbejdere.
Der var ligeledes enighed om,  

 at afholde nyt evalueringsmøde i løbet af foråret 1994, når der foreligger en  

 plan for vurdering af normering/arbejdsmængde i bistandsafdelingen." Den 14. april 1994 indeholdt  

 en lokalavis følgende artikel:
"Det er en dårlig  

 anbefaling at være ansat i (kommunens) bistandsafdeling.
Flere gange er netop  

 denne ansættelse brugt som begrundelse for afslag på nye stillinger.
De gamle  

 problemer er i dobbelt forstand blevet en møllesten om halsen på de ansatte,  

 som ender med at blive stavnsbundne.
 Det er ikke en anbefaling at  

 have været ansat i en afdeling, hvor man med arbejdstilsynet, de faglige  

 organisationer og konsulentrapporter får gjort opmærksom på et så dårligt  

 psykisk  

 arbejdsmiljø, at folk bliver syge af.
 Tværtimod bliver det blandet  

 sammen med revisionsrapporter om udbetalinger, så de ansatte bliver  

 tvivlsomme  

 og betragtes som en del af problemet og ikke problemknusere.
 Det er ingen hemmelighed, at  

 de ansatte i bistandsafdelingen søger væk på grund af arbejdspresset, siger  

 fællestillidsrepræsentant (A). Især fordi der på trods af arbejdstilsynets  

 klare ord om for få hænder til opgaverne, i hans øjne ikke er sket noget de  

 sidste par år.
- I stedet for at blive betragtet som noget positivt, at vi er  

 villige til at arbejde for et bedre miljø, bliver vi nu betragtet som en del  

 af problemet.
Altså, er konklusionen, hold kæft, find dig i et dårligt  

 arbejdsmiljø og søg så væk hurtigst muligt, beklager (A).
Han ser ingen løsning på  

 arbejdsklimaet i bistandsafdelingen på kort sigt.
Ganske vist er der lagt op  

 til ny ledelsesstruktur i kommunen. Økonomiudvalget har sagt god for  

 magtfordelingen  

 på det seneste møde, men ud over at opløse ledergruppen, så fortsætter alt  

 ved  

 det gamle, konkluderer (A).
 Fra den 1. maj og senest til  

 den 1. maj 1995 kører kommunen et forsøg med ny ledelse, men (A) og de  

 ansatte  

 i bistandsafdelingen føler ikke, der er ændret på deres situation.
Vi havde hellere set en  

 velfungerende ledergruppe end en chefgruppe, hvor det kan være svært at se  

 resultater.
Vi havde foretrukket et mere vidtgående forsøg, hvor der blev  

 lagt  

 op til en mere handlekraftig kommunaldirektør og dermed indskrænkning af den  

 overordnede ledelse.
Vi ser positivt på alle tiltag, men her kan vi ikke se  

 forandringen, siger (A).
 På et møde i januar mellem  

 kommunens chefgruppe, arbejdstilsynet, de faglige organisationer og  

 tillidsrepræsentanterne besluttede man en trepunktsplan som afslutning på den  

 lange sag om det psykiske arbejdsmiljø i (kommunen).
 Først skulle  

 ledelsesstrukturen på plads, dernæst skal der endnu en gang foretages en  

 analyse af forholdet mellem ansatte og arbejdsopgaver for til sidst at få  

 "helbredt" personalet i bistandsafdelingen.
Nu forventer (A) snart at  

 blive indkaldt til et møde for at få gang i punkt to i trepunktsplanen, så  

 arbejdsforholdene i bistandsafdelingen kan forbedres.
Intet er forandret, der  

 tales bare ikke om det længere, fordi alle venter på en løsning, understreger  

 han.
(Borgmesteren) forventer sig  

 mere af den nye ledelsesstruktur.
På kommunalbestyrelsens møde i aftes sagde  

 han, at der er kommet klarere arbejds- og kompetenceregler, og at mængden af  

 møder er reduceret." Kommunaldirektøren meddelte i  

 skrivelse af 19. april  

 1994 A  

 følgende:
 "For god ordens skyld  

 skal jeg erindre dig om, at det af tillidsrepræsentantreglernes par. 2 stk. 1  

 fremgår:
 "Det er  

 tillidsrepræsentantens pligt såvel overfor sin organisation som overfor  

 kommunen at gøre sit bedste for at fremme og vedligeholde rolige og gode  

 arbejdsforhold".
 Jeg finder ikke, at du med  

 dine udtalelser til (lokalavisen) bragt torsdag den 14. april 1994, har  

 efterlevet disse bestemmelser.
 Det er i det hele taget min  

 opfattelse, at du heller ikke i din daglige adfærd medvirker til at fremme og  

 vedligeholde rolige og gode arbejdsforhold.
 Jeg kan derimod fristes til  

 at tro, at du indimellem "ser en interesse i" at skabe uro.
 Jeg må endvidere erindre dig  

 om, at du ikke er registreret som fællestillidsrepræsentant, sådan som det  

 fremgår af (lokalavisen), men alene er registreret som tillidsrepræsentant  

 for  

 5 medarbejdere ved kommunen.
 Endelig skal jeg erindre dig  

 om, at ledergruppen den 16. september 1992 indskærpede loyalitetskravene til  

 ansatte i (kommunen), herunder også spillereglerne med hensyn til udtalelser  

 til pressen.
 Du og jeg havde dengang en  

 række samtaler herom, ligesom vi efterfølgende har haft mange drøftelser om  

 hvorledes vi i fællesskab løser problemer.
 Jeg vil derfor ikke undlade  

 at slutte af med, at jeg i høj grad føler, at du har svigtet den tillid jeg  

 har  

 vist dig.
Dette brev vil blive indlagt  

 i din personsag.
Eventuelle kommentarer bedes fremsendt skriftligt." I en personalemeddelelse -  

 ligeledes af 19. april 1994 - udtalte kommunens ledelse følgende:
 "Vedr.: Presseomtale den 14. april 1994.
 I (lokalavisen) kunne vi den  

 14. april 1994 læse, at "(...) ansatte er stavnsbundne", og at de  

 gamle problemer i bistandsafdelingen bruges som begrundelse ved afslag på nye  

 stillinger.
 Selv om det næppe er nogen  

 overraskelse, vil ledelsen med nærværende gøre opmærksom på, at vi tager  

 skarp  

 afstand fra den slags udokumenterede påstande.
 Ingen kan overbevise os om,  

 at en arbejdsgiver giver afkald på en god medarbejder alene med den  

 begrundelse, at den pågældende er ansat et sted, hvorom der var en del  

 presseomtale for et par år siden.
 Udtalelser af den karakter,  

 som de blev bragt i (lokalavisen), skader såvel kommunens image som  

 arbejdsmiljøet på arbejdspladsen.
 Det kan hverken kommunen som  

 bokommune eller som arbejdsplads være tjent med.
 Kommunen og dermed  

 arbejdspladsen kan heller ikke være tjent med, at en enkelt gruppe i den grad  

 som tilfældet er, fører sig frem på de øvrige medarbejderes bekostning.
 I skal derfor vide, at  

 presseomtalen den 14. april fører til to initiativer fra vores side:
 1.Vi vil overfor tillidsrepræsentanten præcisere  

 tillidsmandsreglerne, som vi anser for overtrådt med indlægget i avisen.
 2.Vi vil tage et møde med bistandsafdelingens medarbejdere for  

 at drøfte deres medansvar overfor helheden på rådhuset.
 Vi har alle betingelser for  

 at skabe en god arbejdsplads for os alle på (rådhuset), men en vigtig  

 forudsætning for det er, at vi arbejder sammen om det fælles mål.
 Vi ønsker ingen pressedebat  

 på det grundlag, der blev bragt i avisen.
Derimod ønsker vi gerne en  

 positiv omtale af vor kommune til fælles gavn for alle, der bor eller  

 arbejder  

 her." Meddelelsen var stilet til  

 "alle ansatte (rådhuset)".
 Fagforeningen gjorde i en  

 skrivelse af 19. april 1994 til kommunen indsigelse imod skrivelsen til A.  

 Foreningen bemærkede bl.a.:
 "...
 I denne anledning skal vi  

  

 klart  

  

 præcisere, at der efter vores  

 opfattelse på ingen måde er sket en overskridelse af den ytringsfrihed man  

 som  

 både almindelig borger/ansat og som  

 fællestillidsrepræsentant/tillidsrepræsentant har i forhold til at ytre sig  

 om  

 f.eks. egne arbejdsforhold/eget arbejdsområde.
 Som dokumentation for  

 ovenstående påstand skal vi herunder henvise til ombudsmandens udtalelser fra  

 1987, hvoraf det fremgår, at ombudsmanden præciserer,  

  

 at man såvel som borger/ansat har en vidtgående frihed til at ytre sig  

 omkring eget arbejdsområde/egne arbejdsforhold.
 Som følge af ovenstående skal  

 (fagforeningen) hermed tilkendegive, at (kommunen) skal trække skrivelser af  

 19. april 1994 til fællestillidsrepræsentant (A) samt skrivelsen af 19. april  

 1994 "til alle ansatte på (rådhuset)" tilbage.
 De af (kommunen) fremsatte  

 påstande om fællestillidsrepræsentant (A's) TR-virksomhed § 2, stk. 1  

 forventer vi, at (kommunen) enten fremkommer med dokumentation for de  

 fremsatte  

 påstande eller at (kommunen) trækker sine påstande tilbage.
 Til (kommunens) oplysning  

 vedlægges kopi af skrivelse fra (en fagforening) af 19. oktober 1993, hvoraf  

 det fremgår, at (A) er valgt som fællestillidsrepræsentant.
På baggrund af ovenstående  

 skal (fagforeningen) hermed anmode om forhandling." En række  

 medarbejderrepræsentanter underskrev den 20. april 1994 en meddelelse til  

 chefgruppen ifølge hvilken de tog "afstand fra debatten i pressen og  

 (bakkede) op om ledelsens reaktion".
 Den 21. april 1994 indgav  

 fagforeningen klage til mig over kommunens reaktion over for A's udtalelser.  

 Fagforeningen redegjorde for sin opfattelse således:
 "... I følge  

 (kommunaldirektøren i kommunen), opstod der i september 1992 en situation på  

 Rådhuset som affødte, at nogle medarbejdere fremkom med deres  

 "uforbeholdne"  

 mening til pressen omkring en kommunalbestyrelses beslutning.
 Dette affødte, at  

 kommunaldirektøren ved (kommunen) mundtligt præciserede, ved personlige  

 samtaler, overfor de pågældende medarbejdere, at man ikke ville  

 acceptere/finde  

 sig i, at ansatte ved Rådhuset "gik til pressen".
 Den 14. april 1994 bragte  

 (lokalavisen) en artikel, hvor vort medlem (A) er citeret for flere  

 udtalelser  

 omkring de arbejds/arbejdsmiljømæssige forhold på Rådhuset.
 Den 19. april 1994 modtog  

 vort medlem skrivelse fra (kommunen), hvoraf det er organisationernes helt  

 klare opfattelse, at kommunen anfægter (A's) ret til at ytre sig i forhold  

 til  

 pressen samt stiller spørgsmålstegn til hans TR-virksomhed.
 Den 19. april 1994 bliver der  

 til samtlige ansatte på Rådhuset rundsendt skrivelse fra kommunen, hvor der  

 bliver redegjort for hvilke tiltag kommunen vil gøre i forhold til denne  

 presseomtale.
 Den 20. april 1994 blev der  

 afholdt en fælles drøftelse omkring ovenstående, hvor (fagforeningen), med  

 henvisning til organisationernes skrivelse af 19. april 1994, redegjorde for  

 lovgrundlaget samt ombudsmandens afgørelser/udtalelser i forhold til andre  

 sager omkring ytringsfrihed samt organisationernes holdning til kommunens  

 påstande omkring udøvelse af tillidsrepræsentanthvervet.
 På mødet blev det klart  

 tilkendegivet fra (kommunen), at man ikke i kommunen ville acceptere/finde  

 sig  

 i, at Rådhusets personale offentligt kommenterede beslutninger truffet af  

 kommunalbestyrelsen.
 (Kommunen) tilkendegav  

 endvidere telefonisk, at man var vældig glad for (A), at man ikke ønskede at  

 komme af med ham, idet det var meget dyrt at komme af med en TR samt at man i  

 kommunen ønskede en "stærk" tillidsrepræsentant.
 I forhold til skrivelse af  

 19. april 1994 til (A) meddelte (kommunen) ved drøftelsen, at der ikke var  

 noget "alvorligt" i skrivelsen, men man ønskede (at) afgive  

 meddelelsen  

 skriftligt, således at (A) kunne genopfriske kommunens udmelding fremover.  

 Kommunen meddelte samtidig, at man ikke ønskede at annullere skrivelsen og  

 fastholdt at den skulle ligge som dokument i personalesagen.
 Organisationernes argumentation for at sagen tages op af Folketingets  

 Ombudsmand.
 Som beskrevet indledningsvis  

 ønsker (fagforeningen), at Folketingets Ombudsmand fremkommer med  

 udtalelse/afgørelse af hvorvidt (kommunen) er "i sin gode ret" til  

 at  

 anfægte (A's) ret til, efter Grundlovens § 77, at ytre sig offentligt, idet  

 der  

 efter organisationernes opfattelse på ingen måde er sket udtalelser som  

 "meget snævert" kan betragtes som værende på kant med hvad der er  

 offentligt ansattes ret i forhold til at udtale sig til pressen samt hvorvidt  

 (kommunen), i forhold til Forvaltningslovens § 32, kan indsamle oplysninger  

 om  

 ansatte - når kommunen samtidig understreger, at den nævnte skrivelse ikke  

 skal anses for at have en karakter af noget "alvorligt" i forhold  

 til  

 (A's) ansættelse på Rådhuset.
 Det skal samtidig  

 understreges, at det af organisationerne opfattes som meget alvorligt - vel  

 nærmest som en form for "trussel" overfor (A)/alle ansatte i  

 (kommunen) - at kommunen fastholder en skrivelse af en sådan karakter og som  

 følge af dette kan have en opfattelse af, at skrivelsen med dens ordlyd vil  

 kunne danne baggrund for en eventuel senere sag omkring vort medlem.
Som afsluttende kommentar  

 skal det endvidere bemærkes, at det er af væsentlig betydning for offentligt  

 ansattes ret til at ytre sig samt deltage aktivt i den offentlige debat, at  

 denne sag vil munde ud i, at Folketingets Ombudsmand træffer en hurtig  

 afgørelse/udtalelse i denne sag - både i forhold til den konkrete situation  

 samt i forhold til det meget principielle, der er i sådanne sager." Tilsynsrådet indledte på  

 baggrund af sagens omtale i pressen en undersøgelse.
Jeg afstod derfor fra at  

 indlede en undersøgelse hvilket jeg gav forbundene underretning om i  

 skrivelse af 2. maj 1994.
 Tilsynsrådet anmodede  

 kommunen om en udtalelse, og byrådets flertal afgav udtalelse i skrivelse af  

 16. juni 1994. Byrådet anførte:
 "...
AD.
UDSAGNET OM AT (KOMMUNEN) HAR BEGRÆNSET (A's) YTRINGSFRIHED.
 (Kommunalbestyrelsen) er ikke  

 enig med landsforbundet i vurderingen af, at denne sag handler om  

 ytringsfrihed.
 Kommunaldirektøren har med  

 skrivelsen af 19. april 1994 til (A) alene forholdt sig til indholdet af de  

 udtalelser, (A) er fremkommet med til (lokalavisen) den 14. april s.å., og  

 ikke  

 til det forhold, at der har fundet udtalelse sted.
 I disse udtalelser forholder  

 (A) sig til arbejdssituationen i bistandsafdelingen samt til den netop  

 vedtagne  

 ledelsesstruktur.
 Til disse to forhold er at  

 bemærke:
Der har i lang tid været  

 focus på arbejdssituationen i bistandsafdelingen.
Der har været enighed om,  

 at  

 der er problemer, men ikke samme grad af enighed om problemløsningen.
 Kommunalbestyrelsen traf i  

 februar 1993 en række beslutninger, som skulle bidrage til at afhjælpe  

 situationen i afdelingen.
Afdelingen havde ganske vist  

 ønsket sig yderligere normeringer, men kommunalbestyrelsen valgte at  

 iværksætte andre foranstaltninger i stedet.
Alle disse foranstaltninger er  

 iværksat.
Den 21. januar 1994 blev påny  

 afholdt møde om arbejdssituationen i afdelingen.
Under dette møde erkendte  

 ledelsen, at der fortsat er problemer i afdelingen bl.a. som følge af en  

 vækst  

 i sagsantallet.
Der blev derfor aftalt en plan for løsningen af problemerne.
 I dette møde deltog (A), de  

 faglige organisationer, arbejdstilsynet, borgmester, kommunaldirektør,  

 forvaltningschef og afdelingsleder.
 (A's) udtalelser fremkommer  

 på et tidspunkt, hvor planen ikke er færdigrealiseret.
 Det og det alene er grunden  

 til kommunaldirektørens reaktion med brevet til (A), dateret den 19. april  

 1994.
 I dette brev forholder  

 kommunaldirektøren sig alene til, at (A's) udtalelser af 14. april 1994 til  

 (lokalavisen) ikke bidrager til at fremme og vedligeholde rolige og gode  

 arbejdsforhold, og at tillidsrepræsentanten efter bestemmelserne i  

 "tillidsrepræsentantregler for personale beskæftiget i (amts)kommuner  

 tilsluttet  

 Amtsrådsforeningen i Danmark og Kommunernes Landsforening" efter § 2,  

 stk.  

 1 har pligt til at gøre sit bedste for at fremme dette.
Det har endvidere spillet en  

 rolle, at udtalelserne fremtræder som udtalelser fra  

 fællestillidsrepræsentant  

 (A). Offentligheden kan således let få den opfattelse, at (A) udtaler sig på  

 vegne af alle ansatte på rådhuset.
At han ikke gør det, kommer bl.a. til  

 udtryk  

 ved skrivelse af 20. april 1994, hvori de 6 medarbejderrepræsentanter fra  

 rådhusets hovedsamarbejdsudvalg "tager afstand fra debatten i pressen og  

 bakker op om ledelsens reaktion".
 (A) er ikke valgt som  

 fællestillidsrepræsentant efter tillidsrepræsentantreglernes § 3, men er  

 alene  

 fælles tillidsrepræsentant for socialrådgiverne og socialpædagogerne - ialt 5  

 personer ved (kommunen) - heraf 3 ansat på rådhuset.
 I sagsfremstillingen henviser  

 (fagforeningen) til en situation i 1992, som affødte, at kommunaldirektøren  

 "mundtlig præciserede, ved personlige samtaler, overfor de pågældende  

 medarbejdere, at man ikke ville acceptere/finde sig i, at ansatte ved  

 rådhuset  

 "gik til pressen"".
 Det forhold, at alle har  

 ytringsfrihed efter grundlovens § 77, afskærer efter kommunens opfattelse  

 ikke  

 ledelsen fra at prøve at præge de ansatte i en bestemt retning.
 Det forhold, at der gælder  

 ytringsfrihed, afskærer heller ikke muligheden for at søge gennemført en  

 virksomhedskultur, hvori indgår, at alle søger at forbedre virksomhedens  

 image  

 fremfor gennem kritiske udtalelser at skade det.
 Der er efter  

 kommunalbestyrelsens opfattelse intet selvmodsigende i, på den ene side at  

 have den holdning, at ansatte bør afstå fra at udtale sig kritisk om  

 kommunalbestyrelsens beslutninger, og på den anden side at anerkende alles  

 ret  

 til at udtale sig.
AD.
UDSAGNET OM AT (KOMMUNEN) HAR HANDLET I STRID MED  

 FORVALTNINGSLOVENS § 32.
 Organisationen anfører, at  

 man ønsker en vurdering af, hvorvidt (kommunen), i forhold til  

 forvaltningslovens § 32, kan indsamle oplysninger om ansatte, når kommunen  

 samtidig understreger, at den nævnte skrivelse ikke skal anses for at have en  

 karakter af noget "alvorligt" i forhold til (A's) ansættelse på  

 rådhuset.
 Hertil er at bemærke, at det  

 er almindelig anerkendt, at tjenstlige påtaler, vejledninger til enkelte  

 ansatte lægges i deres personmappe.
 Denne procedure tjener til at  

 beskytte den ansatte, idet eneste anden opbevaringsmulighed er i det  

 almindeligt tilgængelige arkiv.
 Uanset karakteren af en  

 tjenstlig samtale, vejledning eller skrivelse, er formålet med at gennemføre  

 en  

 sådan altid at skabe grundlag for et fortsat samarbejde, og grunden til, at  

 man  

 opbevarer sådanne skrivelser, er at skabe grundlag for en senere evaluering.
 I den foreliggende situation  

 har forholdet ikke drejet sig om (A's) tjenstlige forhold, men alene om hans  

 rolle som tillidsrepræsentant.
 Som tillidsrepræsentant er  

 det, jfr. tillidsrepræsentantreglerne, (A's) opgave at fungere som talsmand  

 for de medarbejdere, der har valgt ham og overfor ledelsen at fremlægge  

 forslag, henstillinger og klager fra medarbejderne samt optage forhandlinger  

 om  

 lokale spørgsmål.
 En tillidsrepræsentant kan  

 ikke afskediges på grund af udførelsen af sine opgaver som  

 tillidsrepræsentant, men alene begrundet i tvingende årsager.
 En skrivelse som den  

 foreliggende kan derfor ikke, som det fremgår af (fagforeningens) skrivelse,  

 "danne baggrund for en eventuel senere sag".
 Skrivelsen tjener alene det  

 formål at tilvejebringe et grundlag for et mere konstruktivt samarbejde og at  

 fremkomme med en klar tilkendegivelse af ledelsens opfattelse af det  

 stedfundne.
 AFSLUTTENDE BEMÆRKNINGER:
 Det har ikke på noget  

 tidspunkt været ledelsens hensigt at begrænse ytringsfriheden for ansatte i  

 (kommunen).
 De mange udsagn i pressen om,  

 at de ansatte har fået mundkurv på, bygger alene på udsagn fra den faglige  

 organisation - udsagn, der nok har været mere interessante for pressen end  

 kommunens mere nuancerede opfattelse af sagen.
 Det fremgår da også af den  

 ligeledes omtalte personalemeddelelse af 19. april 1994 - udsendt til ansatte  

 på rådhuset, at ledelsen alene har forholdt sig til indholdet af udtalelserne  

 af 14. april og ikke til det forhold, at udtalelser har fundet sted.
 Endvidere er det i såvel  

 hovedsamarbejdsudvalget på rådhuset som overfor kommunens  

 tillidsrepræsentanter  

 præciseret, at der ikke med den verserende sag fra ledelsens side har været  

 noget ønske om at begrænse ytringsfriheden.
..." Et mindretal bestående af to  

 partier udfærdigede den 7. juni 1994 følgende dissentierende udtalelse:
 "...
Det er mindretallets  

 ubetingede holdning, at alle har en grundlovssikret ret til at udtale sig.  

 Dette gælder naturligvis også for offentligt ansatte og ikke mindst for  

 tillidsrepræsentanter.
Vi betragter hele sagens grundlag for at være et  

 forsøg  

 på at begrænse ytringsfriheden.
Det er naturligvis ikke rart  

 at se i dagspressen at personer, der er ansat under eget ansvarsområde, både  

 som ledende embedsmand eller som politiker, udtaler sig kritisk om  

 arbejdsforholdene  

 eller som i det aktuelle tilfælde, beslutninger truffet i  

 kommunalbestyrelsen.  

 Dette kan i dagligdagen vanskeliggøre arbejdet, da det skaber uro både  

 internt  

 i den kommunale institution som helhed, men ikke mindst blandt de borgere,  

 der  

 bor i kommunen.
Trods ovenstående er det vor opfattelse at ledelsen reelt  

 burde  

 forholde sig konstruktivt til kritikken i den aktuelle sag og ikke som  

 tilfældet er, generelt at begrænse ytringsfriheden for ansatte ved  

 (kommunen).
 (Borgmesteren) har erkendt  

 ledelsens forsøg på begrænsning af ytringsfriheden i et interview med  

 regionalradioens  

 morgennyheder umiddelbart efter sagens start.
Vi må med beklagelse se at  

 dette fører til at et flertal i (kommunens) kommunalbestyrelse, efter vor  

 mening, overtræder grundlovens par. 77 ved at fastholde en tjenstlig påtale  

 til  

 en tillidsrepræsentant.
Brevet har det ene formål at "lukke munden"  

 ikke alene på den pågældende tillidsrepræsentant men alle ansatte i  

 (kommunen)  

 i forhold, som vedrører beslutninger truffet af ledelsen eller  

 kommunalbestyrelsen.
Det er vor klare opfattelse,  

 at muligheden for tjenstlige påtaler er et vigtigt ledelsesredskab, dette  

 skal  

 ikke anfægtes fra vor side.
For at benytte tjenstlige påtaler skal der dog  

 være grundlag for dette efter gældende overenskomster og lovgivningen på  

 området.
Da den aktuelle tjenstlige påtale er givet på et, for os at se,  

 lovstridigt grundlag (par. 32 i forvaltningsloven) bør den tjenstlige påtale  

 trækkes tilbage øjeblikkeligt.
At der er tale om en  

 tjenstlig påtale kan der ikke herske tvivl om.
Et personligt brev med stærkt  

 kritisk indhold til en tillidsrepræsentant, underskrevet af den øverste  

 administrative  

 ledelse og bliver opbevaret i den pågældendes personsag med henblik på at  

 danne grundlag for en senere evaluering, kan ikke være andet end en tjenstlig  

 påtale." Et medlem af byrådet kunne  

 heller ikke tiltræde flertallets udtalelse.
I en skrivelse af 8. juni 1994  

 anførte hun bl.a. følgende:
 "...
 Af sagens akter fremgår, at  

 såvel den politiske som adm. ledelse ikke vil/kan acceptere, at nogen af  

 kommunens ansatte offentligt udtaler sig om afgørelser truffet af  

 kommunalbestyrelsen.  

 Dette er efter min bedste overbevisning et klart brud på grundlovens § 77.
Såfremt dette udsagn ikke er  

 korrekt, burde det have været dementeret straks det fremkom i pressen.  

 Loyalitetskrav til ansatte i (kommunen) og spilleregler med hensyn til  

 udtalelser til pressen, som omtales i brev af 19. april 1994 må være en  

 misforståelse i denne sag, da udtalelsen sker som tillidsrepræsentant og ikke  

 på vegne af kommunen." Tilsynsrådet meddelte i  

 skrivelse af 11. august 1994 kommunen sin opfattelse af sagen.
Tilsynsrådet  

 bemærkede bl.a.:
 "...
Efter tilsynsrådets  

 opfattelse kan en kommunalbestyrelse, eller kommunens administrative ledelse  

 på  

 dennes vegne, ikke være afskåret fra at kommentere, orientere om og  

 tilkendegive sin holdning til spørgsmål, som omtales i pressen med kommunalt  

 ansatte som medvirkende.
Dette gælder såvel i forhold til enkelte ansatte som  

 overfor det samlede personale.
 Spørgsmålet om begrænsning af  

 ytringsfriheden opstår først såfremt der opstilles regler, der begrænser  

 personalets adgang til at udtale sig in casu til pressen, eller såfremt  

 ledelsen direkte eller indirekte søger at sanktionere de ansattes negative  

 udtalelser til offentligheden om forhold i kommunen.
 I følge brev af 19. april  

 1994 eksisterer der visse loyalitetskrav for ansatte i kommunen, der blandt  

 andet indeholder spilleregler med hensyn til udtalelser til pressen.
(Fagforeningen) angiver  

 nærmere i deres henvendelse af 21. april 1994 til Folketingets Ombudsmand, at  

 disse spilleregler i korthed går ud på, at man fra kommunens side ikke vil  

 acceptere/finde  

 sig i, at ansatte ved rådhuset går til pressen.
Denne udlægning af  

 spillereglerne er sket på grundlag af drøftelser med kommunens ledelse om  

 (A's) forhold.
 Kommunalbestyrelsen tager i  

 sin udtalelse af 16. juni 1994 ikke konkret afstand fra denne udlægning men  

 udtaler mere generelt, at det ikke på noget tidspunkt har været ledelsens  

 hensigt at begrænse ytringsfriheden for ansatte i (kommunen).
Om den foreliggende situation  

 udtaler kommunalbestyrelsen nærmere, at det forhold, at alle har  

 ytringsfrihed  

 efter grundlovens § 77, efter kommunens opfattelse ikke afskærer ledelsen fra  

 at prøve at præge de ansatte i en bestemt retning.
Desuden gøres det  

 gældende,  

 at det heller ikke afskærer muligheden for at søge gennemført en  

 virksomhedskultur, hvori indgår, at alle søger at forbedre virksomhedens  

 image,  

 fremfor gennem kritiske udtalelser at skade det.
Særligt for så vidt angår  

  

 kommunaldirektørens brev til (A)  

  

 , er  

 det tilsynsrådets opfattelse, at brevet af 19. april 1994 har haft til formål  

 at undgå negative udtalelser fra (A's) side til pressen.
Konsekvensen af en  

 tilsidesættelse af "retningslinierne" er ikke nærmere angivet, men  

 at det på kortere eller længere sigt kunne få konsekvenser for (A) synes dog  

 at  

 fremgå dels af henvisningen til de i 1992 mundtligt formulerede  

 loyalitetskrav  

 og dels af bemærkningen i brevet om, at forholdet ville blive registreret på  

 (A's) personalesag.
Spørgsmålet er herefter, om  

 de hensyn, der ifølge ovenfor gengivne tilkendegivelser fra Folketingets  

 Ombudsmand, kan føre til at begrænse offentligt ansattes ytringsfrihed, også  

 i  

 det konkrete tilfælde gør sig gældende med en sådan vægt at det kan begrunde  

 det beskrevne forsøg på at begrænse (A)' udtalelser til pressen.
Tilsynsrådet  

 har ved vurderingen heraf især lagt vægt på, at ledelsesstrukturen og  

 forholdene  

 i bistandsafdelingen i kommunen i foråret 1994 var genstand for  

 organisatoriske  

 ændringer, og at der var iværksat en plan, som ikke var færdigrealiseret. (A)  

 var ansat i bistandsafdelingen på det pågældende tidspunkt, og han var som  

 tillidsrepræsentant deltager i selve den beslutningsproces, som havde til  

 formål at løse de organisatoriske problemer i afdelingen.
Efter tilsynsrådets  

 opfattelse kan det ikke afvises, at en debat i pressen med en eller flere  

 interne deltagere, ville kunne gøre det svært at finde en løsning på de  

 beskrevne problemer.
Det er dog vanskeligt for tilsynsrådet at vurdere, hvor  

 tungtvejende dette hensyn er.
Som sagen er oplyst overfor tilsynsrådet og  

 under  

 henvisning til det i sagen fremførte, finder rådet imidlertid ikke grundlag  

 for  

 at tilsidesætte kommunalbestyrelsens vurdering, hvorefter der har foreligget  

 så  

 vægtige interne hensyn, at det ikke kan karakteriseres som ulovligt, at  

 kommunalbestyrelsen har søgt (A's) udtalelser til offentligheden begrænset,  

 som sket i skrivelse af 19. april 1994.
For så vidt angår  

  

 personalemeddelelsen  

  

 er det efter  

 tilsynsrådets opfattelse tvivlsomt, om denne overhovedet kan opfattes som et  

 forsøg på at begrænse de ansattes ytringsfrihed.
Den mest naturlige læsemåde  

 er  

 at opfatte meddelelsen som et forsøg på at berigtige det grundlag, som  

 pressedebatten er foregået på.
Der er desuden ikke i meddelelsen holdepunkter  

 for at antage, at udtalelser i strid med meddelelsen vil få konsekvenser for  

 den pågældende.
Under henvisning hertil giver personalemeddelelsen ikke  

 tilsynsrådet anledning til yderligere bemærkninger.
Vedrørende  

  

 forvaltningslovens § 32  

  

 har der efter  

 tilsynsrådets opfattelse ikke i den foreliggende sag været tale om, at  

 kommunen  

 indhentede fortrolige oplysninger om tillidsrepræsentanten.
Det, som blev  

 nedskrevet og henlagt på hans personalesag, var en beskrivelse af pågældendes  

 adfærd, således som kommunen opfattede denne, og en tilkendegivelse  

 vedrørende  

 hans fremtidige udøvelse af sin funktion som tillidsrepræsentant.
Der ses  

 derfor ikke grundlag for den antagelse, at kommunen ved det passerede skulle  

 have handlet i strid med § 32 i forvaltningsloven.
Under henvisning til det  

 således beskrevne om den foreliggende sag og til, at tilsynsrådet alene skal  

 føre et legalitetstilsyn med kommunerne, samt at det falder udenfor rådets  

 opgave at tage stilling til, hvorvidt gældende tillidsmandsregler er  

 overholdt,  

 finder rådet ikke grundlag for at foretage sig videre i sagens  

 anledning." Fagforeningen rettede på ny  

 henvendelse til mig i skrivelse af 12. august 1994. Heri fastholdt man det,  

 man  

 havde anført i skrivelsen af 21. april 1994.
I skrivelse af 22. august  

 1994 anmodede jeg kommunen om udlån af sagens akter.
Efter at have gennemset  

 akterne meddelte jeg i skrivelse af 4. oktober 1994 kommunen at jeg havde  

 besluttet af egen drift at indlede en undersøgelse af sagen, jf.  

 ombudsmandslovens § 6, stk. 5.
Jeg bad kommunen besvare  

 nogle spørgsmål.
Kommunen svarede i skrivelse af 17. november 1994. Mine  

 spørgsmål og kommunens svar havde følgende indhold:
 "1.
 Nærmere oplysninger om de loyalitetskrav, herunder spillereglerne med  

 hensyn til udtalelser til pressen, der gælder for ansatte i (kommunen).
 Svar:
 Der foreligger ikke  

 nedskrevne regler herom.
Udsagnet bygger på en  

 erindring om møder, der fandt sted den 16. september 1992, samt  

 kommunaldirektørens egne håndskrevne notater, hvoraf fremgår "Loyalitetskrav overfor  

 ansatte ved kommunen præciseret.
Ikke forbud mod udtalelser  

 til pressen - men man må tage ansvaret for sine udtalelser." De drøftelser, der fandt sted  

 omkring loyalitetskrav, var affødt af udtalelser til pressen i 1992, hvor man  

 (ledelsen, (A) og medarbejdere i bistandsafdelingen) drøftede det  

 uhensigtsmæssige i, at kommunalt ansatte i pressen diskuterer/rejser tvivl om  

 beslutninger truffet af kommunalbestyrelsen.
 Der var dengang enighed om,  

 at det bør vi undgå.
 2. Kommunen bedes redegøre for den retlige karakter af brev af 19.  

 april til (A) og meddelelsen til de ansatte.
 Svar:
 Brevet til (A) er af vejledende  

 karakter/en vurdering fra ledelsen af, at (A) ikke har handlet i  

 overensstemmelse  

 med tillidsmandsreglernes § 2, stk. 1, jfr. også bemærkningerne til  

 tilsynsrådet herom.
 Når ledelsen valgte at følge  

 dette brev op med en meddelelse til personalet om, hvilke tiltag ledelsen  

 agtede at tage, hænger det sammen med, at omhandlede artikel i (lokalavisen)  

 skabte nogen uro blandt nogle af de ansatte på rådhuset.
 Sidstnævnte var således alene  

 ment som en orientering fra ledelsens side og er da også blevet opfattet som  

 sådan blandt nogle af de ansatte på rådhuset, hvilket blev bekræftet af  

 skrivelse fra personalerepræsentanterne i rådhusets hovedsamarbejdsudvalg til  

 ledelsen.
 3/4.
 Kommunen bedes uddybe udtrykket "medansvar overfor helheden på  

 rådhuset", jfr. personalemeddelelsen af 19. april 1994, samt udtale sig  

 om  

 indholdet af den drøftelse der fandt sted med medarbejderne i  

 bistandsafdelingen.
 Svar:
 Udsagnet skal ses i  

 sammenhæng med, at der i mange år har været opmærksomhed omkring kommunens  

 bistandsafdeling.
 Det har ført til, at der over  

 årene har været gennemført en hel række undersøgelser af vilkårene for  

 medarbejderne i bistandsafdelingen og senest i 1993 en omfattende vurdering  

 udført af Kommunernes Landsforening, jfr. medsendte bilag.
 Dette lange forløb har i  

 forhold til andre ansatte på rådhuset ført til en stigende mangel på  

 tolerance  

 overfor bistandsafdelingen.
 Mødets formål var at drøfte  

 med medarbejderne i bistandsafdelingen, hvorledes man kunne genskabe og de  

 selv  

 kunne medvirke til at genskabe tolerancen overfor afdelingen.
 Der er ikke udfærdiget  

 referat fra dette møde.
 5.
 Kommunen bedes oplyse hvad kommunen, forinden afsendelse af brevet af  

 19. april til (A), foretog sig for at undersøge om betegnelsen  

 fællestillidsmand hidrørte fra (A) eller kunne henføres til avisen.
 Svar:
Kommunen har ikke undersøgt,  

 om (A) er korrekt citeret i avisen.
Kommunen har alene forholdt sig til det  

 skrevne og til den omstændighed, at ingen af parterne har fundet anledning  

 til  

 at korrigere det overfor avisen.
 Forholdet har været drøftet  

 med såvel den faglige organisation som (A), som begge har fremhævet, at (A)  

 var  

 fælles tillidsrepræsentant for socialrådgiverne og socialpædagogerne, hvilket  

 kan bekræftes. (A) har ligeledes tilkendegivet, at han ikke har anvendt  

 betegnelsen  

 fællestillidsrepræsentant.
 Det ændrer imidlertid ikke  

 ved den kendsgerning, at offentligheden kunne få den opfattelse, at (A) var  

 fællestillidsrepræsentant for samtlige ansatte på rådhuset, og dermed  

 talsmand  

 for samtlige ansatte.
 Det var i sig selv anledning  

 til uro på rådhuset.
Når kommunalbestyrelsen i sit  

 svar til tilsynsrådet har fundet anledning til at fremhæve sagens rette  

 sammenhæng er det for at understrege, at avisartiklen af 14. april 1994 ikke  

 er  

 dækkende for alle medarbejdernes opfattelse af arbejdsforholdene på  

 rådhuset." Jeg forelagde udtalelsen for  

 fagforeningen som i skrivelse af 12. december 1994 fremsatte følgende  

 kommentarer:
 "...
 Ved forhandling med  

 (kommunen) den 20. april 1994 vedrørende problemstillingen blev det  

 utvetydigt  

 fra (kommunaldirektøren) fremhævet "at man i (kommunen) end ikke vil/kan  

 acceptere, at nogen af kommunens ansatte offentligt udtaler sig om afgørelser  

 truffet af kommunalbestyrelsen".
Mundtligt blev kommunen ved  

 forhandling d. 20.4.94 af organisationerne stillet overfor muligheden for, at  

 (kommunens) ledelse hermed satte Grundlovens § 77, samt ombudsmandens  

 udtalelser om samme, ud af kraft.
Hertil tilkendegav (kommunaldirektøren), at  

 han med sine ovenstående holdninger godt var klar over, at han måske både  

 satte gældende lov samt udtalelser fra Folketingets ombudsmand ud af kraft,  

 men  

 sådan havde man det i (byen).
I telefoninterview vedstår  

 (borgmesteren) i Regionalradioen den 21/22. april 1994, at der i forhandling  

 med de faglige organisationer d. 20.4.94 fra kommunens side blev udtrykt  

 klart  

 og utvetydigt, at man ikke kunne acceptere, at de ansatte udtalte sig  

 offentligt til pressen om beslutninger truffet af Kommunalbestyrelsen.
Bånd  

 vedlagt.
 Yderligere er det vores  

 subjektive opfattelse, at øvrige personalerepræsentanter i (kommunens)  

 samarbejdsudvalg den 20. april 1994 ved (A's) udtalelser åbenbart blev bragt  

 i  

 en loyalitetskonflikt med behov for at tilkendegive, hvor deres loyalitet var  

 overfor kommunens ledelse, idet man tilsyneladende ikke ønskede at bringe sig  

 i  

 en konfliktsituation i forhold til kommunens øverste ledelse.
Derudover vedlægges i kopi  

 bilag til (kommunens) Økonomiudvalgsmøde maj/94 vedrørende svarskrivelse til  

 tilsynsrådet.
Heraf fremgår, at Kommunaldirektøren aldrig har lagt skjul på,  

 at  

 han har den holdning, at ansatte ved kommunen bør føle loyalitet overfor sin  

 arbejdsgiver/Kommunalbestyrelse, som gør, at den ansatte afstår fra at  

 debattere trufne beslutninger offentligt.
Kommunaldirektøren har heller ikke  

 lagt skjul på, at han finder det uacceptabelt, når ansatte ved kommunen  

 kritiserer beslutninger truffet af kommunalbestyrelsen.
Det vedlagte notat  

 blev  

 behandlet på åbent Økonomiudvalgsmøde maj/94, og overgik til behandling i  

 Kommunalbestyrelsen  

 juni/94.
 Under det efterfølgende Åbne  

 Kommunalbestyrelsesmøde juni/94 blev den endelige svarskrivelse efter  

 politisk  

 forhandling ændret, og netop dette afsnit udgik.
 Imidlertid indgik det ikke i  

 debatten, at Kommunaldirektøren skulle have ændret holdning og/eller at han  

 overfor de ansatte skulle have givet udtryk for en ændret holdning til  

 spørgsmålet  

 om de ansattes ret til at udtale sig til pressen.
 Derfor er (fagforeningen) af  

 den opfattelse, at (kommunens) ledelse med hele sin holdning og adfærd med  

 forsæt forsøger at hindre de ansatte ved kommunen i, at deltage i den  

 offentlige debat om forhold i kommunen, samt om beslutninger truffet af  

 kommunalbestyrelsen,  

 og derved sætter Grundlovens § 77 ud af kraft.
 Ad 2.
 Organisationerne er ikke i  

 tvivl om, at både kommunens mundtlige og skriftlige påtale af 19. april 1994  

 overfor (A) er at betragte som en påtale/advarsel mod (A). Påtalen/advarslen  

 udgør med sin upræcise form en altomfattende ikke defineret trussel mod (A's)  

 virke dels som tillidsrepræsentant og som ansat ved (kommunen). Hvorfor  

 kommunen efter organisationernes opfattelse skal præcisere formålet med  

 skrivelsen, dens virketid, samt hvilke sanktioner kommunen vil gøre brug af i  

 tilfælde, at (A) ikke undlod at udtale sig til pressen om beslutninger  

 truffet  

 af kommunalbestyrelsen.
 (A) har overfor  

 organisationerne givet udtryk for, at han opfattede kommunens mundtlige såvel  

 skriftlige henvendelse som en påtale/advarsel.
 (A) har efterfølgende søgt og  

 fået anden beskæftigelse udenfor både (kommunen) og sit hidtidige  

 arbejdsområde.
 Ad 3.
 De sidste 4 år har der i  

 (kommunen) verseret arbejdsmiljøsag i Bistandsafdelingen på foranledning af  

 (Arbejdstilsynet).
 Ad 4.
I henhold til  

 Tillidsrepræsentantsreglernes § 1, stk. 4 kan det oplyses, at (A) er valgt af  

 og blandt ansatte socialrådgivere og socialpædagoger i (kommunen) som fælles  

 tillidsrepræsentant for ovennævnte 2 grupper.
Valget er godkendt af  

 (kommunen)." Denne udtalelse sendte jeg  

 til kommunen som i skrivelse af 3. januar 1995 kommenterede den på følgende  

 måde:
 "Ad. 1.
 Landsforbundet refererer to  

 udtalelser, som angivelig skulle være fremsat af kommunaldirektøren i møde  

 den  

 20. april 1994.
 Eftersom der ikke blev  

 udfærdiget referat fra denne samtale, kan det hverken dokumenteres eller  

 afkræftes, at sådanne udtalelser skulle have fundet sted, men det lyder ikke  

 sandsynligt, at kommunaldirektøren skulle have bekræftet at han satte  

 gældende  

 lov og ombudsmandens udtalelser ud af kraft med sine holdninger.
 I landsforbundets skrivelse  

 refereres borgmesteren for overfor regionalradioen den 22. april at have  

 vedstået, at der i forhandlingerne med de faglige organisationer den 20.  

 april  

 fra kommunens side klart og utvetydigt blev givet udtryk for, at man ikke  

 kunne  

 acceptere, at de ansatte udtalte sig til pressen om beslutninger truffet af  

 kommunalbestyrelsen.
 Omkring dette citat skal  

 bemærkes, at indlægget i regionalradioen er en del af en længere samtale,  

 borgmesteren havde med radioens medarbejder, og at udtalelsen således er  

 taget  

 ud af en større sammenhæng, hvor borgmesteren gav udtryk for sine holdninger  

 til problemstillingen.
 Det er vor opfattelse, at det  

 forhold, at ledelsen har en holdning til at ansatte ikke bør diskutere  

 beslutninger truffet af kommunalbestyrelsen i pressen, ikke i sig selv er en  

 begrænsning af ytringsfriheden.
 Det afgørende må være, at der  

 ikke er nedskrevet regler herom, og at det over for alle ansatte er  

 tilkendegivet, at der uanset ledelsens holdning gælder fuld ytringsfrihed.
 Vi tillader os at henvise til  

 følgende uddrag af kommunens skrivelse af 16. juni 1994 til tilsynsrådet:
 "Det forhold, at alle  

 har ytringsfrihed efter grundlovens § 77, afskærer efter kommunens opfattelse  

 ikke ledelsen fra at prøve at præge de ansatte i en bestemt retning.
 Det forhold, at der gælder  

 ytringsfrihed, afskærer heller ikke muligheden for at søge gennemført en  

 virksomhedskultur, hvori indgår, at alle søger at forbedre virksomhedens  

 image  

 fremfor gennem kritiske udtalelser at skade det.
 Der er efter  

 kommunalbestyrelsens opfattelse intet selvmodsigende i, på den ene side at  

 have den holdning, at ansatte bør afstå fra at udtale sig kritisk om  

 kommunalbestyrelsens beslutninger, og på den anden side at anerkende alles  

 ret  

 til at udtale sig".
 Landsforbundets subjektive  

 opfattelse af de øvrige personalerepræsentanters bevæggrund til at fremkomme  

 med en udtalelse betragter vi som sagen uvedkommende, men vil dog ikke  

 undlade  

 at tilkendegive, at vi betragter det som en nedvurdering af medarbejderne.
 Ad. 2.
 Det er fortsat vor  

 opfattelse, at ledelsen med brevet af 19. april 1994 til (A) alene har  

 forholdt  

 sig til indholdet af hans udtalelser og hvorledes disse opfattes i forhold  

 til  

 tillidsmandsreglerne.
 Der henvises til  

 bemærkningerne herom i skrivelsen til tilsynsrådet.
 Omkring det forhold, at (A)  

 har søgt og fået andet arbejde, skal bemærkes, at (A) overfor ledelsen har  

 tilkendegivet, at en medvirkende årsag til at han har søgt nyt arbejde er, at  

 han den 1. januar 1994 blev valgt ind i (...) kommunalbestyrelse.
 Ad. 3.
 Der henvises til tidligere  

 fremsendte sagsakter vedr. arbejdsmiljøsagen.
 Ledelsen betragter iøvrigt  

 denne sag som afsluttet, idet der i lighed med kommunens øvrige  

 arbejdspladser  

 sker en løbende opfølgning både med hensyn til det fysiske og det psykiske  

 arbejdsmiljø.
 Det skal bemærkes, at der  

 netop er stillet en bevilling til rådighed for afdelingen til gennemførelse  

 af  

 kursusvirksomhed, som forventes gennemført primo 1995.
..." IV.
Herefter udtalte jeg følgende:
"A)Retsgrundlaget 1)  


  

 Grundloven Grundlovens § 77 har følgende  

 indhold:
"Enhver er berettiget  

 til på tryk, i skrift og tale at offentliggøre sine tanker, dog under ansvar  

 for domstolene.
Censur og andre forebyggende forholdsregler kan ingensinde  

 påny  

 indføres." Bestemmelsen må forstås  

 således at den er til hinder for at der etableres censurordninger, herunder  

 en  

 ordning hvorefter ansatte i den offentlige forvaltning kan forbydes som  

 privatpersoner at ytre sig offentligt om deres arbejdsplads.
Den beskytter  

 således den formelle ytringsfrihed.
Det antages at bestemmelsen  

 ikke beskytter den materielle ytringsfrihed, dvs. ikke beskytter imod at det  

 ved lov eller ved andre retskilder bestemmes at ytringer af et bestemt  

 indhold  

 skal anses for retsstridige, eventuelt strafbare.
En vis beskyttelse af den  

 materielle ytringsfrihed følger af andre grundlovsbestemmelser, bl.a.  

 grundlovens § 31 (om den almindelige valgret) samt §§ 68-70 (om  

 religionsfrihed).
 Lovfastsatte begrænsninger i  

 den materielle ytringsfrihed er for offentligt ansattes vedkommende bl.a.  

 fastsat i reglerne om tavshedspligt, jf. straffelovens § 152-  

 152f  

 samt kapitel 8 i forvaltningsloven.
2)  


  

 Loyalitetspligten De offentligt ansattes ret  

 til at ytre sig offentligt om forhold på deres arbejdsplads begrænses af en  

 ulovbestemt loyalitetspligt.
Jeg har flere gange tidligere givet udtryk for  

 indholdet af den ulovbestemte loyalitetspligts betydning for de offentligt  

 ansattes ytringsfrihed.
Jeg har formuleret min opfattelse på denne måde:
 "...
Ved besvarelsen af det  

 centrale spørgsmål om hvorvidt der gælder særlige begrænsninger for  

 offentligt  

 ansattes ytringsfrihed i forhold til den ytringsfrihed der gælder for  

 borgerne  

 i almindelighed, er udgangspunktet utvivlsomt at offentligt ansatte har  

 ganske samme frihed som andre til at deltage i den offentlige debat.
Det  

 store  

 antal offentligt ansatte taler afgørende imod at der skulle gælde almindelige  

 begrænsninger for offentligt ansattes ytringsfrihed.
Sådanne begrænsninger  

 ville være uforenelige med de hensyn der ligger bag grundlovens bestemmelser  

 om  

 den demokratiske styreform og den herved forudsatte materielle ytringsfrihed.
Det er dog antaget at  

 hensynet til offentlige myndigheders interne beslutningsproces og  

 funktionsevne  

 i  

  

 særlige  

  

 tilfælde kan føre til en  

 begrænsning af de ansattes ytringsfrihed.
Det er næppe muligt at give en  

 fuldstændig beskrivelse af hvornår, i hvilket omfang og for hvilke ansatte  

 sådanne særlige begrænsninger gælder.
Men der kan anføres nogle  

 hovedsynspunkter:
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme frihed som andre borgere til at udtale sig om sager på  

 forvaltningsområder som de ikke har berøring med i deres daglige arbejde.
Ved udtalelse inden for eget arbejdsområde er det af betydning  

 om den pågældende som led i sit arbejde har været (eller er) aktivt  

 medvirkende  

 i myndighedens beslutningsproces.
Begrænsningerne vil i almindelighed ikke  

 omfatte ansatte med en funktion der ligger fjernt fra de politiske eller  

 administrative beslutningstagere.
Det spiller en rolle om udtalelserne fremsættes før  

 eller efter at en beslutning er truffet.
Adgangen til at udtale sig inden en  

 sag er afgjort, kan - af hensyn til beskyttelse af den interne  

 beslutningsproces - være noget snævrere end adgangen til at udtale sig  

 senere.
 Det ligger efter praksis fast at offentligt ansatte har  

 en vidtgående frihed til at udtale sig om ressourcespørgsmål inden for eget  

 arbejdsområde, hvor spørgsmålet kan have væsentlig betydning for  

 medarbejdernes fremtidige ansættelses- og arbejdsforhold.
 Det følger af det anførte  

 dels at der kræves særlige tungtvejende grunde for at anerkende begrænsninger  

 i offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere der deltager eller  

 har  

 deltaget i den omstridte beslutnings tilblivelse.
 Jeg henviser i øvrigt til  

 Bent Christensens responsum vedrørende offentligt ansattes ytringsfrihed der  

 er gengivet i Juristen for 1980, s. 85ff.
..." (Min beretning for 1987, s.  

 237).
3)  


  

 Forvaltningslovens § 27,  

 stk. 2 Bestemmelsen har følgende  

 indhold:
"  

  

 Stk. 2.  

  

 Inden for den offentlige forvaltning kan der kun pålægges  

 tavshedspligt med hensyn til en oplysning, når det er nødvendigt at  

 hemmeligholde den for at varetage væsentlige hensyn til bestemte offentlige  

 eller private interesser som nævnt i stk. 1." Bestemmelsen forbyder bl.a.,  

 at udtalelser som udelukkende er i strid med loyalitetspligten, inddrages  

 under  

 tavshedspligten ved administrativ beslutning.
4)  


  

 Tillidsmandsregler Tillidsrepræsentantreglerne  

 for personale beskæftiget i (amts)kommuner tilsluttet Amtsrådsforeningen i  

 Danmark og Kommunernes Landsforening indeholder i § 2 følgende bestemmelse:
"§ 2. Tillidsrepræsentantens virksomhed Stk. 1.  

  

 Det er tillidsrepræsentantens pligt såvel over for sin  

 organisation som over for (amts)kommunen at gøre sit bedste for at fremme og  

 vedligeholde rolige og gode arbejdsforhold.
Tilsvarende pligt påhviler  

 (amts)kommunens ledelse og dennes repræsentant." De af kommunen påberåbte  

 tillidsmandsregler er vedtaget ved overenskomst og er således ikke af  

 offentligretlig  

 karakter.
Efter min opfattelse må de  

 ovenfor gengivne bestemmelser forstås som en bredt formuleret angivelse af de  

 formål der skal opnås ved tillidsmandsordningen.
Herudover indeholder  

 bestemmelserne en vis vejledning for med hvilken indstilling parterne skal  

 deltage i det faglige arbejde.
 De særlige regler om adgang  

 til at afskedige tillidsrepræsentanter, om tillidsmænds forpligtelser samt  

 reglerne om medlemmer af samarbejdsudvalg har efter min opfattelse ingen  

 betydning for det foreliggende spørgsmål.
 En antagelse om at  

 tillidsrepræsentanter og medlemmer af samarbejdsudvalg ikke har samme adgang  

 til at ytre sig offentligt som andre offentligt ansatte, savner efter min  

 mening støtte i den foreligende litteratur og praksis, og den finder heller  

 ikke støtte i de nævnte bestemmelsers ordlyd.
 Reaktioner i anledning af  

 påståede tilsidesættelser af sådanne aftalte regler må i øvrigt normalt  

 afklares igennem det fagretlige system og ikke ved personaleretlige  

 reaktioner  

 som et led i arbejdsgiverkompetencen.
I denne forbindelse må det  

 bemærkes at indskrænkninger i den materielle ytringsfrihed i almindelighed  

 kun  

 kan antages at foreligge hvis indskrænkningen har et sikkert retskildemæssigt  

 grundlag, jf.
Folketingets Ombudsmands beretning for 1983, s. 248 (særligt s.  

 250), og Lars Nordskov Nielsen, Responsum om offentligt ansattes  

 ytringsfrihed  

 - med særligt sigte på overenskomstansatte DJØF'ere, offentliggjort i  

 DJØF-bladet nr. 22/1987, s. 7.
 På denne baggrund finder jeg  

 ikke at der er grundlag for at mene at der med reglerne om  

 tillidsrepræsentanter er sket en indskrænkning af ytringsfriheden.
 B) (Kommunens) brev af 19. april 1994 til (A).
1)  


  

 Skrivelsens retlige  

 karakter Skrivelsen indeholder en klar  

 tilkendegivelse fra kommunens side om at (A's) udtalelser til pressen ligesom  

 hans "daglige adfærd" indebar en tilsidesættelse af  

 tillidsmandsreglerne  

 såvel som loyalitetskravene til de ansatte i (kommunen).
 Skrivelsen blev desuden  

 indlagt på (A's) personalesag hvilket udtrykkeligt blev anført sidst i  

 brevet.
 (A) kunne efter min  

 opfattelse ikke opfatte skrivelsens indhold på anden måde end som en  

 irettesættelse i anledning af hans udtalelser til pressen (og for en ikke  

 nærmere konkretiseret adfærd i forbindelse med arbejdet).
Kommunen har i skrivelsen af  

 17. november 1994 på mit udtrykkelige spørgsmål om skrivelsens retlige  

 karakter  

 oplyst at den var af "vejledende karakter/en vurdering fra ledelsens  

 side". Jeg må forstå denne ikke særligt præcise beskrivelse således at  

 kommunen med skrivelsen til (A) ønskede at give udtryk for kommunens retlige  

 opfattelse af hans adfærd.
Skrivelsen havde således samme personaleretlige  

 funktion som en irettesættelse.
 Jeg må derfor lægge til grund  

 at skrivelsen retligt set må betragtes som en irettesættelse.
 2)  


  

 Overskridelse af  

 ytringsfrihedens grænser.
 a)  

  

 Som anført må skrivelsen betragtes som en kritik af (A) for at  

 have tilsidesat sine pligter som tillidsmand samt de loyalitetskrav som  

 gælder  

 for offentligt ansatte.
Som anført under A, 4 kan der  

 ikke antages at gælde særlige begrænsninger for tillidsmænd med hensyn til  

 adgangen til at udtale sig offentligt om deres arbejdsforhold.
Jeg må derfor  

 betragte kommunens henvisning til tillidsmandsreglerne som udtryk for en  

 urigtig opfattelse af disse reglers betydning for sagen.
b)  

  

 Artiklen den 14. april 1994 i (lokalavisen) indeholdt en række  

 "skjulte" citater af udtalelser fra (A) om arbejdsforholdene i  

 bistandsafdelingen.
Da udtalelserne ikke er blevet dementeret, må jeg gå ud  

 fra at gengivelsen er dækkende for de synspunkter (A) fremsatte.
Det fremgik  

 tydeligt af artiklen at (A) udtalte sig som fællestillidsmand, dvs. som  

 privat  

 person.
Der ses heller ikke at være holdepunkt for at antage at oplysningerne  

 skulle indeholde faktuelle fejl.
 Kommunen har i skrivelsen af  

 19. april 1994 til samtlige ansatte karakteriseret påstanden om  

 "stavnsbinding" som "udokumenterede påstande".
 Derved rejses spørgsmålet  

 hvilken betydning udtalelsernes faktuelle rigtighed og de fremsatte  

 synspunkters  

 holdbarhed har for loyalitetsbedømmelsen.
Efter min mening må  

 udgangspunktet være at den blotte omstændighed at en ansats oplysninger til  

 pressen ikke er fuldt korrekte, ikke i sig selv er tilstrækkeligt til, at  

 udtalelsen  

 kan anses for retsstridig.
Over for sådanne fejl har ledelsen mulighed for at  

 foretage berigtigelse eller fremkomme med korrektioner.
Derimod må udtalelser  

 der bevidst eller ved grov uagtsomhed på væsentlige punkter har fået et  

 ukorrekt indhold eller udtrykker en åbenbart uholdbar vurdering, anses for  

 retsstridige.
(A's) udtalelser må ses i  

 sammenhæng med at de afspejlede en fagpolitisk kritisk holdning.
Henvisningen  

 til "stavnsbinding" måtte snarere end påstande om historiske  

 begivenheder betragtes som en del af den tilkendegivne kritik, dvs. udtryk  

 for  

 en vurdering.
Det forekommer mig derfor mindre dækkende at kommunen  

 karakteriserede  

 oplysningerne som "udokumenterede påstande". Selv om udtrykket  

 kunne læses som faktuelt beskrivende, kunne det efter min mening ikke  

 bebrejdes (A) at der ikke forelå "dokumentation" herfor idet en  

 sådan  

 dokumentation ikke var påkrævet for at legitimere dets retmæssighed,  

 medmindre udtalelsen fremstod som bevidst urigtig eller åbenbart uholdbar.  

 Dette var utvivlsomt ikke tilfældet.
 Hovedindholdet i (A's) udtalelser  

 i artiklen var kritik af arbejdsmiljøet i bistandsafdelingen samt af at  

 ledelsen efter hans opfattelse ikke gjorde tilstrækkeligt for at forbedre  

 det.  

 Ytringer af dette  

  

 indhold  

  

 må for en  

 person som (A) der beklæder en underordnet stilling på arbejdspladsen, anses  

 for berettigede.
c)  

  

 Det fremgår af arbejdsmiljøsagen at ledelsen allerede i 1992  

 havde givet udtryk for at den ønskede ro om arbejdsmiljøsagen, og at den anså  

 indlæg i pressen for skadelige for bestræbelserne på at forbedre forholdene  

 og  

 løse problemerne.
Kommunen har som begrundelse for skrivelsen af 19. april  

 1994 til (A) henvist til den tidligere indskærpelse af disse  

 "spilleregler".
Hertil bemærkes at de foran  

 beskrevne retlige grænser for de ansattes ytringsfrihed ikke kan indsnævres  

 ved  

 administrative påbud, jf. herved for så vidt også tavshedspligten, § 27, stk.  

 2, i forvaltningsloven.
Der kan derfor efter min mening ikke tillægges  

 ledelsens tidligere tilkendegivelser om udtalelser til pressen betydning ved  

 bedømmelsen af ytringernes retmæssighed.
 d)  

  

 Omgivelsernes reaktion på udtalelserne kan efter min  

 opfattelse kun under særlige omstændigheder, herunder især at reaktionerne  

 kan eller med betydelig sikkerhed bør kunne forudsiges, tillægges betydning.  

 Derfor mener jeg ikke at der i den foreliggende sag kan lægges vægt på at  

 (A's) udtalelser eventuelt har fremkaldt en vis uro på arbejdspladsen.
 e)  

  

 Endelig må det ved bedømmelsen af de citerede bemærkninger  

 tillægges en vis vægt at sagen havde været debatteret på et åbent byrådsmøde.  

 Byrådets synspunkter var således kendte for offentligheden, mens de ansatte i  

 bistandsafdelingen - som i denne sammenhæng i nogen grad måtte betragtes som  

 byrådets modpart - ikke på samme måde var kommet til orde over for  

 offentligheden.
 f)  

  

 Sammenfattende er det min opfattelse at hverken udtalelsernes  

 faktuelle indhold eller den kritiske holdning der var indeholdt heri, indebar  

 en overskridelse af de retlige grænser for offentligt ansattes ytringsfrihed.  

 Heller ikke (A's) funktion i forbindelse med beslutninger, den valgte form  

 eller omstændighederne i øvrigt talte for at betragte udtalelserne som  

 retsstridige.
Jeg må derfor konkludere at  

 den tilkendegivne kritik af (A's) adfærd i forbindelse med hans udtalelser  

 var  

 uberettiget.
Der ses heller ikke i de forelagte oplysninger holdepunkter for  

 den i øvrigt i skrivelsen fremsatte kritik af (A's) "daglige  

 adfærd".
 Jeg finder det kritisabelt at  

 kommunens ledelse uberettiget irettesatte (A). Især må jeg anse den helt  

 upræciserede og uunderbyggede henvisning til at (A) ikke i sin daglige adfærd  

 medvirkede til at fremme og vedligeholde rolige og gode arbejdsforhold, for  

 overordentlig uheldig.
3)  


  

 Skrivelsens begrundelse Forvaltningslovens §§ 2, 22  

 og 24 har følgende indhold:
"§ 2. Loven gælder for behandlingen af sager, hvori der er  

 eller vil blive truffet afgørelse af en forvaltningsmyndighed. ..." "§ 22. En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende  

 part medhold." "§ 24. En begrundelse for en afgørelse skal indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang, afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15." Foran under 1) er det slået  

 fast at skrivelsen af 19. april 1994 til (A) må sidestilles med en  

 irettesættelse.
 Skrivelsen må derfor anses  

 for en afgørelse, således som udtrykket er anvendt i § 2 i forvaltningsloven.
 Det følger heraf at den var  

 omfattet af begrundelsespligten i §§ 22 og 24.
Kommunen henviste i  

 skrivelsen til at udtalelserne må vurderes som en krænkelse af  

 "loyalitetskravene til ansatte i (kommunen)" samt af  

 "spillereglerne med hensyn til udtalelser til pressen". Det må  

 efter  

 min mening anses for en tilsidesættelse af § 24, stk. 1, at det nærmere  

 grundlag for og indhold af denne del af det påberåbte retsgrundlag ikke blev  

 angivet helt præcist.
Netop i en sag som den foreliggende hvor den retlige  

 bedømmelse sker på grundlag af en ulovbestemt regel, har det særlig betydning  

 for forståelsen af skrivelsen og for partens eventuelle anfægtelse heraf at  

 retsgrundlaget bliver præciseret.
Beskrivelsen af den adfærd  

 hos (A) som fremkaldte irettesættelsen blev angivet som hans "udtalelser  

 til pressen", "hans daglige adfærd", samt at han ind imellem  

 så  

 en interesse i "at skabe uro". Denne angivelse af afgørelsens  

 faktiske grundlag må jeg anse for helt utilstrækkelig til at gøre det ud for  

 en angivelse af hovedhensynene bag det udøvede skøn.
Også på dette punkt blev  

 begrundelseskravet i § 24, stk. 1, tilsidesat.
C) Personalemeddelelsen af 19. april 1994 Efter sit indhold var  

 personalemeddelelsen af rent orienterende karakter.
Den kan endvidere ikke  

 opfattes som en intern retningslinie for de ansattes adgang til at udtale sig  

 til pressen.
 Selve udsendelsen af  

 meddelelsen giver herefter ikke anledning til retlige problemer.
 Den retlige vurdering af  

 (A's) udtalelser til pressen der var indeholdt i udtalelsen må jeg imidlertid  

 anse for urigtig, jf. foran under B).
 I meddelelsen blev der taget  

 afstand fra den opfattelse at en god medarbejder skulle blive nægtet  

 ansættelse  

 alene med den begrundelse at der havde været presseomtale for et par år siden  

 af det sted hvor pågældende var ansat.
 I artiklen blev (A) citeret  

 for at have sagt at ansættelse et sted hvor der var dokumenteret et dårligt  

 psykisk  

 arbejdsmiljø, kunne være en hæmsko for ansættelse andetsteds.
 Jeg finder det uheldigt at  

 meddelelsen gengav udtalelsernes hovedsynspunkt med et væsentligt andet  

 indhold  

 end i artiklen.
 Unøjagtigheden må anses for  

 særlig uheldig i betragtning af at meddelelsens formål bl.a. var at orientere  

 det samlede personale om de skridt - herunder indskærpelse af  

 tillidsmandsreglerne  

 - som kommunen havde taget i anledning af udtalelserne.
D) Forbud mod udtalelse til pressen? (Fagforeningen) har i  

 skrivelsen af 12. december 1994 til mig gjort gældende at såvel borgmesteren  

 som kommunaldirektøren har fremsat generelle forbud imod at kommunens ansatte  

 offentligt udtaler sig om kommunalbestyrelsens beslutninger.
(Kommunen) har i skrivelsen  

 af 3. januar 1995 bestridt denne påstand.
Samtidig må jeg forstå kommunens  

 skrivelser i sagen således at det er ledelsens synspunkt at ansatte ikke bør  

 diskutere beslutninger truffet af kommunalbestyrelsen i pressen.
Det er  

 videre  

 ledelsens opfattelse at de ansatte har en ret til at ytre sig offentligt, og  

 at  

 denne ret ikke afskærer ledelsen fra at præge de ansatte i retning af ikke at  

 benytte denne ret.
 Der ses ikke at være  

 holdepunkter i sagens oplysninger for at ledelsen generelt skulle have  

 nedlagt  

 forbud imod at de ansatte kommenterer kommunalbestyrelsens beslutninger i  

 pressen.
 Heller ikke  

 personalemeddelelsen af 19. april 1994 kan fortolkes som et sådant generelt  

 forbud.
Jeg er for så vidt ikke uenig  

 med ledelsen af (kommunen) i at ledelsen har ret til at give udtryk for den  

 holdning at de ansatte bør afstå fra at kommentere kommunalbestyrelsens  

 beslutninger offentligt.
Jeg er heller ikke uenig i at kommunen har ret til  

 at  

 forsøge at præge de ansattes holdning.
Det rejser dog principielle  

 betænkeligheder hvis ledelsen af en forvaltningsmyndighed mere systematisk  

 søger at påvirke de ansatte til ikke at benytte deres ytringsfrihed.
I den  

 udstrækning bestræbelserne udvikler sig til eller kan opfattes som egentlige  

 forbud, vil de være i strid med grundlovens § 77.
Efter min mening må -  

 mundtlige eller skriftlige - reaktioner fra ledelsens side i anledning af de  

 ansattes udtalelser til pressen formuleres på en sådan måde at de ikke  

 opfattes  

 som tilkendegivelser om retlige grænser for ytringsfrihed.
Hvis ledelsen  

 ønsker  

 at udtrykke skuffelse over at den ansatte ikke forinden har forsøgt at løse  

 eventuelle problemer internt, bør det samtidig understreges at den ansatte  

 har  

 ret til at udtale sig uden en sådan forudgående forelæggelse.
Skrivelserne af 19. april  

 1994 til henholdsvis (A) og det samlede personale gik efter min mening videre  

 end til blot at forsøge at påvirke de ansattes holdning.
Skrivelsen til (A)  

 indeholdt en uberettiget irettesættelse af ham, og skrivelsen til personalet  

 gengav (A's) udtalelser med et væsentligt andet indhold end i artiklen.
Jeg  

 har  

 ovenfor kritiseret dette forhold og skal på dette sted begrænse mig til at  

 fastslå at skrivelserne gav udtryk for en opfattelse af den retlige grænse  

 for  

 de ansattes ytringsfrihed, og at opfattelsen måtte anses for ukorrekt.
Jeg skal henstille til  

 (kommunen) at kommunen, både i forbindelse med konkrete afgørelser i forhold  

 til de ansatte og i forbindelse med generelle personalepolitiske  

 foranstaltninger,  

 bestræber sig på at undgå at tilkendegivelserne af de ansatte kan opfattes  

 som  

 retlige grænser for deres ytringsfrihed." Kommunen meddelte senere at  

 man var sindet at følge ombudsmandens henstilling.
 Jeg tog det meddelte til  

 efterretning.
