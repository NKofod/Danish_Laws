Resumé Den 7. marts 2002 inspicerede inspektionschefen og medarbejdere  

 fra inspektionsafdelingen på ombudsmandens vegne Arresthuset i Sønderborg.
Det blev bl.a. udtalt at besøgslokalets stand var  

 utilfredsstillende, og det blev henstillet til arresthuset snarest at  

 istandsætte lokalet, herunder udskifte inventaret og ændre besøgslokalet  

 således at det fik mere præg af hjemlig hygge.
Inspektionschefen kom  

 endvidere  

 med nogle bemærkninger vedrørende gårdtursarealet som han henstillede blev  

 frisket op.
Da arresthuset havde svært ved at skaffe arbejde til de indsatte,  

 blev det bl.a. henstillet til arresthuset (og Direktoratet for  

 Kriminalforsorgen) at overveje hvilke muligheder der er for at kompensere  

 herfor,  

 f.eks. i form af øget fællesskab og udvidelse af tidspunkterne for benyttelse  

 af fritidsaktiviteterne.
Det blev tillige henstillet til arresthuset at  

 overveje på hvilken måde arresthusets største gård kunne anvendes til  

 forskellige aktiviteter for de indsatte.
 En gennemgang af disciplinærsager og sager om udgang  

 for en nærmere angiven periode gav på nogle punkter anledning til kritik og  

 til  

 at bede om yderligere oplysninger.
Bortset fra det indledende  

 afsnit er rapportgennemgangen ikke medtaget i gengivelsen af rapporten  

 nedenfor.
Afsnittene 4-7 om lægebetjening, belægning, andre forhold og  

 samtaler  

 med indsatte er heller ikke medtaget. (J.nr. 2002-0235-628).
Inspektion af Arresthuset i Sønderborg Den 23. december 2002 afgav  

 inspektionschefen på ombudsmandens vegne følgende rapport til bl.a.  

 Arresthuset  

 i Sønderborg og Direktoratet for Kriminalforsorgen:
1. Indledning Den 1. januar 1997 trådte lov  

 nr. 473 af 12. juni 1996 om Folketingets Ombudsmand i kraft.
I bemærkningerne  

 til lovforslagets § 18 er det forudsat at ombudsmanden foretager systematiske  

 inspektioner af fængsler til opfyldelse af en anbefaling fra Den Europæiske  

 Komité vedrørende forebyggelse af tortur og anden umenneskelig behandling  

 eller  

 straf.
Samtidig blev retsplejelovens § 779 ophævet, jf. ombudsmandslovens §  

 31,  

 stk. 2. Det tilsyn som medlemmer af Københavns Borgerrepræsentation og  

 amtsrådene havde ført med varetægtsarrestanters behandling og forholdene i  

 varetægtsfængsler (arresthuse) i henhold til retsplejelovens § 779, ophørte  

 således med virkning fra den 1. januar 1997. Det er herved forudsat at denne  

 tilsynsopgave i fremtiden varetages af ombudsmanden.
Som led i  

 inspektionsvirksomheden foretog jeg og tre af embedets øvrige medarbejdere  

 den  

 7. marts 2002 inspektion af Arresthuset i Sønderborg.
Til stede under  

 inspektionen  

 var Politimesteren i Sønderborg og den fungerende arrestforvarer.
I  

 forbindelse  

 med inspektionen modtog jeg rapportmateriale til gennemgang, jf. pkt. 8  

 nedenfor.
 Ombudsmanden har en gang  

 tidligere - i 1975 - foretaget inspektion af Arresthuset i Sønderborg.  

 Rapport  

 om denne inspektion er optaget i Folketingets Ombudsmands beretning for 1975,  

 s. 476-479*.
Inspektionen den 7. marts  

 2002 bestod i samtaler med arresthusets ledelse, jf. ovenfor, og en rundgang  

 i  

 arresthuset og samtaler med enkelte indsatte (i et tilfælde talsmanden og en  

 anden indsat sammen). I tilslutning hertil udarbejdede jeg - et referat af samtalerne  

 med ledelsen - et notat om iagttagelser  

 under rundgangen i arresthuset (de fysiske rammer mv.) Med brev af 21. marts 2002  

 sendte jeg det nævnte materiale til arresthuset og politimesteren idet jeg  

 bad  

 om at modtage eventuelle bemærkninger eller tilføjelser inden en måned.
 Forinden sendte jeg et brev  

 af 12. marts 2002 til direktoratet vedrørende celle 2 i arresthuset, jf. pkt.  

 2.2.1 nedenfor.
 Jeg modtog herefter et brev  

 af 4. april 2002 fra direktoratet vedrørende celle 2.
 Jeg modtog desuden et brev af  

 12. april 2002 med politimesterens og arresthusets bemærkninger som er  

 indarbejdet i rapporten.
Denne rapport har i en  

 foreløbig udgave været sendt til Arresthuset i Sønderborg, Politimesteren i  

 Sønderborg og Direktoratet for Kriminalforsorgen for at myndighederne kunne  

 få  

 lejlighed til at fremkomme med de eventuelle bemærkninger om faktiske forhold  

 som rapporten måtte give anledning til.
Jeg har den 19. december 2002  

 telefonisk modtaget enkelte bemærkninger fra direktoratet som er indarbejdet  

 i  

 denne endelige rapport.
Jeg har ikke modtaget bemærkninger fra arresthuset og  

 politimesteren.
 2. Bygningsmæssige forhold mv.
2.1. Bygning og gangarealer Arresthuset er opført i 1915  

 og er beliggende tæt ved centrum i Sønderborg by.
Arresthusets cellefløj er  

 en  

 vinklet murstensbygning bestående af fire etager, inklusive kælderetagen.
Der  

 er endvidere en uudnyttet loftsetage.
I tilknytning til selve arresthuset  

 ligger den tidligere arrestforvarerbolig der nu blandt andet anvendes til  

 kontor til arrestforvareren og soverum for personalet. (Bygningen omtales  

 efterfølgende som personalebygningen). Inddragelse af arrestforvarerboligen  

 til  

 kontorfaciliteter mv. skete i slutningen af 1980erne og i starten af  

 1990erne.
 Arresthuset er elektronisk  

 sikret.
Arresthuset har plads til 26  

 indsatte fordelt på 26 celler på 3 etager.
Arresthuset har en stor fløj med  

 21  

 celler og en mindre fløj med 5 celler.
I stueetagen i arresthuset er  

 der 6 enkeltceller (celle 1-6), et toilet- og baderum, vaskerum,  

 besøgslokale,  

 toilet til besøgende, depot (inklusive server), kontor, lægeværelse, køkken  

 og  

 skolestue.
I personalebygningen er der er i stuen bl.a. arrestforvarerens  

 kontor.  

 Der er fra personalebygningen indgang til arresthuset via skolestuen.
På gangen i stueetagen - der  

 er nogenlunde rummelig - er der placeret en fryser til køleelementer.
Ved  

 siden  

 af fryseren findes arresthusets bibliotek.
 På gangen i stueetagen er der  

 desuden et skab til de besøgendes ting mv. og en klokke der anvendes til at  

 markere de indsattes spisetider.
På 1. sal er der 14  

 enkeltceller (celle 7-15 og 22-26), 2 toilet- og baderum og kontor (vagtstue  

 og  

 tekøkken) for personalet.
Indretning af vagtstuen og tekøkkenet til  

 personalet  

 skete i forbindelse med en ombygning i 2000.
 Cellerne 22-26 er placeret i  

 den mindre fløj og anvendes blandt andet til indsatte som kræver beskyttelse  

 (beskyttet afsnit).
Der kan lukkes af mellem  

 badet og celle 9 på 1. sal med en gitterdør således at cellerne herfra kan  

 fungere som et lille ekstra skærmet afsnit.
I personalebygningen  

 er der på 1.  

 sal soverum til personalet og depot.
På 2. sal i arresthuset er  

 der 6 enkeltceller (celle 16-21) og toilet- og baderum.
Arresthuset havde  

 tidligere på 2. sal en tremandscelle som ved ovennævnte ombygning i 2000 blev  

 ombygget til to enkeltceller.
 I kælderen er der tre  

 værksteder, en gang med et langt arbejdsbord, kondirum, fyrrum og toilet.
 Cellegangene, der er forsynet  

 med vinduer, er malet i hvidt og lyseblåt med en mørkeblå stribe på midten  

 der  

 adskiller de to farver.
Dørene ind til cellerne er  

 malet blå.
Gulvet på gangene er belagt med gråt linoleum.
Belysningen kommer  

 fra armaturer med lysstofrør.
 Gangarealerne fremstod alt i  

 alt rene og pæne og giver mig således ikke anledning til bemærkninger.
2.2. Cellerne Der er ikke observations-  

 eller sikringscelle i arresthuset.
 I stueetagen blev cellerne 1,  

 2, 3 og 5 efter mit ønske fremvist, på 1. sal celle 10 og på 2. sal celle 20  

 og  

 21.
Enkeltcellerne, der er  

 rektangulære, er på ca. 7 m2. Væggene i cellerne er malet i en lys  

 farve, og gulvet er belagt med linoleum.
Cellerne er standardmæssigt møbleret  

 med en sovebriks, et til to borde, et skab med låge og en stol.
Sengen er  

 udstyret med en brandhæmmende madras.
Alle celler har en håndvask med et  

 spejl  

 over.
Håndvasken er placeret enten ved celledøren eller ved vinduet.
Kun én  

 celle (celle 1) har både varmt og koldt vand.
Radiatoren er placeret ud til  

 cellegangen.
Der er stikkontakter i begge ender af cellerne.
I celle 1 anvendte den  

 indsatte en mindre papkasse med en mælkekasse ovenpå som bord til elkedlen,  

 en  

 brødrister og en radio.
Den indsatte havde desuden sat en sort plasticpose op  

 for vinduet.
Posen fungerede som gardin.
 Arresthuset oplyste at de  

 indsatte har mulighed for at få sat gardiner op.
Cellerne oplyses af en  

 loftslampe med en uafskærmet pære i alle de celler der blev besigtiget.  

 Derudover er der en bordlampe.
I en af de celler som blev besigtiget, er der  

 desuden en lampe over vasken.
I celle 20 kunne loftslampen ikke hænge lige  

 ned,  

 men stødte ind i hængeskabet over skrivebordspladen.
I hver celle er der en  

 køletaske, en elkedel og en radio som arresthuset udleverer til den indsatte  

 ved indsættelsen.
Der er desuden service (bestik, tallerken og glas) som  

 standardudstyr i cellerne.
 Cellerne har en rimelig  

 størrelse og en lidt vekslende vedligeholdelsesstandard.
 Arresthuset oplyste at  

 enkelte celler er blevet renoveret når der har været behov for det.
 Direktoratet for Kriminalforsorgen  

 har i et brev af 22. februar 2002 oplyst at det i forbindelse med et besøg i  

 arresthuset den 22. november 2001 blev aftalt med arrestinspektøren at man i  

 finansåret 2002 i løbet af foråret/sommeren (efter tiltrædelse af en ny  

 arrestforvarer) skulle udarbejde projekter på en vinduesudskiftning og  

 en  

 total cellerenovering i arresthuset med henblik på gennemførelse, når det er  

 økonomisk muligt.
 Arresthuset oplyste under  

 inspektionen at man forventer at cellerne vil blive renoveret og  

 celleinventaret, herunder de gamle jernsenge der er fastmonteret på væggene,  

 udskiftet i løbet af foråret 2002.
 Jeg anmoder arresthuset om at  

 underrette mig om de af direktoratet nævnte projekter og samtidig oplyse om  

 der  

 siden inspektionen er sket renovering af celler, og om der - de steder hvor  

 der  

 har været behov herfor - er sket udskiftning af møblementet, herunder de til  

 væggen fastmonterede jernsenge.
 For så vidt angår anvendelsen  

 af en mælkekasse som ekstra bord i celle 1, anmoder jeg arresthuset om at  

 oplyse hvorvidt det vil være muligt at tilbyde de indsatte som måtte ønske  

 det,  

 et ekstra bord.
 Vedrørende lampen i celle 20  

 henstiller jeg til arresthuset at sørge for at hænge denne mere  

 hensigtsmæssigt.
Som jeg også tilkendegav  

 under den afsluttende samtale med ledelsen, bør de indsatte gøres opmærksomme  

 på at der er mulighed for at få gardiner til cellen.
Jeg beder arresthuset om  

 oplysning om de indsatte nu gøres bekendt hermed.
Direktoratet for  

 Kriminalforsorgen foretog den 15. april 1997 en inspektion af Arresthuset i  

 Sønderborg.
Af direktoratets rapport af oktober 1997 fremgår vedrørende  

 etablering af varmt vand i cellerne at det var arresthusets opfattelse at  

 installering af varmt vand i cellerne kunne modvirke arresthusets problemer  

 med  

 tilstoppede faldstammer.
Det blev aftalt at arresthuset selv skulle drøfte  

 problemet med den tilsynsførende arkitekt i forbindelse med et kommende  

 bygningssyn i 1997 således at arkitekten kunne vurdere eventuelle  

 løsningsforslag.
 Idet jeg på denne baggrund  

 går ud fra at arresthuset har fået vurderet eventuelle løsningsforslag  

 vedrørende arresthusets tilstoppede faldstammer, herunder mulighederne for  

 installering af varmt vand i cellerne, beder jeg arresthuset om at orientere  

 mig om disse.
 I den forbindelse skal jeg  

 bemærke at jeg ikke mener det er optimalt at der i cellerne (undtagen celle  

 1)  

 kun er koldt vand, men jeg har i øvrigt ikke - ud over anmodningen om  

 orientering vedrørende ovenstående - grundlag for at foretage mig mere.
2.2.1. Celle 2 Cellen er som de øvrige  

 celler på ca. 7 m2. Cellen er forsynet med to døre med  

 observationsglas i den inderste dør og har et mindre vindue der sidder lige  

 under loftet.
En del af vinduet kan åbnes, og bagved er der et gitter.
Der er  

 ingen gardiner.
Væggene er malet i to farver.
Gulvet i cellen er belagt med  

 gråt linoleum.
Bag sengen er der en større skade i gulvet - formentlig en  

 brandskade.
Der er en hvid radiator og en stålvask med koldt vand.
Der er  

 hvide  

 fliser over håndvasken og et spejl der er indbygget i væggen.
Møblementet  

 består af et bord, en stol og en jernseng med en bund uden huller.
Alle tre  

 møbler er fastnaglet.
Derudover er der en skraldespand, en lampe i selve  

 loftet  

 og en løstsiddende bordlampe ved radiatoren.
Cellen har ingen udsmykning.
 I forbindelse med  

 besigtigelsen af cellen oplyste arresthuset at cellen, der indgår i den  

 almindelige belægning og dermed anvendes som almindelig celle, er den celle  

 der  

 bliver belagt sidst, og den bliver om muligt kun anvendt til kortere ophold.
 Cellen var ikke i brug på  

 tidspunktet for inspektionen.
 I en rapport fra oktober 1997  

 om Direktoratet for Kriminalforsorgens inspektion af arresthuset den 15.  

 april  

 1997 er rejseinspektionen fremkommet med bemærkninger til celle 2. Følgende  

 fremgår blandt andet af rapporten:
 Arrestforvareren har oplyst,  

 at cellen - hvis den er ledig - har været anvendt til støjende og urolige  

 indsatte, bl.a. fordi cellen er støjdæmpende.
Rejseinspektionen har anmodet direktoratets 4. kontor om at undersøge  

 hjemlen for anvendelse af denne celle.  

  

  På forespørgsel i arresthuset  

 fik jeg oplyst at man ikke var bekendt med en udtalelse om hjemlen for  

 anvendelsen af cellen fra direktoratets (daværende) 4. kontor.
I et brev af 12. marts 2002  

 til Direktoratet for Kriminalforsorgen bad jeg direktoratet oplyse hvad mine  

 iagttagelser af celle 2 gav anledning til, og hvad rejseinspektionens  

 anmodning  

 i 1997 til direktoratets 4. kontor gav anledning til.
Brevet indeholdt en  

 beskrivelse af celle 2 og ovenstående oplysninger fra direktoratets rapport  

 og  

 fra arresthuset.
I brevet gjorde jeg desuden direktoratet opmærksom på at  

 celle  

 2 efter min opfattelse (nærmest) har karakter af en observationscelle.
 Direktoratet har i brev af 4.  

 april 2002 blandt andet oplyst følgende:
Direktoratet har forstået  

 arresthusets oplysninger således, at cellen, om end den indgår i det  

 almindelige belæg og bliver anvendt som almindelig celle, som hovedregel  

 anvendes til kortvarige ophold.
På denne baggrund har direktoratet ingen  

 bemærkninger til cellens indretning, herunder det fastboltede inventar.
Det er imidlertid  

 direktoratets opfattelse, at skaden i gulvet bør udbedres, og at glasruden i  

 den inderste dør bør være tildækket.
Det er endvidere direktoratets  

 opfattelse,  

 at cellen bør forsynes med et skab, hvis den anvendes til længerevarende  

 ophold.
 Direktoratet vil meddele  

 arresthuset dette.
 Ombudsmanden har endvidere  

 udbedt sig underretning om udfaldet af en anmodning fra Rejseinspektionen til  

 direktoratets 4. kontor i 1997, hvori Rejseinspektionen anmodede 4. kontor om  

 at undersøge hjemlen for anvendelsen af den pågældende celle.
Direktoratet kan oplyse, at  

 Rejseinspektionens brev af 6. juni 1997 ikke ses indgået i 4. kontor og at  

 Rejseinspektionens sag ikke har været erindret på svar fra 4. kontor.
Brevet  

 blev således beklageligvis ikke undergivet behandling. Vedrørende det anførte om at  

 cellen (efter direktoratets opfattelse) bør forsynes med et skab hvis den  

 anvendes til længerevarende ophold, skal jeg henlede opmærksomheden på § 1 i  

 cirkulære af 3. maj 1977 om udstyr af indsattes opholdsrum mv.
Efter denne  

 bestemmelse skal den indsattes opholdsrum mindst være forsynet med blandt  

 andet  

 et skab.
Jeg er af den umiddelbare opfattelse at § 1 i cirkulæret gælder  

 uanset  

 om opholdet i cellen er kortvarigt eller langvarigt.
Jeg anmoder direktoratet  

 om en udtalelse herom.
 Jeg anmoder desuden  

 arresthuset om at orientere mig om hvad arresthuset har foretaget sig i  

 anledning af direktoratets meddelelse til arresthuset om at gulvet bør  

 udbedres, og at glasruden i den inderste dør bør være tildækket.
Jeg har endvidere noteret mig  

 at Rejseinspektionens brev af 6. juni 1997 ikke har været undergivet  

 behandling.
Da cellen efter det oplyste (nu) udelukkende anvendes som  

 almindelig celle, foretager jeg mig ikke mere vedrørende dette forhold.
 2.3. Øvrige rum mv.
2.3.1. Besøgsrummet Arresthusets besøgslokale er  

 på størrelse med en enkeltcelle.
Væggene er malet mørkeblå, og panelerne, der  

 er malet sorte, er afskallede og sidder løst visse steder.
Der er ét vindue,  

 svarende til to vinduer i en enkeltcelle, med tremmer udenfor.
Den øverste  

 halvdel af vinduet kan åbnes, og i den nederste halvdel af vinduet er der  

 matteret glas der hindrer indkig.
Møblementet består af tre  

 røde lænestole, en grøn sofa - med hul i betrækket - og et sort skifferbord.  

 Møblerne, der er slidte, står meget tæt, og der er derfor ikke megen ledig  

 gulvplads.
Bag den ene lænestol er der et aflåseligt indbygget skab.  

 Derudover  

 er der en håndvask med koldt vand.
Ved håndvasken ligger der håndsæbe, og der  

 er hængt et håndklæde op ved siden af vasken.
Belysningen består i en  

 loftlampe med uafskærmet pære (40 watt). Af øvrigt inventar er der en  

 kaffemaskine.
Der er ingen gardiner og ingen udsmykning på væggene.
 Der er ikke noget toilet i  

 direkte tilknytning til besøgslokalet, men et lidt længere henne ad gangen.
 Besøgslokalet der ikke er  

 særlig stort, fremstår meget mørkt, dystert og trangt på grund af de mørke  

 vægge og paneler, den dårlige belysning, de slidte, store møbler og den  

 manglende udsmykning/potteplanter.
 Arresthuset oplyste (under  

 rundgangen) at der ikke er aktuelle planer om en ombygning af besøgslokalet.
 Talsmanden klagede over  

 lokalet der efter talsmandens opfattelse blandt andet er for lille og har en  

 dårlig madras.
 Jeg tilkendegav over for  

 talsmanden og under den afsluttende samtale med ledelsen at jeg ikke fandt  

 forholdene tilfredsstillende.
 Besøgslokalerne i  

 kriminalforsorgens institutioner skal efter § 3, stk. 1, i den nugældende  

 besøgsbekendtgørelse for afsonere (Direktoratet for Kriminalforsorgens  

 bekendtgørelse nr. 376 af 17. maj 2001) så vidt muligt være indrettet  

 på en  

 sådan måde, at der skabes en naturlig og venlig besøgsatmosfære  

 (bestemmelsens  

 indhold er ikke ændret i forbindelse med straffuldbyrdelseslovens  

 ikrafttræden  

 den 1. juli 2001). Dette følger også af § 14 i direktoratets cirkulære af 19.  

 december 1980 om varetægtsarrestanters adgang til besøg.
Jeg finder besøgslokalets  

 stand utilfredsstillende.
Lokalet lever efter min opfattelse ikke op til  

 kravene i besøgsbekendtgørelsen om en naturlig og venlig besøgsatmosfære.
 Jeg henstiller til  

 arresthuset snarest at istandsætte, herunder udskifte inventaret og ændre  

 besøgslokalet således at det får mere præg af hjemlig hygge.
 Jeg beder om underretning om  

 hvad der sker i anledning af min henstilling.
Som beskrevet under pkt. 2.1  

 er der i arresthusets stueetage - mellem lægeværelset og toilettet til de  

 besøgende - indrettet et kontor til personalet.
Jeg anmoder arresthuset om at  

 overveje om dette lokale kunne anvendes til besøgslokale og besøgslokalet som  

 kontor.
Jeg anmoder om underretning om arresthusets overvejelser.
Af hygiejniske (og  

 sundhedsmæssige) grunde anbefaler jeg desuden at arresthuset fjerner  

 håndsæben  

 og håndklæderne og erstatter disse med henholdsvis flydende sæbe og  

 papirhåndklæder eller en håndklæderulle.
Jeg er opmærksom på at nogle af de  

 indsatte foretrækker almindelig håndsæbe og håndklæder, men af nævnte grunde  

 mener jeg at arresthuset må henvise disse indsatte til at (medtage og)  

 anvende  

 deres egen sæbe og deres eget håndklæde.
Jeg beder arresthuset om at  

 orientere  

 mig om hvad min anbefaling giver anledning til.
Der var ikke kondomer i selve  

 besøgslokalet, men de indsatte kan bede personalet herom.
Arresthuset oplyste  

 under besigtigelsen af rummet at der er kondomer i det aflåste indbyggede  

 skab.
Efter min opfattelse bør kondomer  

 være umiddelbart tilgængelige i besøgslokalet således at de indsatte ikke er  

 nødt til at kontakte personalet for at få kondomer.
Jeg henstiller derfor til  

 arresthuset at sørge for at kondomer er umiddelbart tilgængelige.
Jeg beder  

 om  

 underretning om hvad der sker i den anledning.
 Uden for besøgslokalet er der  

 - som nævnt under pkt. 2.1 - et skab som de besøgende kan opbevare deres  

 effekter i under besøget.
2.3.2. Gårdtursarealer Der er i alt fire gårde  

 hvoraf de indsatte kan benytte de tre.
Adgang til gårdtursarealet sker fra  

 stueetagen gennem to aflåste døre.
I den første gård (den inderste gård) man  

 kommer ud i, er der i midten anlagt et bed med små buske og træer der fylder  

 det meste af gården.
Denne gård benyttes ikke af de indsatte.
Arresthuset  

 oplyste at det skyldes at denne gård ikke er sikret.
De indsatte har dog  

 ifølge  

 arresthusets oplysninger enkelte gange fået tilladelse til at sidde i denne  

 gård om sommeren.
Fra den første gård er der  

 via en lille mellemgang indgang til de tre gårde (en stor og to  

 mindre) som  

 de indsatte benytter.
Gårdene, som er strålegårde, er på henholdsvis 30 og 15  

 m2.  

 Alle tre gårde er belagt med fliser og overdækket med bredmasket trådnet.
Der  

 er ingen dekorering på murene, og der er ingen møbler.
 Som jeg også tilkendegav  

 under den afsluttende samtale med ledelsen, står stjernegårdene, som ikke er  

 indbydende, i misforhold til det udenforliggende areal (den inderste gård)  

 med  

 beplantning.
Gårdtursarealet trænger efter  

 min opfattelse til at blive frisket op.
Jeg henstiller til arresthuset at  

 friske gårdtursarealerne op og beder desuden arresthuset overveje etablering  

 af  

 en åbning mellem gårdene.
Jeg beder om oplysning om hvad der sker i anledning  

 af min henstilling.
For så vidt angår den første  

 gård (den inderste gård), beder jeg endvidere arresthuset overveje sikring af  

 denne gård således at de indsatte kan benytte gården.
Jeg beder om  

 underretning  

 om arresthusets overvejelser.
 Af direktoratets rapport af  

 oktober 1997 fremgår det (bilag 10) at gårdtursarealet forventedes at blive  

 malet/dekoreret ved hjælp af en lokal kunstnergruppe.
 Jeg beder arresthuset om at  

 oplyse hvad der videre skete vedrørende dette.
2.3.3. Kondirum Kondirummet ligger (som nævnt  

 under pkt. 2.1) i kælderen.
Lokalet er på ca. 21 m2. I rummet er  

 der  

 er ét vindue med 21 små ruder.
En tredjedel af vinduet kan åbnes.
Flere af  

 ruderne var på tidspunktet for inspektionen i stykker, og et større hul var  

 lukket med et sammenkrøllet håndklæde.
Væggene er malet lyseblå og hvide.  

 Gulvet er beklædt med et gulvtæppe der er meget slidt, og to steder stikker  

 der  

 (rester af) tidligere brugte beslag op af gulvet.
Der er to kondicykler og fire  

 (vægttrænings)maskiner i rummet.
Derudover er der en ribbe.
 Under den afsluttende samtale  

 gav jeg udtryk for at rummet efter min opfattelse er noget trist.
 Jeg beder arresthuset om at  

 oplyse om eventuelle planer for istandsættelse af dette rum, herunder  

 udskiftning af ruderne og gulvtæppet samt fjernelse af resterne af beslagene  

 i  

 gulvet.
 Der hang ingen vejledning om  

 anvendelse af maskinerne i motionsrummet.
Der bør i kondirummet være en  

 skriftlig vejledning i brug af redskaber, også uanset at der er personale der  

 kan instruere i brugen af redskaberne.
Jeg henstiller at arresthuset sætter  

 en  

 vejledning op på et for brugerne synligt sted.
Jeg beder om underretning når  

 dette er sket.
 Under en samtale med  

 arresthusets talsmand og en anden indsat fremsatte talsmanden et ønske om  

 bedre  

 træningsfaciliteter, herunder anskaffelse af en bænk til brug for rygøvelser.  

 Jeg viderebragte ønsket over for ledelsen som tilkendegav at arresthuset på  

 tidspunktet for inspektionen overvejede dette.
 Arrestforvareren har i sit  

 brev af 10. april 2002 supplerende oplyst at den på området ansvarlige  

 medarbejder vil indhente tilbud på en bænk til rygøvelser.
 Jeg beder om underretning om  

 hvad der videre er sket vedrørende eventuel anskaffelse af en bænk til  

 rygøvelser.
 Med hensyn til  

 fritidstilbuddene henviser jeg til det jeg har anført nedenfor under pkt. 3.2  

 og pkt. 3.4.
2.3.4. Skolestue Skolestuen ligger i  

 stueetagen mellem personalebygningen og indgangen til stueetagen i selve  

 arresthuset.
Væggene er malet lyseblå.
Lokalet har ét vindue med fire fag med  

 tremmer udenfor.
Belysningen består af en lampe med lysstofrør der hænger ned  

 fra loftet.
Lokalet er møbleret med to borde i forskellig bredde - bordene er  

 skubbet sammen - og fire stole på hver side af bordet.
For enden af rummet er  

 der placeret en tavle på gulvet.
Over tavlen hænger der et billede på væggen.
 Undervisningslokalet anvendes  

 også til kontrolleret besøg og til besøg af forsvarer.
 Bortset fra at gøre opmærksom  

 på at jeg - såfremt tavlen anvendes i undervisningen - finder det mest  

 hensigtsmæssigt at tavlen bliver hængt op, har jeg ingen bemærkninger til  

 skolestuen.
2.3.5. Toilet og bad Der er et badeværelse med  

 toilet til de indsatte på hver af cellefløjens etager og et badeværelse i det  

 beskyttede afsnit.
Badeværelserne har samme form  

 og størrelse som enkeltcellerne.
Væggene er beklædt med hvide fliser op til  

 vinduerne.
Over fliserne er væggene malet hvide eller gule.
Lofterne er malet  

 hvide, og gulvet er belagt med terrazzo.
 Badeværelserne (undtaget  

 badeværelset på det beskyttede afsnit) er delt op således at der  

 er tre rum -  

 et større rum ud til cellegangen med en vask og et (koste)skab, et rum med  

 toilet og håndvask og et rum med bad (bruser) og håndvask.
Der er spejle på alle  

 badeværelser.
Spejlet i badeværelset på 2. sal er knækket.
 Badeværelset i det  

 beskyttede afsnit er delt i to - med bad og toilet i den ene del  

 og  

 vaskemaskine og tørretumbler i den anden del.
Badeværelserne fremstår ikke  

 særligt pæne - i særdeleshed ikke badeværelset i stueetagen.
Jeg tilkendegav  

 dette over for ledelsen under den afsluttende samtale.
 Jeg beder arresthuset om at  

 oplyse om eventuelle planer for istandsættelse af badeværelserne.
 I alle badeværelser er der et  

 håndklæde, og der ligger en håndsæbe ved vasken - dog ikke i badeværelset i  

 stuen.
Som også nævnt under pkt.  

 2.3.1 anbefaler jeg af hygiejniske (og sundhedsmæssige) grunde at arresthuset  

 fjerner håndsæben og håndklæderne og erstatter disse med henholdsvis flydende  

 sæbe og papirhåndklæder eller en håndklæderulle.
Jeg beder arresthuset om at  

 orientere mig om hvad min anbefaling giver anledning til.
Med undtagelse af  

 badeværelserne på 1. og 2. sal var der rensevæske i rummene.
På alle  

 badeværelser var der ophængt en vejledning til brug af rensevæsken.
 Arresthuset oplyste at  

 rensevæske forsvinder, men at man ikke ved hvad de indsatte anvender den til.  

 Dette ville arrestforvareren spørge de indsatte om på fællesmødet den 14.  

 marts  

 2002.
Det er uheldigt at der ikke  

 var rensevæske på alle badeværelserne på tidspunktet for inspektionen.
Under  

 henvisning til arresthusets oplysning om at rensevæsken forsvinder fra  

 badeværelserne, går jeg ud fra at arresthuset løbende tjekker at det  

 forefindes  

 på badeværelserne.
Jeg foretager mig derfor ikke mere vedrørende dette  

 forhold.
2.3.6. Køkken Arresthuset har i stueetagen  

 et køkken som benyttes til opbevaring og tilberedning af dybfrostmaden der  

 leveres fra Statsfængslet ved Sdr.
Omme.
Væggene er beklædt med hvide  

 fliser op til ca. 1½ meters højde.
Derover er væggene malet i en stærk gul  

 farve.
 Det blev oplyst at  

 levnedsmiddelkontrollen besøger arresthuset en gang imellem.
 Køkkenet fremstod pænt,  

 ryddeligt og rent.
Der er ingen  

 køkkenfaciliteter til rådighed for de indsatte.
Jeg henviser til pkt. 3.2 og  

 pkt. 3.4 om de indsattes fritid.
2.3.7. Biblioteket Der er ikke indrettet noget  

 egentligt bibliotekslokale, men derimod opstillet reoler på gangen i  

 stueetagen  

 til bøger og tegneseriehæfter (ca. 250 titler). Det blev oplyst at  

 arresthuset  

 har en aftale med biblioteket i Sønderborg.
Arresthuset har ingen  

 bogkataloger.
Jeg beder om at modtage  

 aftalen med biblioteket i Sønderborg.
I den forbindelse beder jeg tillige om  

 oplysning om udenlandske indsattes adgang til bøger på fremmedsprog, jf.  

 straffuldbyrdelseslovens § 58, stk. 3.
Jeg beder desuden arresthuset  

 om at overveje at indhente et bogkatalog og underrette mig om resultatet af  

 disse overvejelser.
Jeg bemærker i den forbindelse at romankataloger er  

 udmærkede som inspirationskilde, især for personer som ikke har den store  

 læseerfaring.
Jeg er dog opmærksom på at romankataloger - ligesom andre  

 kataloger og opslagsværker - hurtigt bliver forældede og derfor må fornys i  

 takt med at der kommer nye udgaver.
 Hvad aviser på fremmedsprog  

 angår, henviser jeg til pkt. 6.7 nedenfor.
2.3.8. Vaskefaciliteter I et rum i stueetagen har  

 arresthuset et vaskerum med vaskemaskine og tørretumbler.
Væggene i  

 vaskerummet  

 er flisebelagte, og gulvet er belagt med linoleum.
Langs den ene væg er der  

 en  

 stålbordplade med to vaske.
Alle kan benytte vaskerummet.
 Derudover er der også  

 vaskemaskine og tørretumbler i forrummet til toilettet på det  

 beskyttede  

 afsnit.
 Det er gratis at benytte  

 vaskemaskinerne, og arresthuset stiller vaskepulver til rådighed.
 Arresthuset oplyste at  

 indsatte som ønsker vaskevejledning, får dette af personalet.
Jeg har noteret mig at  

 Arresthuset i Sønderborg stiller vaskepulver gratis til rådighed.
Arresthuset  

 følger således kravet i Direktoratet for Kriminalforsorgens skrivelse af 8.  

 november 2001 til arrestinspektørerne og arresthusene hvori direktoratet har  

 meddelt at der fremover ikke må kræves betaling for brug af arresthusenes  

 vaskemaskiner.
Direktoratet har henvist til at de indsatte skal stilles  

 økonomisk ens hvad enten de benytter arresthusets vaskemaskine eller sender  

 deres tøj til vask på kriminalforsorgens centralvaskerier.
 (Regler om vask af indsattes  

 private tøj findes i øvrigt nu i Direktoratet for Kriminalforsorgens  

 cirkulære  

 af 26. marts 2002 om udlevering af beklædning m.v. til indsatte samt vask og  

 reparation af indsattes private tøj).
2.3.9. Værksted Værkstederne er som nævnt  

 placeret i arresthusets kælder.
Der er plads til seks indsatte ad gangen  

 fordelt på de tre værksteder.
Væggene er malet enten hvide eller gule.
Gulvet  

 er et betongulv.
I det første værksted, som  

 man kommer direkte ned i ad en trappe fra en mindre gård, er der opstillet et  

 bord midt i lokalet.
Langs den ene væg er der opstillet en reol med blandt  

 andet dele til montagearbejde og papkasser.
På en anden væg er der hængt  

 værktøj op, og der er i øvrigt opstillet diverse mindre maskiner i rummet.
Fra det første værksted  

 kommer man ud i en lang gang.
Langs væggen i den ene del af gangen er der  

 monteret  

 et smalt bord under rørene i væggen.
For enden af bordet stikker der to  

 jernstænger ud i gangen.
Arbejdspladsen i gangen benyttes i et vist omfang.
 Jeg beder arresthuset om at  

 overveje muligheden for at afskærme de to jernstænger for enden af bordet når  

 arbejdspladsen i gangen ikke benyttes.
Fra den anden ende af gangen  

 er der adgang til to mindre værksteder og et toilet.
I gangen var der på  

 tidspunktet for inspektionen en del vand på gulvet.
Arrestforvareren oplyste  

 at  

 der trænger vand ind gennem kældervæggen, og at arresthuset er opmærksom på  

 problemet.
 Jeg beder arresthuset om at  

 oplyse hvad arresthuset har foretaget sig vedrørende dette problem.
 Bortset fra ovenstående samt  

 en bemærkning om at værkstederne efter min opfattelse fremstod noget rodede  

 og  

 bærer præg af placeringen i en kælder, giver værkstederne mig ikke anledning  

 til yderligere bemærkninger.
 Om beskæftigelsen af de  

 indsatte i værkstedet henviser jeg til pkt. 3.1 og pkt. 3.4.
2.3.10. Lægeværelse I stueetagen er der et  

 lægelokale på størrelse med en enkeltcelle.
Væggene er flisebelagte.
Lokalet  

 er  

 indrettet med et skrivebord, en stol, en briks, et aflåst skab til medicin,  

 en  

 håndvask med varmt og koldt vand, en vægt, et spejl over håndvasken mv.
 Der var rent og pænt i  

 lokalet.
2.3.11. Personalefaciliteter I stuen - mellem lægeværelset  

 og toilettet til de besøgende - er der indrettet et kontor til personalet.  

 Kontoret anvendes også af købmanden.
De indsatte skal møde i kontoret om  

 morgenen (kl. 8.30) og får her udleveret de ting de skal arbejde med i løbet  

 af  

 dagen, og/eller afleverer resultatet af gårsdagens arbejde.
Kontoret, der er  

 møbleret med almindeligt kontorinventar, er ca. dobbelt så stort som en  

 enkeltcelle.
 Fra kontoret er der udsigt  

 til en mindre gård der blandt andet bruges til varemodtagelse og aflevering.
Arresthuset oplyste at der  

 bag kontoret ligger et rum til computerserveren.
Rummet anvendes ligeledes  

 som  

 depot til de indsattes effekter.
Fra det ekstra lille  

 skærmede afsnit på 1. sal (celle 7-9) er der adgang til  

 personalets vagtstue  

 og tekøkken.
Ved døren er der indrettet en mindre, afskærmet plads hvorfra de  

 indsatte kan telefonere.
Rummet er møbleret med to skriveborde med tilhørende  

 stole og en krog med behagelige siddepladser.
Der er også flere  

 mindre  

 reoler.
Som et selvstændigt rum i selve vagtstuen - adskilt fra denne med  

 glasvægge - er der indrettet et tekøkken.
På den ene væg i vagtstuen er der  

 en  

 hylde med tre monitorer.
 Vedrørende aflytning af de  

 indsattes telefonsamtaler oplyste arresthuset at dette sker ved at personalet  

 i  

 samme rum slår en højttaler til på en anden telefon.
 Rummet der er ca. 30 m2,  

 fremstår meget lyst og venligt.
 Øvrige personalefaciliteter  

 findes, som nævnt i indledningen, i den tidligere arrestforvarerbolig.
 Personalefaciliteterne er  

 pæne og giver mig ikke anledning til bemærkninger.
Som jeg nævnte under  

 inspektionen, er arresthusets bygningsmæssige forhold efter min opfattelse  

 gode.
Arresthuset er således rummeligt, og cellerne har en rimelig størrelse  

 samt en nogenlunde vedligeholdelsesstandard.
 Jeg henviser i øvrigt til  

 mine bemærkninger under de enkelte punkter ovenfor.
3. Arbejde, fritid og undervisning 3.1. Arbejde Det fremgår af arresthusets  

 husorden at den indsatte under opholdet vil blive tilbudt arbejde - enten som  

 cellearbejde eller i arresthusets arbejdskælder.
I arresthusets kælder er der  

 indrettet arbejdslokaler hvor størstedelen af arbejdet udføres.
Der er ikke  

 meget cellearbejde længere, og udgangspunktet er at de indsatte ikke kan  

 arbejde sammen i cellerne.
Arresthuset giver dog tilladelse hertil efter en  

 konkret vurdering - afhængig af den enkelte indsatte og arbejdsopgaven.
I  

 gennemsnit kan der i arbejdskælderen beskæftiges seks indsatte ad gangen.
Der  

 er ikke fast personale i arbejdskælderen i løbet af dagen.
 Seneste arbejdsopgaver i  

 arresthuset har været montagearbejde, testning af fyrfadslightere og  

 påsætning  

 af stregkoder på almuehylder.
 De indsatte der ønsker  

 arbejde, får dagdusør.
 Det overskud fra  

 arbejdsdriften der ikke bliver brugt til vedligeholdelse af arbejdsdriften,  

 går  

 til direktoratet.
 Under inspektionen oplyste  

 arresthuset at der er problemer med at skaffe tilstrækkeligt arbejde til at  

 opfylde de indsattes behov for beskæftigelse.
Arresthuset har tidligere  

 haft faste leverandører, men det har været vanskeligt at skaffe arbejde til  

 arresthusets indsatte i de senere år.
Man har blandt andet mistet  

 leverandører  

 på grund af at kvaliteten af det arbejde som udføres af de indsatte, er for  

 dårlig.
Vedrørende  

 regionsværkmesterordningen oplyste arresthuset at man ved ordningens  

 etablering  

 over for Direktoratet for Kriminalforsorgen havde fremsat et ønske om at  

 regionsværkmesteren blev placeret i Arresthuset i Sønderborg.  

 Regionsværkmesteren skal koordinere arbejdet i arresthusene i Åbenrå, Tønder,  

 Haderslev og Sønderborg.
Regionsværkmesteren kommer hver tirsdag i  

 arresthuset.  

 Ordningen har ikke fungeret optimalt, og arresthuset ville hellere selv have  

 timerne til rådighed.
Oftest skal virksomhederne løbes på dørene.  

 Arresthuset  

 er ikke afskåret fra selv at skaffe arbejde, men personaleressourcerne  

 begrænser mulighederne herfor.
Generelt er der for få ressourcer til  

 arbejdsdriften.
Arrestforvareren anførte  

 desuden at han ser spørgsmålet om at skaffe arbejde som et  

 prioriteringsspørgsmål.
Arrestforvareren har prioriteret det højt, og de  

 seneste to måneder (før inspektionen) har der løbende været 8-10 indsatte i  

 beskæftigelse, mens der den 1. januar 2002 stort set ikke var arbejde til de  

 indsatte.
På dagen for inspektionen var der dog ikke nogen indsatte i  

 beskæftigelse.
Der er en forventning om at ca. 35 pct. af de indsatte kan  

 beskæftiges.
 Arresthuset oplyste at der er  

 mange indsatte som gerne vil have arbejde, men som ikke kan tilbydes det.
 Talsmanden klagede over de  

 manglende muligheder for arbejde og anden aktivitet i arresthuset og oplyste  

 at  

 de manglende muligheder for aktivitet - både i arbejdstiden og i fritiden -  

 skaber frustration blandt de indsatte.
 Det fremgår af direktoratets  

 rapport fra oktober 1997 at arresthuset (også på dette tidspunkt) igennem  

 længere tid ikke havde haft tilstrækkeligt med arbejdsopgaver til de  

 indsatte.  

 I den forbindelse opfordrede rejseinspektionen arresthuset til gennem  

 regionsværkmesteren at søge et nærmere samarbejde med de sociale  

 institutioner  

 i området med henblik på fremskaffelse af flere arbejdspladser.
 Problemet med at skaffe  

 arbejde til de indsatte deler Arresthuset i Sønderborg med andre arresthuse.
 Ud over at henvise til mine  

 bemærkninger herom under pkt. 3.4 beder jeg arresthuset om at orientere mig  

 om  

 et eventuelt udfald af det nærmere samarbejde med de sociale institutioner i  

 området som jeg går ud fra blev søgt sat i værk efter direktoratets  

 inspektion  

 i 1997.
 Det fremgår desuden af  

 arresthusets husorden at indsatte der ikke ønsker at arbejde eller  

 selvforskyldt er uden arbejde, ikke vil oppebære dusør for de førstkommende  

 tre  

 arbejdsdage derefter.
 Jeg kan oplyse at jeg i  

 forbindelse med min inspektion af Arresthuset i Kalundborg bad arresthuset og  

 Direktoratet for Kriminalforsorgen om en udtalelse om hjemmelsgrundlaget for  

 en  

 regel i arresthuset om at en indsat der nægter at påtage sig anvist arbejde,  

 vil få to karensdage, dvs. ingen løn i de to følgende arbejdsdage.
Direktoratet udtalte blandt  

 andet at direktoratet erklærede sig enig med arresthuset i at der i cirkulære  

 af 28. september 1992 om arbejdstid og arbejdspenge mv. ikke er hjemmel til  

 den  

 i arresthuset anvendte form for karensdage ved arbejdsvægring.
Direktoratet  

 havde endvidere noteret sig at arresthuset havde ændret praksis, men fandt  

 det  

 beklageligt at den nævnte bestemmelse indgik i arresthusets interne regler  

 hvilket direktoratet meddelte arresthuset.
 Direktoratet oplyste  

 supplerende at en arbejdsgruppe den 19. oktober 2000 har afgivet en  

 indstilling  

 til direktoratet om forslag til ændringer af reglerne om arbejdstid og  

 arbejdspenge samt ydelser til kost og selvforplejning i kriminalforsorgen  

 mv.,  

 og at arbejdsgruppens indstilling indgår i beskæftigelsesudvalgets  

 overvejelser.
I forbindelse med min  

 inspektion af Statsfængslet Renbæk har direktoratet blandt andet, i en anden  

 sammenhæng, oplyst at beskæftigelsesudvalgets endelige rapport forventes at  

 foreligge medio 2002, og at jeg vil få tilsendt et eksemplar af udvalgets  

 indstilling når denne foreligger.
Jeg har i anden sammenhæng modtaget et  

 eksemplar af udvalgets betænkning.
Det fremgår heraf at udvalget på baggrund  

 af  

 udvalgets forslag om gennemgribende revision af regelsættet om beskæftigelse  

 af  

 de indsatte ikke har fundet det hensigtsmæssigt at bruge ressourcer på at  

 drøfte detailspørgsmål om beskæftigelse, aflønning mv., men har anbefalet at  

 de  

 - i det omfang det stadig er relevant - indgår i den kommende revision af  

 reglerne.
Det er beklageligt hvis den i  

 husordenen beskrevne karensregel praktiseres i arresthuset.
Jeg henstiller i  

 givet fald at arresthuset fremover behandler spørgsmålet om arbejdsvægring i  

 overensstemmelse med reglerne i cirkulære af 28. september 1992.
Jeg henstiller desuden til  

 arresthuset under alle omstændigheder at ændre husordenen således at  

 oplysninger heri svarer til de gældende regler.
Jeg beder om underretning når  

 denne ændring er sket.
3.1.1. Dagligdagen for indsatte der ikke kan tilbydes beskæftigelse Under inspektionen gennemgik  

 arresthuset på min forespørgsel dagligdagen for de indsatte der ikke kan  

 tilbydes arbejde.
 Arresthuset oplyste følgende:
 De indsatte lukkes ud fra  

 cellerne om morgenen kl. 7.00 hvor de får morgenmad, kan tage et bad og  

 eventuelt gå på gårdtur.
 Kl. 8.30 skal de indsatte  

 møde i et lokale i stueetagen (det tidligere arrestforvarerkontor) hvor de  

 blandt andet får udleveret arbejdsopgaver og/eller afleverer produkterne fra  

 gårsdagens arbejde.
 Kl. 8.45 lukkes de indsatte  

 ind i cellerne.
Cellerne åbnes igen kl.  

 11.45, og kl. 12.00 er der frokost.
De indsatte henter selv deres mad, og der  

 er mulighed for at de kan spise sammen to og to i cellerne.
Fra kl.  

 12.30-13.00  

 er der gårdtur hvorefter de indsatte låses inde i cellerne igen.
 Cellerne åbnes derefter kl.  

 17.15 (tidspunktet kan dog variere lidt). Arbejdstiden ophører officielt kl.  

 16.00.
 Fra kl. 17.30-18.00 er der aftensmad  

 hvorefter der på ny bliver låst af.
 Fra kl. 18.00 er der  

 imidlertid mulighed for at de indsatte kan have cellefællesskab - to og to  

 med  

 aflåst dør, jf. ligeledes pkt. 3.3.
 Fra kl. 21.15 til kl. 21.30  

 er der for sidste gang åbne døre hvor de indsatte kan gøre sig klar til  

 natten.  

 Kl. 21.30 er der medicinudlevering.
 Der er besøgstid fra  

 henholdsvis kl. 16.30 og 17.45, jf. pkt. 6.5.
 Om dagligdagen for indsatte  

 der ikke kan tilbydes beskæftigelse, henviser jeg til mine bemærkninger under  

 pkt. 3.4 nedenfor.
3.2. Fritid De indsatte kan i fritiden  

 benytte kondirummet i bestemte perioder.
I kondirummet er der kondicykler,  

 diverse maskiner og en mavebænk.
Derudover er der mulighed for  

 gårdtur og  

 cellefællesskab efter arbejdstids ophør.
De indsatte kan endvidere låne spil  

 af  

 personalet som de kan have i deres celle.
 Under direktoratets  

 inspektion i 1997 anførte direktoratet at arresthuset burde overveje  

 mulighederne for at de indsatte kan tilbydes fysisk aktivitet i større  

 omfang.
Som også nævnt ovenfor under  

 pkt. 3.1 klagede talsmanden over de manglende muligheder for aktivitet i  

 arresthuset.
Som eksempler på ønskelige aktiviteter nævnte talsmanden blandt  

 andet: bordtennis, bedre træningsfaciliteter og en PlayStation.
 Talsmanden fremsatte  

 derudover et ønske om at der etableres et køkken i arresthuset til de  

 indsatte  

 således at de indsatte får mulighed for at lave lidt mad om aftenen.  

 Talsmanden  

 foreslog at der eventuelt kunne indrettes et køkken i vaskerummet i  

 stueetagen,  

 og at vaskerummet eventuelt kunne flyttes til kælderen.
Vedrørende PlayStation kan  

 jeg til orientering for arresthuset oplyse at jeg i forbindelse med min  

 inspektion af andre arresthuse har erfaret at praksis med hensyn til  

 udlevering  

 af PlayStations er forskellig i arresthusene.
I forbindelse med min  

 inspektion  

 af Arresthuset i Nykøbing Mors anmodede jeg derfor direktoratet om en  

 udtalelse  

 vedrørende dette forhold.
Direktoratet indhentede i den anledning oplysning  

 fra  

 de enkelte arresthuse om deres praksis.
Direktoratet meddelte mig herefter  

 blandt andet at der bør følges en ensartet praksis i arresthusene med hensyn  

 til udlevering af egne PlayStations.
Direktoratet ville derfor i forbindelse  

 med udmøntningen af en indstilling fra en projektgruppe som direktoratet i  

 sin  

 tid har nedsat, overveje hvilken praksis arresthusene fremover skal følge på  

 dette punkt, og underrette mig om resultatet af disse overvejelser.
 Direktoratet har senest den  

 18. september 2002 orienteret mig om at der ikke i indeværende år vil blive  

 fastsat regler om begrænsning i udlevering af effekter, herunder regler om  

 udlevering af PlayStations til indsatte i arresthusene.
Direktoratet oplyste samtidig  

 at der blandt de tiltag der foreslås iværksat i 2003 til bekæmpelse af  

 narkotika i kriminalforsorgens institutioner, er nævnt en begrænset  

 udlevering  

 af de indsattes egne effekter.
Det foreslås at det forbud der gælder mod  

 medbringelse af tv-apparater i arresthuse og Københavns Fængsler, udstrækkes  

 til de lukkede fængsler og udvides til at gælde alle elektriske apparater.  

 Det  

 foreslås samtidig at kriminalforsorgen i stedet stiller et sortiment af  

 elektriske apparater til rådighed for de indsatte i form af en lejeordning  

 som  

 økonomisk kan hvile i sig selv.
Direktoratet forventer at der i løbet af  

 efteråret vil blive taget stilling til hvilke forslag der skal prioriteres i  

 2003, og vender tilbage til sagen ved udgangen af november 2002.
Talsmandens ønske om en  

 PlayStation kan både forstås som et ønske om at de indsatte må medbringe  

 sådanne, eller som et ønske om at arresthuset indkøber sådanne til eventuel  

 udlejning.
Set i lyset af ovenstående orientering fra direktoratet og under  

 henvisning til at de indsatte ifølge husordenen ikke må medbringe  

 PlayStations,  

 anmoder jeg arresthuset om en udtalelse vedrørende muligheden for indkøb af  

 PlayStations til udlejning i arresthuset.
 Jeg beder desuden arresthuset  

 om en udtalelse vedrørende det af talsmanden fremsatte ønske om bedre  

 træningsfaciliteter og om muligheden for at kunne spille bordtennis.  

 Vedrørende  

 spørgsmålet om mulighed for at opstille et bordtennisbord er jeg opmærksom på  

 at arresthuset i forbindelse med direktoratets inspektion i 1997 har oplyst  

 at  

 arresthusets bordtennisbord ikke ville blive repareret da der ikke findes  

 egnede lokaler til bordtennisspil i arresthuset.
 Endelig skal jeg anmode  

 arresthuset om en udtalelse vedrørende ønsket fra de indsatte om indretning  

 af  

 et køkken, herunder en udtalelse om det af talsmanden anførte vedrørende  

 placeringen af et sådant køkken.
 Om fritidstilbuddene i øvrigt  

 henviser jeg til mine bemærkninger under pkt. 3.4 nedenfor.
3.3. Fællesskab Ifølge husordenen kan de  

 indsatte efter personalets bestemmelse få tilladelse til cellefællesskab.  

 Cellefællesskabet er kun for to personer og gælder for tidsrummet 18.00-21.15  

 på hverdage og 13.00-16.30 i weekenden.
Cellefællesskabet foregår altid for  

 låst dør.
Herudover er der mulighed for  

 at benytte kondirummet.
Der er også fællesskab under gårdtur.
Der må højst  

 være  

 seks indsatte ad gangen i den største gård hvor der er mulighed for boldspil.
Direktoratet for  

 Kriminalforsorgen har den 16. juli 2002 udsendt nye regler mv.  

 (bekendtgørelse  

 nr. 573 af 5. juli 2002 og vejledning nr. 71 af 5. juli 2002) om de indsattes  

 adgang til fællesskab med andre indsatte i kriminalforsorgens institutioner.  

 Bekendtgørelsen der trådte i kraft den 1. august 2002, indeholder blandt  

 andet  

 et nyt kapitel om fællesskab i arresthusene.
Af direktoratets  

 udsendelsesskrivelse af 16. juli 2002 vedrørende fællesskab i arresthusene  

 fremgår blandt andet følgende:
 Strafudståelsen må ikke  

 medføre yderligere begrænsninger i den dømtes tilværelse, end hvad der er  

 nødvendigt for at fuldbyrde straffen, jf. også straffuldbyrdelseslovens § 4.  

 Endvidere indebærer normaliseringsprincippet bl.a., at forholdene i fængsler  

 og  

 arresthuse skal indrettes, så de så vidt muligt svarer til forholdene  

 udenfor.  

 Dette princip taler for, at de indsatte har adgang til fællesskab i videst  

 muligt omfang.
Hertil kommer, at  

 Folketingets Ombudsmand i forbindelse med sin inspektionsvirksomhed har rejst  

 spørgsmålet herom.
Endvidere har Europarådets Torturkomité påpeget  

 vigtigheden  

 af, at alle indsatte, herunder varetægtsarrestanter, har mulighed for at  

 tilbringe en rimelig del af dagen udenfor cellerne beskæftiget med fornuftige  

 aktiviteter af varierende karakter (fællesskabsaktiviteter, uddannelse, sport  

 og meningsfyldt erhvervsfagligt arbejde).
Reglerne er således  

 udfærdiget på baggrund af en afvejning af dels hensynet til at give indsatte  

 adgang til fællesskab i videst muligt omfang, dels hensynet til orden og  

 sikkerhed  

 samt de bygningsmæssige forhold, som i mange arresthuse f.eks. indebærer, at  

 der ikke er egentlige fællesskabsrum.
Hertil kommer de særlige  

 sikkerhedsmæssige problemer som følger af, at visse arresthuses størrelse og  

 bygningsmæssige forhold er således, at muligheden for akut tilkald af ekstra  

 personale i forbindelse med f.eks. uro blandt de indsatte, der har  

 fællesskab,  

 er begrænsede.
Udgangspunktet er, at der i  

 det omfang, der er bygningsmæssige muligheder herfor, skal indrettes  

 fællesskabsrum m.v. i arresthuset, og at de indsatte i givet fald kan få  

 adgang  

 hertil i det omfang, det under hensyn til forholdene i den enkelte  

 institution  

 skønnes ordens- og sikkerhedsmæssigt forsvarligt.
Hvis der ikke er adgang til  

 fællesskab i fællesskabsrum m.v., skal der være adgang til styret  

 cellefællesskab.
Ved styret cellefællesskab forstås, at det er institutionen,  

 som konkret afgør mellem hvilke indsatte, der kan være cellefællesskab.
De regler om gennemførelsen  

 af de indsattes adgang til fællesskab med andre indsatte, som arresthuset  

 skal  

 fastsætte i medfør af bekendtgørelsens § 2 og §§ 16-17 skal indsendes til  

 direktoratet med henblik på godkendelse.
Hvis arresthuset efterfølgende  

 fastsætter nye regler, skal disse ligeledes indsendes til direktoratet med  

 henblik på godkendelse.
Baggrunden for bestemmelsen  

 om, at de lokale retningslinjer skal indsendes til direktoratet med henblik  

 på  

 godkendelse, er, at direktoratet ønsker at følge dette område meget nøje.
Det  

 er således hensigten, at en sådan godkendelsesprocedure skal medvirke til at  

 sikre, at der under hensyntagen til de ordens- og sikkerhedsmæssige forhold i  

 videst muligt omfang etableres fællesskab, og at der ikke eksisterer  

 ubegrundede forskelle i arresthusenes regimer for fællesskab. Direktoratet har i en anden  

 sag orienteret mig om at direktoratet samlet vil gennemgå alle arresthuses  

 retningslinjer for fællesskab i lyset af de nye regler om fællesskab i  

 arresthusene.
Direktoratet har desuden oplyst at arresthusenes retningslinjer  

 for fællesskab endvidere vil skulle sammenholdes med henblik på at der ikke  

 eksisterer ubegrundede forskelle i arresthusenes regimer for fællesskab.  

 Direktoratet forventer at have godkendt arresthusenes fællesskabsregler inden  

 udgangen af 2002.
 Jeg beder til den tid om  

 underretning om direktoratets godkendelse af Arresthuset i Sønderborgs  

 retningslinjer for fællesskab og beder om kopi af de endelige retningslinjer.
 Om mulighederne for  

 fællesskab henviser jeg i øvrigt til mine bemærkninger under pkt. 3.4  

 nedenfor.
3.4. Sammenfatning vedrørende arbejde, fritid og fællesskab Under den afsluttende samtale  

 med ledelsen gjorde jeg opmærksom på at arresthusets største problem efter  

 min  

 opfattelse er at der ikke kan skaffes nok arbejde til de indsatte.
Jeg  

 anførte  

 i den forbindelse at værkstederne rummer mange muligheder, og at arresthuset  

 bør være opmærksom på muligheden for eventuelt at udvide antallet af  

 arbejdspladser i kælderen.
Hertil oplyste arrestforvareren at der ikke er  

 tale  

 om et egentligt sikret område, og at de indsatte er uden fast opsyn i  

 arbejdstiden.
Arrestinspektøren tilføjede at de bygningsmæssige forhold i  

 arresthuset og den lave bemanding i forhold til antallet af indsatte kunne  

 vanskeliggøre en eventuel udvidelse af arbejdsmulighederne og aktiviteterne i  

 det hele taget.
Om de indsattes muligheder  

 for fællesskab anførte jeg desuden at arresthuset bør overveje at kompensere  

 for at der ikke er nok arbejde til de indsatte, herunder at de indsatte ikke  

 som udgangspunkt har arbejdsfællesskab.
Jeg foreslog at dette kunne ske ved  

 for  

 eksempel oftere at åbne dørene til cellerne i løbet af dagen.  

 Arrestinspektøren  

 henviste i den forbindelse på ny til de sikkerheds- og personalemæssige  

 forhold  

 der vanskeliggør mere fællesskab i løbet af dagen.
 Jeg har noteret mig at  

 arresthuset prioriterer det at skaffe arbejde til de indsatte højt, og jeg  

 går  

 ud fra at arresthuset også fremover vil tilstræbe at de indsatte som måtte  

 ønske det, får tilbudt beskæftigelse.
 Jeg har desuden noteret mig  

 det af arresthuset anførte om at de sikkerheds- og personalemæssige forhold  

 vanskeliggør en eventuel udvidelse af arbejdsmuligheder og øvrige aktiviteter  

 i  

 det hele taget.
Jeg er imidlertid af den  

 opfattelse at det er vigtigt - særligt i et arresthus som i Sønderborg hvor  

 man  

 som oplyst under inspektionen i perioder slet ikke har kunnet tilbyde de  

 indsatte beskæftigelse (og som jeg forstår har været et gennemgående problem  

 i  

 meget lang tid, jf. oplysningerne fra direktoratets rapport af oktober 1997)  

 -  

 at kompensere for den manglende beskæftigelse.
Jeg henviser desuden til at  

 indsatte som ønsker beskæftigelse, men som ikke kan tilbydes dette, er låst  

 inde i cellerne i længere tid ad gangen i løbet af dagen, jf. pkt. 3.1.1.
 Jeg henstiller derfor til  

 arresthuset (og Direktoratet for Kriminalforsorgen) at overveje hvilke  

 muligheder der er for at kompensere herfor - især i de perioder hvor  

 arresthuset slet ikke kan tilbyde de indsatte nogen form for beskæftigelse.  

 Jeg  

 henviser her f.eks. til muligheden for øget fællesskab og udvidelse af  

 tidspunkterne for benyttelse af fritidsaktiviteterne.
 Jeg henstiller desuden til  

 arresthuset at overveje mulighederne for at udvide antallet af arbejdspladser  

 i  

 de perioder hvor der kan tilbydes beskæftigelse til de indsatte (eventuelt  

 efter en konkret vurdering i hvert enkelt tilfælde).
 Jeg henstiller desuden til at  

 arresthuset overvejer på hvilken måde arresthusets største gård kan anvendes  

 til forskellige aktiviteter for de indsatte.
 Jeg henviser i denne  

 forbindelse endvidere til at jeg går ud fra at arresthuset, i anledning af  

 det  

 af direktoratets rejseinspektion anførte om mulighederne for at de indsatte  

 kan  

 tilbydes fysisk aktivitet i større omfang, tidligere har overvejet udvidelse  

 af  

 aktiviteterne for de indsatte.
 Jeg beder om at få oplysning  

 om hvad der sker i anledning af mine henstillinger.
3.5. Undervisning Arresthuset er tildelt 222  

 undervisningstimer om året.
Timerne har ikke været udnyttet fuldt ud i de  

 senere år.
 Arresthusets lærer der nu er  

 pensioneret, underviser efter behov og administrerer selv undervisningen.  

 Læreren  

 der foretrækker holdundervisning, vil helst have ét undervisningshold  

 bestående  

 af 4-5 indsatte.
Tilbuddet om undervisning er  

 åbent for alle indsatte, og de indsatte der ønsker det, bliver undervist.
I  

 arresthusets husorden er det under emnet undervisning oplyst at de indsatte  

 kan  

 henvende sig til personalet hvis de har ønsker om at forbedre deres  

 skolekundskaber.
Under inspektionen blev det  

 oplyst at det er arresthusets indtryk at de indsatte generelt ikke viser stor  

 interesse for at modtage undervisning.
De fleste indsatte i arresthuset har  

 ikke ophold i længere tid ad gangen hvorfor det kan være vanskeligt at starte  

 et undervisningsforløb for den enkelte.
 Af Arresthuset i Sønderborgs  

 besvarelse af den spørgeskemaundersøgelse som ombudsmanden iværksatte i 1997  

 vedrørende forholdene i alle arresthuse, fremgår det om  

 undervisningstilbuddene  

 at der tilbydes undervisning i fag på folkeskoleniveau, og at der gives hjælp  

 til anden uddannelse - blandt andet VUC.
 Talsmanden klagede over at  

 undervisningen ikke er regelmæssig, og oplyste i den forbindelse at den  

 seneste  

 undervisning fandt sted ca. 14 dage inden inspektionen.
Under det afsluttende møde  

 med ledelsen viderebragte jeg de indsattes ønske om flere undervisningstilbud  

 og mere regelmæssig undervisning.
Ledelsen oplyste at der ikke havde været  

 undervisning i arresthuset fra januar til februar 2002, men at der fra  

 starten  

 af februar havde været tilstrækkelig mange indsatte der ønskede undervisning,  

 til at denne kunne iværksættes på ny.
Ledelsen oplyste desuden at  

 arresthusets  

 lærer havde undervist to gange af 2½ times varighed siden februar i 2002.  

 Arrestforvareren bemærkede i den forbindelse at han ikke havde villet  

 regulere  

 på lærerens undervisningstid.
Jeg gjorde under mødet  

 opmærksom på at det er vigtigt at undervisningen lægges i faste rammer, og at  

 ledelsen holder sig orienteret om undervisningen.
Arrestforvareren  

 tilkendegav  

 hertil at ville tale med læreren om de indsattes mulighed for  

 enkeltundervisning.
 Under henvisning til  

 ovenstående tilkendegivelse under inspektionen beder jeg arresthuset oplyse  

 om  

 undervisningen nu er lagt i faste rammer, herunder om de indsatte gøres  

 opmærksom på i hvilket omfang de kan modtage undervisning og på hvilke  

 tidspunkter.
 Jeg anmoder desuden  

 arresthuset om at underrette mig om hvad der videre er sket vedrørende de  

 indsattes mulighed for enkeltundervisning.
 Endelig beder jeg arresthuset  

 om at oplyse nærmere om undervisning af isolerede indsatte og udlændinge.
Arresthuset har ingen pcer  

 til de indsatte.
Ifølge arresthuset har der ikke været fremsat ønske fra de  

 indsatte om undervisning i edb.
 I forbindelse med  

 direktoratets inspektion af arresthuset i 1997 har arresthuset oplyst (bilag  

 10  

 i rapporten af oktober 1997) at arresthuset forventede at installere en pc i  

 skolestuen i løbet af 1997.
 Jeg anmoder arresthuset om at  

 oplyse hvad der er sket vedrørende installering af en pc siden oplysningen  

 til  

 direktoratet i 1997.
( ) 8. Gennemgang af rapporter Ved starten af inspektionen  

 bad jeg om at modtage kopi af arresthusets rapporter mv. for perioden fra den  

 1. juli 2001 (den dag straffuldbyrdelsesloven, lov nr. 432 af 31. maj 2000 om  

 fuldbyrdelse af straf mv., trådte i kraft) til den 25. januar 2002 vedrørende  

 disciplinærsager og sager om udgang i hvilke Arresthuset i Sønderborg har  

 truffet afgørelse.
Jeg modtog herefter 6  

 forhørsnotater og efterfølgende, den 9. juli 2002, 7 underliggende rapporter  

 der hører til de pågældende forhørsnotater.
Herudover modtog jeg 13  

 tilladelser  

 til udgang.
 Jeg har således hverken  

 modtaget sager der er afgjort efter disciplinærstrafbekendtgørelsens § 6,  

 eller  

 sager hvor der er givet afslag på ansøgninger om udgang.
 Jeg udleder heraf at  

 arresthuset i løbet af det tidsrum som min undersøgelse vedrører, ikke har  

 behandlet sådanne sager.
 Jeg beder imidlertid  

 arresthuset om en udtalelse om hvorvidt min forståelse af ovenstående er  

 korrekt.
( ) 9. Opfølgning Jeg beder arresthuset om at  

 sende de udtalelser som jeg har bedt om, tilbage gennem Direktoratet for  

 Kriminalforsorgen som jeg ligeledes beder om en udtalelse.
10. Underretning Denne rapport sendes til  

 arresthuset, Politimesteren i Sønderborg, Direktoratet for Kriminalforsorgen,  

 Folketingets Retsudvalg og de indsatte i arresthuset. Ombudsmanden modtog herefter  

 en udtalelse af 26. marts 2003 med bilag fra Direktoratet for  

 Kriminalforsorgen, herunder en udtalelse af 23. januar 2003 med bilag fra  

 arrestinspektøren.
I en opfølgningsrapport af 22. april 2003 anførte  

 inspektionschefen herefter følgende:
 Ad punkt 2.2. Cellerne Jeg anmodede arresthuset om  

 at underrette mig om de projekter som direktoratet havde omtalt i et brev af  

 22. februar 2002, om vinduesudskiftning og en total cellerenovering i  

 arresthuset som skulle gennemføres når det var økonomisk muligt.
Jeg bad  

 samtidig om oplysning om hvorvidt der siden inspektionen var sket renovering  

 af  

 celler, og om der var sket udskiftning af møblementet de steder hvor der har  

 været behov for det, herunder de til væggen fastmonterede jernsenge.
 Jeg henstillede endvidere til  

 arresthuset at sørge for at hænge lampen i celle 20 mere hensigtsmæssigt.
Arresthuset har bl.a. oplyst  

 at renovering af cellerne normalt foregår løbende.
I 2002 er der ikke  

 foretaget  

 mere end det mest nødvendige idet den forholdsmæssigt høje belægning og  

 arresthusets økonomiske situation har umuliggjort en sådan renovering.
For at  

 renovere en celle med eventuel ny maling kræves det at cellen kan være ledig  

 i  

 mindst fire dage.
Dette har ikke været tilfældet i den senere tid.
Arresthuset har videre anført  

 at arresthuset i november 2002 over for direktoratet fremsatte ønske om at de  

 fastmonterede senge kunne blive udskiftet.
Arresthuset har endelig anført at  

 så  

 snart der bliver økonomisk mulighed for det, vil der ske udskiftning af  

 loftslamperne således at disse placeres hensigtsmæssigt.
 Direktoratet har henholdt sig  

 hertil og har tilføjet at udskiftning af celleinventaret i de 18 celler hvor  

 der fortsat er gammelt celleinventar, vil indgå i direktoratets prioritering  

 af  

 renoverings- og byggeopgaver i den næste kontraktperiode.
Direktoratet har videre  

 oplyst at direktoratet i 2003 har givet arresthuset tilsagn om en bevilling  

 til  

 udskiftning af to cellevinduer i arresthuset.
Udskiftning af de resterende  

 cellevinduer indgår ligeledes i direktoratets langsigtede planlægning for  

 renovering af arresthuset.
Jeg har noteret mig det  

 oplyste.
Når direktoratet har foretaget ovennævnte prioritering, beder jeg  

 direktoratet om at underrette mig om resultatet heraf for så vidt angår  

 udskiftning af celleinventar og cellevinduer i Arresthuset i Sønderborg.
For  

 så  

 vidt angår det oplyste om en mere hensigtsmæssig placering af loftslamperne,  

 bemærker jeg at min henstilling alene omfattede loftlampen i celle 20 idet  

 denne - i modsætning til loftslamperne på de øvrige besigtigede celler - som  

 anført i rapporten ( ) ikke kunne hænge lige ned, men stødte ind i  

 hængeskabet  

 over skrivebordspladen.
Jeg opretholder derfor min henstilling om at denne  

 lampe placeres mere hensigtsmæssigt hvilket jeg går ud fra forholdsvis let  

 lader sig gøre.
Jeg beder om underretning om hvad der sker i anledning af  

 opretholdelsen af min henstilling.
 Da den indsatte i celle 1  

 anvendte en mælkekasse som ekstra bord, anmodede jeg arresthuset om at oplyse  

 hvorvidt det vil være muligt at tilbyde de indsatte som måtte ønske det, et  

 ekstra bord.
Arresthuset har oplyst at den  

 omtalte celle er udstyret med nyt møblement.
Dette skete i forbindelse med  

 nedlæggelse af tremandscellerne i 1998. Denne celle er således udstyret med  

 en  

 ny briks, et klædeskab, et underskab, et overskab som er monteret i to vanger  

 på væggen, en skriveplade (skrivebord) og en dertilhørende stol.
Den nævnte  

 mælkekasse var af den indsatte uretmæssigt medbragt i cellen for at han kunne  

 ligge på ryggen og se fjernsyn.
Normalt bruges underskabet som fjernsynsbord.  

 Der er af pladshensyn ikke mulighed for at få udleveret et ekstra bord.  

 Samtidig tilstræber arresthuset at de indsattes celler bliver udstyret ens.  

 Ved  

 specielt cellearbejde har den indsatte dog mulighed for, mens arbejdet  

 udføres,  

 at få tildelt et ekstra arbejdsbord og en kontorstol for at sikre en god  

 arbejdsstilling under udførelsen af arbejdet.
 Direktoratet har henholdt sig  

 hertil.
 Jeg har noteret mig det  

 oplyste og foretager mig ikke mere vedrørende dette forhold.
 Jeg bad arresthuset om  

 oplysning om hvorvidt de indsatte nu gøres bekendt med at der er mulighed for  

 at få gardiner til cellen.
 Arresthuset har oplyst at  

 arresthuset af hensyn til sikkerheden har besluttet ikke at opsætte gardiner  

 da  

 dette vil hindre personalet i umiddelbar adgang til kontrol af armaturet  

 (hvilket jeg forstår sigter til tremmerne for vinduet). Det er praksis at  

 personalet ved åbning af døren til cellerne kaster et blik på armaturet for  

 at  

 sikre at armaturet er intakt, og denne mulighed vil være forspildt hvis der  

 opsættes gardiner.
 Direktoratet har henholdt sig  

 hertil.
 Jeg beder arresthuset om at  

 oplyse hvilke muligheder indsatte der (f.eks. under arbejde i cellerne)  

 generes  

 af sollys, har for at afhjælpe dette problem.
Idet jeg på baggrund af  

 oplysninger i Direktoratet for Kriminalforsorgens rapport af oktober 1997 om  

 intern inspektion af arresthuset gik ud fra at arresthuset havde fået  

 vurderet  

 eventuelle løsningsforslag vedrørende arresthusets tilstoppede faldstammer,  

 herunder mulighederne for installering af varmt vand i cellerne, bad jeg  

 arresthuset  

 om at orientere mig om disse vurderinger.
Jeg bemærkede i den forbindelse at  

 jeg ikke mener at det er optimalt at der i cellerne (undtagen celle 1) kun er  

 koldt vand, men at jeg i øvrigt ikke - ud over anmodningen om orientering  

 vedrørende ovenstående - havde grundlag for at foretage mig videre vedrørende  

 dette forhold.
Arresthuset har oplyst at  

 arresthuset i forbindelse med byggesyn i november 2002 har fremsat ønske om  

 nye  

 faldstammer, og at bygningsinspektøren blev gjort opmærksom på mit spørgsmål  

 om  

 varmt vand i cellerne.
Bygningsinspektøren mente at installering af varmt  

 vand  

 kunne overflødiggøre udskiftning af faldstammerne.
Direktoratet har henholdt sig  

 hertil og har tilføjet at direktoratet finder det ønskeligt at der  

 installeres  

 varmt vand i cellerne.
Dette projekt, som er anslået til at koste ca. 200.000  

 kr., vil indgå i direktoratets prioritering af vedligeholdelses- og  

 byggearbejder i den kommende kontraktperiode.
 Jeg har noteret mig det  

 oplyste og beder om oplysning om resultatet af direktoratets prioritering for  

 så vidt angår dette spørgsmål.
Ad punkt 2.2.1. Celle 2 Vedrørende det som  

 direktoratet i et brev af 4. april 2002 til mig havde anført om at celle 2  

 (efter direktoratets opfattelse) bør forsynes med et skab hvis cellen  

 anvendes  

 til længerevarende ophold, henledte jeg opmærksomheden på § 1 i cirkulære af  

 3.  

 maj 1977 om udstyr af indsattes opholdsrum mv.
Efter denne bestemmelse skal  

 den  

 indsattes opholdsrum mindst være forsynet med blandt andet et skab.
Jeg  

 tilkendegav at jeg var af den umiddelbare opfattelse at § 1 i cirkulæret  

 gælder  

 uanset om opholdet i cellen er kortvarigt eller langvarigt.
Jeg anmodede  

 direktoratet om en udtalelse herom.
 Arresthuset har oplyst at  

 cellen siden min inspektion er blevet udstyret med et skab.
Direktoratet har udtalt at  

 direktoratet er enig med mig i at cellen bør være udstyret med et skab uanset  

 om der er tale om et kortere eller længerevarende ophold.
Direktoratet har  

 meddelt arresthuset dette.
 Jeg har noteret mig det  

 oplyste, herunder at der er sat et skab ind i cellen efter min inspektion.
 Jeg anmodede desuden  

 arresthuset om at orientere mig om hvad arresthuset havde foretaget sig i  

 anledning af direktoratets meddelelse til arresthuset om at gulvet i cellen  

 burde udbedres, og at glasruden i den inderste dør burde være tildækket.
Arresthuset har oplyst at der  

 foreligger en misforståelse.
Så vidt arrestforvareren erindrer fra sin  

 tidligere ansættelse i arresthuset, skyldes den manglende ændring af celle 2  

 at  

 arresten aldrig har fået en tilbagemelding på spørgsmålet om hvilken status  

 denne celle skal have.
Arresthuset har under et besøg af direktoratet den 27.  

 november 2002 fremsat ønske om udbedring af gulvet.
Da der endnu ikke er  

 enighed om hvorvidt det fastmonterede møblement skal fjernes, er det efter  

 arresthusets opfattelse formålsløst at begynde udbedringen af gulvet idet  

 fjernelse af møblementet vil medføre yderligere reparationer af gulvet.  

 Arresthuset har endvidere bemærket at den inderste dør aldrig bliver aflåst,  

 men at arresten finder det formålsløst at ændre på cellen indtil der findes  

 en  

 afklaring på cellens status.
Direktoratet har oplyst at  

 den pågældende celle ikke er godkendt som observations- eller sikringscelle.  

 Der er heller ikke planer om at cellen skal anvendes og godkendes til disse  

 formål, og direktoratet har på denne baggrund henholdt sig til sin skrivelse  

 af  

 10. juni 2002 til arresthuset hvorefter hullet i gulvet skal repareres og  

 glasruden tildækkes.
Arresthuset er orienteret herom og har lovet at  

 arresthuset straks vil bringe disse forhold i orden.
Jeg tager det oplyste til  

 efterretning og går ud fra at forholdene vedrørende gulvet og glasruden er -  

 eller snarest vil blive - bragt i orden.
Jeg foretager mig ikke mere  

 vedrørende  

 denne celle.
Ad punkt 2.3.1. Besøgsrummet Jeg henstillede til  

 arresthuset snarest at istandsætte besøgslokalet og udskifte inventaret samt  

 ændre lokalet således at det fik mere præg af hjemlig hygge.
Jeg bad om  

 underretning om hvad der skete i anledning af min henstilling.
Jeg anmodede tillige  

 arresthuset om at overveje om et lokale i arresthusets stueetage - mellem  

 lægeværelset og toilettet til de besøgende - der er indrettet som kontor til  

 personalet, kunne anvendes til besøgslokale og besøgslokalet som kontor.
Jeg  

 anmodede om underretning om resultatet af arresthusets overvejelser.
Arresthuset har oplyst at  

 arresthuset ønsker at ombygge besøgslokalet således at der i forbindelse med  

 besøgslokalet kan etableres et toilet/baderum.
Forslaget er drøftet med  

 ressourcestyringskontorets bygningssagkyndige i november 2002, og der blev  

 foreslået en sammenlægning af besøgslokalet og arrestens teknikrum.  

 Teknikrummet, som samtidig rummer arrestens civildepot, kunne herefter  

 etableres i det nuværende arbejdskontor.
Arresthuset har videre oplyst at  

 besøgslokalet er malet i lysere og venligere farver, at der er opsat gardiner  

 i  

 lokalet, og at der er indkøbt billeder til ophængning på væggene.
Arresthuset  

 har endvidere indkøbt nyt møblement til lokalet, herunder en ny sofa, to  

 lette  

 stole og et bord.
 Direktoratet har henholdt sig  

 hertil og har videre oplyst at projektet med etablering af toilet/baderum vil  

 indgå i direktoratets prioritering af vedligeholdelsesarbejder i den kommende  

 kontraktperiode.
 Jeg har noteret mig det  

 oplyste og beder om underretning om resultatet af direktoratets overvejelser  

 om  

 etablering af toilet og baderum i tilknytning til besøgslokalet når  

 prioriteringen er foretaget.
Af hygiejniske (og  

 sundhedsmæssige) grunde anbefalede jeg arresthuset at fjerne håndsæben og  

 håndklæderne i besøgslokalet og erstatte disse med henholdsvis flydende sæbe  

 og  

 papirhåndklæder eller med en håndklæderulle.
Jeg bad arresthuset om at  

 orientere mig om hvad min anbefaling gav anledning til.
 Arresthuset har oplyst at der  

 er planer om at opsætte papirhåndklæder og flydende sæbe i lokalet.  

 Arresthuset  

 har efterfølgende over for direktoratet telefonisk oplyst at arresthuset var  

 i  

 færd med at indhente tilbud på opsætning af håndklæderuller mv.
Direktoratet har oplyst at  

 det er besluttet at udsende en henstilling til samtlige kriminalforsorgens  

 institutioner om at udskifte håndsæbe og håndklæder med henholdsvis flydende  

 håndsæbe og engangshåndklæder eller håndklæderuller.
Fra ombudsmandens  

 inspektion af Statsfængslet i Nyborg er jeg bekendt med at denne henstilling  

 er  

 udsendt samme dag (den 26. marts 2003).
 Jeg har noteret mig det  

 oplyste, herunder den generelle henstilling fra direktoratet til alle  

 kriminalforsorgens institutioner.
Jeg udtalte endvidere at  

 kondomer efter min opfattelse bør være umiddelbart tilgængelige i  

 besøgslokalet  

 således at de indsatte ikke er nødt til at kontakte personalet for at få  

 kondomer, og jeg henstillede derfor til arresthuset at sørge for at kondomer  

 er  

 umiddelbart tilgængelige.
Jeg bad om underretning om hvad der skete i den  

 anledning.
 Arresthuset har oplyst at der  

 er opsat en bowle i besøgsværelset til kondomer (og at der vil blive gjort  

 tiltag til at kunne benytte det aflåste skab til opbevaring af stiklagener).
 Direktoratet har oplyst at  

 det vil blive indskærpet over for alle kriminalforsorgens institutioner at  

 der  

 i institutionernes besøgslokaler bør være umiddelbar adgang til kondomer.
 Jeg tager til efterretning at  

 arresthuset har gjort kondomer umiddelbart tilgængelige i besøgslokalet.
Jeg har endvidere noteret mig  

 at direktoratet generelt vil indskærpe at kondomer bør være umiddelbart  

 tilgængelige i besøgslokaler.
Jeg beder direktoratet om at underrette mig når  

 denne indskærpelse udsendes.
Ad punkt 2.3.2. Gårdtursarealer Jeg henstillede til  

 arresthuset at friske gårdtursarealerne op og bad desuden arresthuset  

 overveje  

 etablering af en åbning mellem gårdene.
Jeg bad om at få oplyst hvad der  

 skete  

 i anledning af min henstilling.
 Jeg bad desuden arresthuset  

 om at oplyse hvad der videre skete vedrørende et spørgsmål som var omtalt i  

 direktoratets inspektionsrapport af oktober 1997, om maling/dekorering af  

 gårdtursarealet ved hjælp af en lokal kunstnergruppe.
Arresthuset har oplyst at to  

 af strålegårdene ved en renovering af gårdtursarealet i 1996 blev slået  

 sammen  

 således at de fremstod som de gør i dag.
Dette har givet de indsatte mulighed  

 for at spille bold under gårdturen.
På grund af det sparsomme personale som  

 arresthuset er normeret med, er det nødvendigt at isolerede indsatte har  

 mulighed for gårdtur på samme tidspunkt som de andre indsatte, og det er  

 derfor  

 også nødvendigt at der forefindes mindre strålegårde hvor disse indsatte kan  

 have gårdtur.
Da der maksimalt kun er ca. 10 indsatte på gårdtur ad gangen,  

 finder ledelsen at arealet i den store strålegård er passende.
 Vedrørende spørgsmålet om  

 maling/dekorering af gårdene har arresthuset oplyst at den tidligere ledelse  

 tog kontakt til en kunstnergruppe for udsmykning af væggene, dog uden  

 resultat.  

 Det er arresthusets opfattelse at de nuværende strålegårde fremstår pæne og  

 ryddelige.
Direktoratet har henholdt sig  

 til det som arresthuset har anført, men har dog samtidig henstillet til  

 arresthuset at få malet gårdtursarealerne så snart der er fundet økonomiske  

 midler hertil, eventuelt ved på ny at forsøge en kontakt til en  

 kunstnergruppe  

 eller som beskæftigelse af de indsatte.
Direktoratet har endvidere henvist  

 arresthuset til at søge direktoratet om midler fra kontoen til  

 velfærdsfremmende foranstaltninger for de indsatte til indkøb af for eksempel  

 rastepladsbænk med henblik på at gøre gårdtursarealet mere brugbart.  

 Direktoratet har oplyst at direktoratet vil orientere mig når  

 gårdtursarealerne  

 er blevet malet.
Jeg har noteret mig det  

 oplyste, herunder at jeg vil blive orienteret når gårdtursarealerne er blevet  

 malet.
Idet jeg går ud fra at arresthuset vil følge direktoratets opfordring  

 om  

 at søge om midler fra kontoen til velfærdsfremmende foranstaltninger til  

 indkøb  

 af f.eks. en rastepladsbænk, beder jeg tillige om at blive underrettet om  

 resultatet af behandlingen af denne ansøgning.
Jeg tilkendegav (i  

 forbindelse med ovenstående) at stjernegårdene står i misforhold til det  

 udenforliggende areal (den inderste gård) som det blev oplyst kun sjældent  

 blev  

 benyttet fordi dette areal ikke var sikret.
Jeg bad arresthuset overveje  

 sikring af den inderste gård således at de indsatte kan benytte gården.
Jeg  

 bad  

 om underretning om resultatet af arresthusets overvejelser.
Arresthuset har oplyst at den  

 inderste gård under en renovering i 1996 blev sikret med  

 bøllemøller således  

 at de indsatte ikke har mulighed for at løfte hinanden op og derved undvige  

 fra  

 arealet.
De indsatte benyttede herefter i et par år dagligt indergården til  

 gårdtur, men efter at der i to tilfælde blev forsøgt undvigelse med hjælp fra  

 udefrakommende der havde kastet stiger over muren, blev det af  

 sikkerhedsmæssige grunde besluttet ikke længere at bruge dette areal til  

 gårdtur.
Denne beslutning blev ligeledes taget på baggrund af arresthusets  

 uhensigtsmæssige placering i tætbebygget område der gør det muligt for  

 uvedkommende at færdes skjult i området.
 Arresthuset er dog nu af den  

 opfattelse at der på baggrund af en sikkerhedsmæssig vurdering af klientellet  

 i  

 arresthuset kan gives tilladelse til enkeltstående gårdture i indergården.  

 Arresthuset har endvidere besluttet at gårdtursarealet beplantes med  

 georginer  

 til foråret således at de indsatte har noget farverigt at kikke på, samtidig  

 med at bedene lettere holdes fri for ukrudt.
 Direktoratet har henholdt sig  

 hertil.
 Med den bemærkning at jeg går  

 ud fra at der efter direktoratets udsendelse af skrivelse af 20. december  

 2000  

 hvoraf det fremgår at der af sikkerhedsmæssige årsager (nu) altid skal være  

 personale til stede under gårdtur, ikke længere er samme risiko for  

 undvigelse  

 fra dette areal med hjælp udefra, tager jeg det oplyste til efterretning.  

 (Den  

 nævnte skrivelse er foranlediget af nogle undvigelser fra gårdtursarealer).
Ad punkt 2.3.3. Kondirum Jeg bad arresthuset om at  

 oplyse om eventuelle planer for istandsættelse af kondirummet, herunder  

 udskiftning af ruderne og gulvtæppet samt fjernelse af resterne af beslagene  

 i  

 gulvet.
Arresthuset har oplyst at  

 arresthuset ved en gennemgang af bygningerne sammen med en repræsentant for  

 ressourcestyringskontoret den 27. november 2002 fremsatte ønske om  

 udskiftning  

 af samtlige ruder på arresthusets facade.
Det personale som er ansvarlig for  

 kondirummet, er i færd med at indhente tilbud på et nyt gulvtæppe og maling  

 af  

 lokalet.
De nævnte beslag vil ligeledes blive fjernet.
 Direktoratet har henholdt sig  

 hertil og har med hensyn til vinduerne henvist til det under pkt. 2.2 om  

 vinduesudskiftning anførte (hvoraf fremgår at direktoratet i 2003 har givet  

 arresthuset tilsagn om en bevilling til udskiftning af to cellevinduer i  

 arresthuset, mens udskiftning af de resterende cellevinduer indgår i  

 direktoratets  

 langsigtede planlægning for renovering af arresthuset).
 Med den bemærkning at jeg  

 forstår det oplyste sådan at kondirummet vil blive malet, at gulvtæppet vil  

 blive udskiftet, og at den udskiftning af vinduer som indgår i direktoratets  

 langsigtede planlægning, ikke kun omfatter cellevinduer, men alle vinduer i  

 arresthuset, herunder vinduet i kondirummet, har jeg noteret mig det oplyste.
Jeg henstillede til  

 arresthuset at sætte en vejledning i brugen af kondiredskaberne op på et for  

 brugerne synligt sted.
Jeg bad om underretning når dette var sket.
 Arresthuset har oplyst at  

 udarbejdelsen af vejledninger i brugen af kondiredskaber er iværksat, og at  

 vejledninger vil blive sat op snarest.
Direktoratet har henholdt sig  

 hertil og har endvidere oplyst at det er besluttet at udsende en henstilling  

 til samtlige kriminalforsorgens institutioner om at tilsikre at der er opsat  

 en  

 skriftlig vejledning i brug af redskaberne i institutionernes kondirum.
Fra  

 ombudsmandens inspektion af Statsfængslet i Nyborg er jeg bekendt med at  

 denne  

 henstilling er udsendt samme dag (den 26. marts 2003).
 Jeg har noteret mig det  

 oplyste og går ud fra at arresthuset nu har opsat vejledninger i brugen af  

 kondiredskaberne.
 Jeg bad om underretning om  

 hvad der videre var sket vedrørende talsmændenes ønske om anskaffelse af en  

 bænk til rygøvelser som arrestforvareren havde oplyst at der ville blive  

 indhentet tilbud på.
Arresthuset har oplyst at  

 arrestforvareren for at få præciseret ønsket fra de indsatte har spurgt den  

 daværende talsmand om hvad der præcist ønskedes.
Det viste sig det ikke var  

 en  

 bænk til rygøvelser de indsatte ønskede, da arresthuset er i besiddelse af en  

 sådan bænk.
De indsatte ønskede derimod en bænk hvor man kan ligge ned og  

 træne  

 benmuskler både foran og bagpå.
Det personale som har ansvaret for  

 kondirummet,  

 har indhentet et katalog vedrørende denne type bænke, og så snart der bliver  

 økonomisk mulighed for det, vil arresthuset anskaffe en sådan bænk.
 Direktoratet har henholdt sig  

 hertil.
 Jeg har noteret mig det oplyste.
Ad punkt 2.3.5. Toilet og bad Jeg bad arresthuset om at  

 oplyse om eventuelle planer for istandsættelse af badeværelserne.
Arresthuset har oplyst at  

 arresthuset under bygningssynet den 27. november 2002 over for direktoratet  

 fremsatte ønske om at få opsat nye skillevægge mellem toilet og bad, og at  

 arresthuset samtidig vil skifte revnede klinker.
Arresthuset har oplyst at  

 arresthuset afventer svar vedrørende dette ønske.
 Direktoratet har henholdt sig  

 til det af arresthuset oplyste og har supplerende oplyst at arresthuset er  

 henvist til at lave det pågældende arbejde for egen bevilling eller eventuelt  

 søge direktoratet om særbevilling.
Jeg har noteret mig  

 arresthusets ønske om opsætning af skillevægge og anmoder arresthuset om at  

 oplyse om arresthuset vil gennemføre denne opsætning (for egne midler) eller  

 vil søge direktoratet om særbevilling.
Hvis arresthuset søger direktoratet om  

 en særbevilling, beder jeg om underretning herom, herunder om resultatet af  

 direktoratets behandling af ansøgningen.
Jeg henviste til min  

 tidligere anbefaling af at arresthuset fjerner håndsæben og håndklæderne og  

 erstatter disse med henholdsvis flydende sæbe og papirhåndklæder eller en  

 håndklæderulle.
Jeg bad arresthuset om at orientere mig om hvad min  

 anbefaling  

 (for så vidt angår badeværelserne) gav anledning til.
Arresthuset har oplyst at  

 arresthuset har planer om at opsætte håndklæderuller og indføre flydende sæbe  

 på baderummene i den nærmeste fremtid.
Arresthuset var, som nævnt under pkt.  

 2.3.2, på tidspunktet for afgivelsen af arresthusets udtalelse i færd med at  

 indhente tilbud på opsætning af håndklæderuller mv.
 Direktoratet har henvist til  

 oplysningen under punkt 2.3.1 om den henstilling som direktoratet har  

 besluttet  

 at udsende til institutionerne om opsætning af flydende sæbe og  

 papirhåndklæder  

 eller håndklæderuller.
Jeg har noteret mig  

 arresthusets oplysning om at der vil blive (eller nu er) opsat flydende sæbe  

 og  

 håndklæderuller på badeværelserne.
Under pkt. 2.3.1 har jeg noteret mig  

 direktoratets oplysning om udsendelse af en generel henstilling til  

 kriminalforsorgens institutioner.
Ad punkt 2.3.7. Biblioteket Jeg bad om at modtage (kopi  

 af) den aftale med biblioteket i Sønderborg som arresthuset oplyste at det  

 havde.
Arresthuset har fremsendt  

 kopi af brev af 7. januar 2003 fra Sønderborg Kommunes bibliotek som henviser  

 til aftale af 15. marts 1979 mellem Direktoratet for Kriminalforsorgen og  

 Kommunernes Landsforening hvor betjeningsniveauerne er beskrevet.
Det fremgår  

 af bibliotekets brev at biblioteket ikke er i besiddelse af aftalen idet den  

 er  

 sendt til Landsarkivet, men at biblioteket gerne fremskaffer aftalen.
Direktoratet har oplyst at  

 Arresthuset i Sønderborg har indgået aftale om betjeningsniveau A.  

 Direktoratet  

 har oplyst at kopi af aftalen er vedlagt til min orientering, men det var den  

 ikke.
Jeg har telefonisk bedt direktoratet om at sende mig en kopi af  

 aftalen.
Når jeg har modtaget aftalen,  

 sender jeg en kopi til arresthuset.
Jeg går ud fra at biblioteksbetjeningen i  

 arresthuset rent faktisk svarer til det der er aftalt.
 Jeg bad tillige om oplysning  

 om udenlandske indsattes adgang til bøger på fremmedsprog, jf.  

 straffuldbyrdelseslovens § 58, stk. 3.
Arresthuset har oplyst at  

 alle udenlandske indsatte ved henvendelse til personalet kan låne bøger på  

 fremmedsprog  

 såfremt biblioteket kan skaffe bøgerne.
Arresthuset har i den forbindelse  

 oplyst at der hidtil ikke har været problemer med at få biblioteket til at  

 skaffe de bøger som de udenlandske indsatte har ønsket.
Den 21. februar 2003  

 har arresthuset supplerende oplyst telefonisk til direktoratet at der også  

 findes udenlandske bøger blandt de bøger som findes i arresthuset.
 Direktoratet har henholdt sig  

 til det af arresthuset oplyste.
 Jeg har noteret mig det  

 oplyste.
 Jeg bad desuden arresthuset  

 om at overveje at indhente et bogkatalog og underrette mig om resultatet af  

 disse overvejelser.
Det fremgår af brevet af 7.  

 januar 2002 fra biblioteket i Sønderborg at biblioteket alene har katalog  

 over  

 bøger og andre materialer i elektronisk form.
Kataloget kan ses på  

 bibliotekets  

 hjemmeside, men der er også mulighed for søge bøger via www.bibliotek.dk hvor  

 der findes et katalog over det danske biblioteksvæsens samlede bogbestand.  

 Bogbestilling kan ske online fra disse hjemmesider til afhentning på  

 biblioteket i Sønderborg.
Arresthuset har i tilslutning hertil oplyst at  

 indsatte kan anmode personalet om at søge titler frem på arresthusets stand  

 alone-pc.
 Direktoratet har henholdt sig  

 til det af arresthuset oplyste.
 Jeg har noteret mig det  

 oplyste.
Ad punkt 2.3.9. Værksted Jeg bad arresthuset om at  

 overveje muligheden for at afskærme to jernstænger for enden af arbejdsbordet  

 i  

 gangen når denne arbejdsplads ikke benyttes.
Arresthuset har oplyst at  

 jernstængerne på bordet i den lange gang nu er fjernet.
Direktoratet har  

 henholdt sig hertil.
 Jeg har noteret mig det  

 oplyste.
Arrestforvareren oplyste  

 under inspektionen at der trængte vand ind gennem kældervæggen, og at  

 arresthuset var opmærksom på problemet.
Jeg bad arresthuset om at oplyse hvad  

 arresthuset havde foretaget sig vedrørende dette problem.
Arresthuset har oplyst at det  

 ved nærmere eftersyn har vist sig at vandet på gulvet ikke skyldes  

 indtrængning  

 af vand gennem væggen, men derimod et tilstoppet toilet.
Dette forhold er  

 siden  

 blevet udbedret.
Direktoratet har henholdt sig hertil.
 Jeg har noteret mig det  

 oplyste.
Ad punkt 3.1. Arbejde Jeg bad arresthuset om at  

 orientere mig om et eventuelt udfald af det nærmere samarbejde med de sociale  

 institutioner i området som jeg gik ud fra blev søgt sat i værk, jf.  

 oplysninger  

 i direktoratets inspektionsrapport.
Det fremgår heraf at direktoratet havde  

 opfordret arresthuset til gennem regionsværkmesteren at søge et nærmere  

 samarbejde med de sociale institutioner i området med henblik på at  

 fremskaffe  

 flere arbejdspladser.
Arresthuset har oplyst at der  

 tidligere har været taget kontakt til forskellige institutioner, bl.a.
Reva  

 og  

 et beskæftigelsesprojekt som sorterede elektronikdele.
Vedrørende  

 beskæftigelsesprojektet viste det sig desværre urentabelt idet satserne for  

 arbejdet  

 var for ringe og transportudgifterne for store.
Der er stadig kontakt til  

 Reva,  

 og når denne institution har problemer med leveringsfrister, retter den  

 henvendelse til arresthuset med anmodning om hjælp til udførelse af  

 arbejdsopgaver.
Arresthuset har i den forbindelse bemærket at institutioner  

 som  

 Reva også har et budget at tage hensyn til og derfor nødig giver flere  

 arbejdsopgaver fra sig end højst nødvendigt.
 Direktoratet har henholdt sig  

 hertil og har endvidere oplyst at arresthuset i samarbejde med  

 regionsværkmesteren er i færd med at etablere samarbejde med flere lokale  

 virksomheder, ligesom arresthuset allerede via regionsværkmesteren har fået  

 nye  

 arbejdsopgaver.
 Jeg har noteret mig det  

 oplyste, herunder at arresthuset siden inspektionen har fået nye  

 arbejdsopgaver.
Jeg kritiserede hvis  

 arresthuset praktiserede en i arresthusets husorden beskrevet karensregel  

 hvorefter indsatte der ikke ønsker at arbejde, eller selvforskyldt er uden  

 arbejde, ikke vil oppebære dusør for de førstkommende tre arbejdsdage  

 derefter.  

 Jeg henviste til en udtalelse som jeg havde modtaget fra direktoratet i  

 forbindelse med min inspektion af Arresthuset i Kalundborg, hvori  

 direktoratet  

 havde erklæret sig enig i at der ikke er hjemmel til karensdage ved  

 arbejdsvægring.
Jeg henstillede til arresthuset at ændre husordenen således  

 at  

 oplysningerne heri svarer til de gældende regler, og jeg bad om underretning  

 når denne ændring var sket.
 Arresthuset har oplyst at  

 ændringerne er foretaget i husordenen/informationshæftet under punkt 1, og  

 arresthuset har vedlagt den rettede husorden.
 Direktoratet har henholdt sig  

 til det af arresthuset anførte og har videre bemærket at direktoratet er enig  

 med mig i at det er beklageligt såfremt der hidtil uden hjemmel er  

 administreret med karensdage i forbindelse med arbejdsanvisning.
 Direktoratet har desuden  

 oplyst at direktoratet i brev af 23. januar 2003 har orienteret alle  

 kriminalforsorgens institutioner om at der ikke i straffuldbyrdelsesloven  

 eller  

 beskæftigelsesbekendtgørelsen er hjemmel til at operere med en karensperiode  

 i  

 forbindelse med arbejdsvægring.
 Jeg tager det oplyste til  

 efterretning og har noteret mig at direktoratet har udsendt en generel  

 skrivelse til samtlige kriminalforsorgens institutioner om at der ikke er  

 hjemmel til at anvende karensdage i forbindelse med arbejdsvægring.
Ad punkt 3.2. Fritid Jeg anmodede arresthuset om  

 en udtalelse vedrørende muligheden for indkøb af PlayStations til udlejning i  

 arresthuset.
Arresthuset har oplyst at der  

 nu er givet tilladelse til at de indsatte kan medbringe deres egne  

 PlayStations.
Det fremgår af den reviderede husorden, pkt. 23, om medbragte  

 effekter, at PlayStations kan udleveres ved forud indhentet tilladelse fra  

 arrestforvareren, og at maksimalt fem spil og film til disse, i original  

 emballage,  

 er tilladt ad gangen.
 Direktoratet har henholdt sig  

 til det af arresthuset oplyste med bemærkning om at direktoratet vil  

 orientere  

 arresthuset om at det - såfremt der er tale om PlayStation 2 - skal sikres at  

 der ikke er særudstyr til de indsattes PlayStations som gør det muligt for de  

 indsatte via indsmuglede modemmer at foretage opkobling til Internettet.
 Jeg har noteret mig det  

 oplyste.
Til orientering for  

 arresthuset kan jeg oplyse at direktoratet i brev af 5. marts 2003 i den sag  

 som jeg har omtalt i den endelige rapport, har orienteret mig om at forslaget  

 fra den samme sted nævnte projektgruppe om at udstrække og udvide forbuddet  

 vedrørende elektriske apparater ikke vil blive gennemført i 2003, og at det  

 skyldes kriminalforsorgens økonomiske situation.
Det betyder at det er op til  

 den enkelte institutions leder at fastsætte retningslinjer for om PlayStation  

 2  

 kan tillades i institutionen.
Direktoratet har anført at der ikke er noget  

 til  

 hinder for at fængsler og arresthuse etablerer en lejeordning hvorefter de  

 indsatte kan leje rene udgaver af PlayStation 2. Det fremgår tillige af dette  

 brev at det er forholdsvis let at se om en PlayStation 2 har fået tilført et  

 Linux-kit som omdanner den til et pc-værktøj der giver mulighed for  

 netforbindelse  

 via modem, ADSL eller LAN.
Der vil nemlig i så fald være en ekstra boks på  

 selve PlayStation 2-hardwaren.
 Jeg bad under dette punkt  

 desuden arresthuset om en udtalelse vedrørende et af talsmanden fremsat ønske  

 om bedre træningsfaciliteter og om muligheden for at kunne spille bordtennis.  

 Vedrørende spørgsmålet om mulighed for at opstille et bordtennisbord  

 bemærkede  

 jeg at jeg var opmærksom på at arresthuset i forbindelse med direktoratets  

 inspektion i 1997 havde oplyst at arresthusets bordtennisbord ikke ville  

 blive  

 repareret da der ikke findes egnede lokaler til bordtennisspil i arresthuset.
Arresthuset har henvist til  

 at der, som tidligere anført, er planer om renovering af kondirummet, og har  

 oplyst at de indsatte i den forbindelse vil blive taget med på råd vedrørende  

 renoveringen og indretningen af kondirummet, herunder anskaffelse af  

 yderligere  

 træningsredskaber.
Arresthuset har oplyst at der blandt andet vil blive  

 indkøbt  

 kondiudstyr der træner benmusklerne, men at arresthuset i øvrigt vil følge  

 direktoratets  

 anbefalinger med hensyn til standardisering af udstyr.
 Arresthuset har supplerende  

 (telefonisk over for direktoratet) oplyst at der ikke er plads i arresthuset  

 til at opstille et bordtennisbord.
 Direktoratet kan henholde sig  

 til det af arresthuset oplyste.
Jeg har noteret mig det  

 oplyste.
Det bemærkes at jeg går ud fra at den renovering som arresthuset  

 henviser til, er det oplyste under pkt. 2.3.3 om maling af kondirummet og  

 udskiftning af gulvtæppet i rummet som jeg, som nævnt dette sted, forstår  

 sådan  

 at det vil ske.
 Endelig anmodede jeg  

 arresthuset om en udtalelse vedrørende et ønske fra de indsatte om indretning  

 af et køkken, herunder en udtalelse om det af talsmanden anførte vedrørende  

 placeringen af et sådant køkken (i vaskerummet i stueetagen).
Arresthuset har oplyst at man  

 ønsker at etablere et køkken til de indsatte i det nuværende vaskerum og  

 flytte  

 vaskemaskine og tørretumbler ned i et disponibelt rum i kælderen.
Det er  

 videre  

 oplyst at de indsatte siden inspektionen har fået stillet en mikroovn til  

 rådighed, og at denne er placeret i det rum der ønskes omdannet til køkken.
 Direktoratet har oplyst at  

 direktoratet ikke har modtaget ansøgning om økonomiske midler til det nævnte  

 projekt, og at direktoratet har henvist arresthuset til at sende ansøgning  

 herom hvis projektet ikke kan afholdes af egne midler.
Jeg har noteret mig det  

 oplyste.
Jeg beder arresthuset om at oplyse hvad der videre sker i sagen.
Ad punkt 3.3. Fællesskab Jeg bad direktoratet om at  

 underrette mig om direktoratets godkendelse af Arresthuset i Sønderborgs  

 retningslinjer for fællesskab når direktoratet havde foretaget den samlede  

 gennemgang af alle arresthusenes retningslinjer for fællesskab som  

 direktoratet  

 i en anden sag havde orienteret mig om at direktoratet ville foretage.
Jeg  

 bad  

 endvidere om kopi af de endelige retningslinjer for Arresthuset i Sønderborg.
Direktoratet har oplyst at  

 det endnu ikke har været muligt at færdiggøre gennemgangen og godkendelsen af  

 arresthusenes fællesskabsregler.
Direktoratet har i skrivelse af 4. marts  

 2003  

 i den anden sag oplyst at direktoratet vil orientere mig om sagens status  

 ultimo april 2003.
 Jeg afventer således fortsat  

 svar på dette spørgsmål.
Ad punkt 3.4. Sammenfatning vedrørende arbejde, fritid og fællesskab Jeg henstillede til  

 arresthuset (og Direktoratet for Kriminalforsorgen) at overveje hvilke  

 muligheder der er for at kompensere for den manglende beskæftigelse i  

 arresthuset - især i de perioder hvor arresthuset slet ikke kan tilbyde de  

 indsatte nogen form for beskæftigelse.
Jeg henviste f.eks. til muligheden for  

 øget fællesskab og udvidelse af tidspunkterne for benyttelse af  

 fritidsaktiviteterne.
 Jeg henstillede desuden til  

 arresthuset at overveje mulighederne for at udvide antallet af arbejdspladser  

 i  

 de perioder hvor der kan tilbydes beskæftigelse til de indsatte (eventuelt  

 efter en konkret vurdering i hvert enkelt tilfælde).
 Jeg henstillede yderligere  

 til arresthuset at overveje på hvilken måde arresthusets største gård kunne  

 anvendes til forskellige aktiviteter for de indsatte.
 Jeg henviste i denne  

 forbindelse endvidere til at jeg gik ud fra at arresthuset i anledning af det  

 som direktoratets rejseinspektion havde anført om mulighederne for at de  

 indsatte kan tilbydes fysisk aktivitet i større omfang, tidligere havde  

 overvejet  

 udvidelse af aktiviteterne for de indsatte.
 Jeg bad om at få oplysning om  

 hvad der skete i anledning af mine henstillinger.
Arresthuset har oplyst at  

 arresthuset med den forhåndenværende bemanding ikke skønner det  

 sikkerhedsmæssigt forsvarligt at ændre antallet af arbejdspladser i kælderen.  

 Arresthuset har desuden telefonisk til direktoratet oplyst at alle indsatte  

 nu  

 er i beskæftigelse - hovedsagelig ved cellearbejde.
Den 1. juli 2002  

 tiltrådte  

 en ny arrestforvarer der i samarbejde med sin overvagtmester har sat fokus på  

 at alle indsatte skal være beskæftigede.
Arrestforvareren har oplyst at  

 arresthuset har et godt samarbejde med regionsværkmesteren der hjælper med at  

 skaffe arbejdsopgaver.
 For så vidt angår den store  

 gård, har arresthuset oplyst at der på baggrund af en konkret  

 sikkerhedsvurdering vil kunne afholdes forskellige arrangementer, f.eks.  

 grillaftener.
Supplerende har  

 arrestforvareren telefonisk oplyst at arresthuset må lade en nøje  

 sikkerhedsvurdering ligge til grund for den konkrete afgørelse.  

 Arrestforvareren har oplyst at visse grupper indsatte kun vanskeligt kan  

 gives  

 adgang til gården idet arresthuset har oplevet undvigelsesforsøg hvor der  

 f.eks. udefra er blevet sat en stige op til muren.
Arresthuset har endvidere  

 oplevet at der er blevet kastet mobiltelefoner ind når der var bestemte  

 indsatte i gården.
Arrestforvareren har desuden oplyst at arresthuset (som  

 tidligere nævnt) til sommer vil lave et beplantningsprojekt i gården så den  

 kommer til at fremstå indbydende.
Direktoratet har udtalt at  

 direktoratet på denne baggrund finder at beskæftigelsesproblemet er løst for  

 så  

 vidt angår mængden af arbejde, og direktoratet har herefter henholdt sig til  

 det af arresthuset oplyste.
Direktoratet har dog bemærket at direktoratet vil  

 meddele arrestforvareren at han skal underrette direktoratet såfremt  

 situationen ændrer sig.
Jeg har noteret mig det  

 oplyste.
Hvis situationen ændrer sig så der igen kommer problemer med at  

 beskæftige de indsatte, går jeg ud fra at arresthuset på ny vil overveje  

 mulighederne  

 for at kompensere herfor, f.eks. ved udvidet cellefællesskab de indsatte  

 imellem og ved at udvide tidspunkterne for at benytte fritidsaktiviteterne.
Ad punkt 3.5. Undervisning Jeg gjorde under inspektionen  

 opmærksom på at det er vigtigt at undervisningen lægges i faste rammer, og at  

 ledelsen holder sig orienteret om undervisningen.
Arrestforvareren  

 tilkendegav  

 hertil at han ville tale med læreren om de indsattes mulighed for  

 enkeltundervisning.
 Under henvisning til min  

 tilkendegivelse under inspektionen bad jeg arresthuset oplyse om  

 undervisningen  

 nu var lagt i faste rammer, herunder om de indsatte gøres opmærksom på i  

 hvilket omfang de kan modtage undervisning, og på hvilke tidspunkter.
 Jeg anmodede desuden  

 arresthuset om at underrette mig om hvad der videre var sket vedrørende de  

 indsattes mulighed for enkeltundervisning, og at oplyse nærmere om  

 undervisning  

 af isolerede indsatte og udlændinge.
Arresthuset har oplyst at det  

 er aftalt med læreren der er tilknyttet arresthuset, at denne underviser 200  

 timer om året.
Timerne fordeles med ca. fire timer om ugen.  

 Undervisningstidspunkterne er ikke lagt i faste rammer da en del af de  

 indsatte  

 kan være fraværende på grund af f.eks. retsfremstilling.
Læreren aftaler  

 derfor  

 tidspunkterne fra gang til gang.
Det fremgår af husordenens punkt 36  

 (vedlagt)  

 at de indsatte har mulighed for undervisning.
Arresthuset har videre oplyst  

 at der nu er mulighed for enkeltundervisning, men at der af praktiske grunde  

 normalt undervises flere indsatte ad gangen for at udnytte undervisningstiden  

 optimalt.
Der har i flere tilfælde været tale om enkeltundervisning, f.eks.  

 når  

 en indsat skal til eksamen eller har været isoleret af retten.
Arresthuset  

 har  

 indkøbt to kassetteafspillere, og to indsatte følger herefter et sprogkursus  

 på  

 henholdsvis spansk og fransk.
Endelig har arresthuset  

 oplyst at isolerede indsatte kan modtage undervisning på lige fod med øvrige  

 indsatte, og at dette, såfremt der er behov, sker i cellen.
Der har ikke  

 været  

 fortilfælde hvor udenlandske indsatte har ønsket undervisning, men det vil  

 kunne praktiseres hvis den indsatte kan forstå et af hovedsprogene engelsk  

 eller tysk.
 Direktoratet har henholdt sig  

 til det af arresthuset anførte.
 Jeg tager det oplyste til  

 efterretning, herunder at undervisningen på grund af indsattes mulige fravær  

 til retsfremstilling mv. ikke er lagt i faste rammer, men aftales fra gang  

 til  

 gang.
 Jeg anmodede arresthuset om  

 at oplyse hvad der var sket vedrørende installering af en pc siden  

 oplysningen  

 til direktoratet i 1997 om at arresthuset forventede at installere en pc i  

 skolestuen i løbet af 1997, jf. direktoratets inspektionsrapport.
 Arresthuset har bl.a. oplyst  

 at der tidligere har været installeret en pc i skolestuen, men at denne dog  

 viste sig at være forældet, og at der ikke i arresthuset er økonomisk  

 mulighed  

 for at anskaffe og vedligeholde en ny samt afholde udgifter til licenser.
Direktoratet har udtalt at  

 det er direktoratets plan at alle arresthuse på sigt har en pc til brug i  

 undervisningen.
Direktoratet er bekendt med at det i mange arresthuse er  

 vanskeligt (visse steder umuligt) at opstille en pc da der ikke findes et  

 egnet  

 lokale - i særlig grad i de mindre arresthuse.
De økonomiske ressourcer til  

 indkøb af pc til arresthusene er små og er således medvirkende årsag til at  

 arresthuset i Sønderborg endnu ikke har en pc i skolestuen.
Direktoratet vil  

 undersøge om der kan skaffes midler til indkøb af pc til undervisningsbrug i  

 arresthuset.
Jeg har noteret mig det  

 oplyste, herunder om direktoratets plan om at samtlige arresthuse får pc til  

 undervisningsbrug.
Jeg beder direktoratet om at underrette mig om resultatet  

 af  

 undersøgelsen med hensyn til mulighederne for at indkøbe en pc til  

 Arresthuset  

 i Sønderborg.
Det tilføjes at ombudsmandsembedet eventuelt har mulighed for  

 at  

 yde et antal (brugte) pcer til Arresthuset i Sønderborg uden beregning.  

 Jeg  

 beder direktoratet om at tilkendegive om direktoratet er interesseret heri.
( ) Ad punkt 8. Gennemgang af rapporter Jeg udledte af det modtagne  

 materiale, sammenholdt med de sagstyper som min anmodning om udlån af sager  

 vedrørte, at arresthuset i løbet af det tidsrum som min undersøgelse  

 vedrørte,  

 ikke havde behandlet sager efter disciplinærstrafbekendtgørelsens § 6 eller  

 sager om afslag på udgang.
Jeg bad imidlertid arresthuset om en udtalelse om  

 hvorvidt denne forståelse var korrekt.
 Arresthuset har oplyst at der  

 ikke ses at have været behandlet sager om afslag på udgang eller sager  

 afgjort  

 efter disciplinærstrafbekendtgørelsens § 6 i ovennævnte periode.
 Direktoratet har henholdt sig  

 hertil.
 Jeg har noteret mig det  

 oplyste.
( ) 9. Opfølgning Jeg beder om at arresthuset  

 sender de oplysninger mv. som jeg har bedt om under de enkelte punkter  

 ovenfor  

 (2.2, 2.3.5, 3.2, 6.2 og 6.6), tilbage gennem Direktoratet for  

 Kriminalforsorgen.  

 Jeg afventer i øvrigt underretning fra direktoratet vedrørende de forhold der  

 er nævnt under punkterne 2.2, 2.3.1, 2.3.2, 3.3, 3.5, 8.1.7.4, og en  

 udtalelse  

 fra direktoratet vedrørende punkt 6.12.
10. Underretning Denne rapport sendes til  

 Arresthuset i Sønderborg, Politimesteren i Sønderborg, Direktoratet for  

 Kriminalforsorgen, Folketingets Retsudvalg og de indsatte i  

 arresthuset. NOTE: (*) FOB  

 1975, s. 476.
