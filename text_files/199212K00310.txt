Nr LSF 310 Forslag til Lov om ændring af lov om beskatning til kommunerne af faste  

 ejendomme (Loft over grundskyldpromillen for landbrugs- og lignende  

 ejendomme) Fremsat af ministeren () den 19. maj 1993 Vedtaget ved tredjebehandling den 23. juni 1993 Lov nr. 460 af 30/06/1993 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret senest ved § 1 i  

 lov nr. 260 af 6. maj 1993, affattes § 2, stk. 3-5 , således:
» Stk. 3. I kommuner, hvor grundskyldpromillen for skatteårene  

 1994-96 er fastsat til mere end 15, opkræves den kommunale grundskyld for det  

 eller de pågældende skatteår dog med 15 promille af ejendomme, som på  

 tidspunktet for den vurdering, der lægges til grund for skatteberegningen, må  

 anses for benyttet til landbrug, gartneri, frugtplantage eller planteskole,  

 jf. § 33, stk. 1, i vurderingsloven.
Ved anvendelsen af bestemmelsen i 1.  

 pkt. i Københavns og Frederiksberg Kommuner lægges den promille, der er  

 fastsat for amtskommunal grundskyld, til de 15 promille, der er nævnt i 1.  

 pkt.
 Stk. 4. Statskassen yder for skatteårene 1994-96 et særligt  

 tilskud til de kommuner, der er omfattet af reglerne i stk. 3. Tilskuddet til  

 den enkelte kommune skal svare til det beløb, hvormed grundskylden til  

 kommunen for det pågældende skatteår er nedsat af de ejendomme, der er nævnt  

 i stk. 3.
Stk. 5. Landbrugsministeren fastsætter de nærmere regler om  

 udbetaling af særlige tilskud efter stk. 4.« § 2 Indenrigsministeren fastsætter tidspunktet for lovens ikrafttræden.
Oprindeligt fremsat forslag § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret senest ved § 1 i  

 lov nr. 260 af 6. maj 1993, affattes § 2, stk. 3-5 , således:
» Stk. 3. I kommuner, hvor grundskyldpromillen for skatteårene  

 1994-1996 er fastsat til mere end 15, opkræves den kommunale grundskyld for  

 det eller de pågældende skatteår dog med 15 promille af ejendomme, som på  

 tidspunktet for den vurdering, der lægges til grund for skatteberegningen, må  

 anses for benyttet til landbrug, gartneri, frugtplantage eller planteskole,  

 jf. § 33, stk. 1, i vurderingsloven.
Ved anvendelsen af bestemmelsen i 1.  

 punktum i Københavns og Frederiksberg kommuner lægges den promille, der er  

 fastsat for amtskommunal grundskyld, til de 15 promille, der er nævnt i 1.  

 punktum.
 Stk. 4. Statskassen yder for skatteårene 1994-1996 et særligt  

 tilskud til de kommuner, der er omfattet af reglerne i stk. 3. Tilskuddet til  

 den enkelte kommune skal svare til det beløb, hvormed grundskylden til  

 kommunen for det pågældende skatteår er nedsat af de ejendomme, der er nævnt  

 i stk. 3.
Stk. 5. Landbrugsministeren fastsætter de nærmere regler om  

 udbetaling af særlige tilskud efter stk. 4.« § 2 Indenrigsministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger I aftale mellem landbrugsministeren og Landbrugsrådet, De Danske  

 Landboforeninger og Dansk Familielandbrug om visse landbrugspolitiske  

 spørgsmål foråret 1993 hedder det (aftalens punkt 9): »Regeringen vil  

 foreslå en nedsættelse af loftet for den kommunale grundskyldpromille fra 24  

 til 15 for ejendomme, der anvendes til landbrug, gartneri, planteskole eller  

 frugtplantage med virkning for perioden 1994 til 1996.« Nærværende lovforslag er en udmøntning af dette punkt i aftalen.
 Lovforslaget skal notificeres for EF-Kommissionen.
Bemærkninger til forslagets enkelte bestemmelser Til § 1 Der foreslås en ny affattelse af § 2, stk. 3-5, i den kommunale  

 ejendomsskattelov.
Det indebærer, at gældende lovs § 2, stk. 3-5, samtidig  

 ophæves.
Disse bestemmelser er nogle overgangsregler, som ikke længere har  

 betydning.
 Reglerne knytter sig til den over- og undergrænse for den kommunale  

 grundskyldpromille (6 og 24 promille), der er fastsat i lovens § 2, stk. 2.
 Ved indførelsen af denne regel, jf. lov nr. 312 af 4. juni 1986,  

 fastsattes i ejendomsskattelovens § 2, stk. 3-5, nogle overgangsregler,  

 hvorefter kommuner, hvis grundskyldpromille for 1986 lå uden for dette  

 interval, fik mulighed for at tilpasse grundskyldpromillen til de nye grænser  

 over nogle år.
 Da alle kommuners grundskyldpromille nu er bragt inden for grænserne på 6  

 og 24 promille, har overgangsreglerne ikke længere betydning og foreslås  

 derfor ophævet.
Den foreslåede nye § 2, stk. 3, i den kommunale ejendomsskattelov knytter  

 sig ligeledes til den gældende lovs § 2, stk. 2, der fastlægger rammerne for  

 fastsættelse af den kommunale grundskyldpromille.
Ifølge den nævnte  

 bestemmelse skal grundskyldpromillen i en kommune som nævnt udgøre mindst 6  

 og højst 24, i Københavns og Frederiksberg kommuner dog med tillæg af den for  

 amtskommunal grundskyld fastsatte promille.
 Ud over den generelle overgrænse på 24 for den kommunale  

 grundskyldpromille indføres der med den foreslåede § 2, stk. 3, med virkning  

 for skatteårene 1994-1996 en særlig overgrænse for en vis gruppe ejendomme.
 Det drejer sig om ejendomme der ved vurderingen er anset for benyttet til  

 landbrug, gartneri, frugtplantage eller planteskole.
 Indførelsen af den særlige overgrænse indebærer således, at kommuner, der  

 for et eller flere af skatteårene 1994-1996 fastsætter en generel  

 grundskyldpromille på mere end 15, for det eller de pågældende skatteår skal  

 opkræve grundskylden af de nævnte ejendomme med 15 promille.
Den foreslåede særlige overgrænse vedrører alene den kommunale grundskyld.  

 Der sker således ingen ændring i de gældende regler om den amtskommunale  

 grundskyldpromille.
Denne er ifølge den kommunale ejendomsskattelovs § 5  

 fastsat til 10 promille for alle amtskommuner.
Denne regel omfatter også  

 landbrugs- og lignende ejendomme.
I det foreslåede § 2, stk. 3, 2. punktum, i den kommunale  

 ejendomsskattelov er det præciseret, at overgrænsen på 15 promille for så  

 vidt angår Københavns og Frederiksberg kommuner skal forhøjes med den  

 amtskommunale grundskyldpromille, dvs. at overgrænsen er 25 promille i disse  

 to kommuner.
Dette skyldes de to kommuners status som både primær- og  

 amtskommuner.
 Til belysning af betydningen af 15 promille-grænsen for den kommunale  

 grundskyld kan det oplyses ,at der for 1993 er 35 kommuner, der har fastsat  

 en grundskyldpromille på mere end 15.
 Hvis den særlige 15 promille-grænse havde været gældende for 1993, ville  

 det have betydet et samlet provenutab af grundskyld for disse kommuner på ca.  

 25 mio. kr.
 Det provenutab, nedsættelsen af den kommunale grundskyld for landbrugs- og  

 lignende ejendomme medfører for kommunerne, foreslås kompenseret over  

 statskassen (Landbrugsministeriet).
 Det sker ved, at de kommuner, der i årene 1994-1996 bliver omfattet af den  

 særlige 15 promille-grænse, får udbetalt et særligt tilskud, der svarer til  

 det beløb, hvormed grundskylden til kommunen af landbrugs- og lignende  

 ejendomme, skal nedsættes i de enkelte år, jf. den foreslåede affattelse af  

 den kommunale ejendomsskattelovs § 2, stk. 4.
Opgørelsen af tilskuddene for det enkelte år skal ske på grundlag af de  

 aktuelle kommunale grundskyldpromiller og afgiftspligtige grundværdier for  

 landbrugs- og lignende ejendomme.
Det samlede tilskudsbeløb for det enkelte  

 år vil således kunne overstige det nævnte samlede kommunale provenutab på ca.  

 25 mio. kr., som er opgjort på grundlag af forholdene i 1993.
 Ifølge det foreslåede § 2, stk. 5, fastsætter landbrugsministeren de  

 nærmere regler om udbetalingen af de særlige tilskud til kommunerne.
Til § 2 Da lovforslaget skal notificeres for EF-Kommissionen, foreslås det, at  

 indenrigsministeren fastsætter tidspunktet for lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret senest ved § 1 i  

 lov nr. 260 af 6. maj 1993, affattes § 2, stk. 3-5 , således:
» Stk. 3. I kommuner, hvor grundskyldpromillen for skatteårene  

 1994-1996 er fastsat til mere end 15, opkræves den kommunale grundskyld for  

 det eller de pågældende skatteår dog med 15 promille af ejendomme, som på  

 tidspunktet for den vurdering, der lægges til grund for skatteberegningen, må  

 anses for benyttet til landbrug, gartneri, frugtplantage eller planteskole,  

 jf. § 33, stk. 1, i vurderingsloven.
Ved anvendelsen af bestemmelsen i 1.  

 punktum i Københavns og Frederiksberg kommuner lægges den promille, der er  

 fastsat for amtskommunal grundskyld, til de 15 promille, der er nævnt i 1.  

 punktum.
 Stk. 4. Statskassen yder for skatteårene 1994-1996 et særligt  

 tilskud til de kommuner, der er omfattet af reglerne i stk. 3. Tilskuddet til  

 den enkelte kommune skal svare til det beløb, hvormed grundskylden til  

 kommunen for det pågældende skatteår er nedsat af de ejendomme, der er nævnt  

 i stk. 3.
Stk. 5. Landbrugsministeren fastsætter de nærmere regler om  

 udbetaling af særlige tilskud efter stk. 4.« § 2. Kommunalbestyrelsen i primærkommuner fastsætter i forbindelse  

 med den endelige vedtagelse af kommunens årsbudget grundskyldpromillen, der  

 skal angive forholdet mellem det beløb,der skal udskrives som kommunal  

 grundskyld, og summen af de afgiftspligtige grundværdier, således som disse  

 er opgjort på tidspunktet for budgettets vedtagelse, jf. § 1, stk. 2.
 Stk. 2. Grundskyldpromillen i en kommune skal udgøre mindst 6 og  

 højst 24, i Københavns og Frederiksberg kommuner dog med tillæg af den for  

 amtskommunal grundskyld fastsatte promille.
 Stk. 3. En kommune, der for indkomståret 1986 har fastsat en  

 grundskyldpromille, der overstiger den i stk. 2, angivne maksimumsgrænse med  

 mere end 6 promille, eller som ligger under den i stk. 2 angivne  

 minimumsgrænse, kan i de efterfølgende indkomstår fravige de i stk. 2 angivne  

 grænser, idet der dog fra og med indkomståret 1987 skal ske en tilnærmelse  

 til de anførte grænser med mindst 2 promille pr. indkomstår.
 Stk. 4. En kommune, der i medfør af stk. 3 fra og med indkomståret  

 1987 fastsætter en højere grundskyldpromille end det i stk. 2 angivne  

 maksimum, skal dog for ejendomme eller dele af ejendomme, der anvendes til  

 beboelse, anvende den grundskyldpromille, der svarer til det i stk. 2 angivne  

 maksimum.
 Stk. 5. Kommuner, der for indkomståret 1986 har fastsat en  

 grundskyldpromille, der overstiger den i stk. 2 angivne maksimumsgrænse med 6  

 promille eller derunder, kan dog uanset bestemmelserne i stk. 4 i de  

 efterfølgende indkomstår fastsætte en grundskyldpromille, der giver et  

 provenu svarende til det foregående års grundskyldprovenu.  

 Grundskyldpromillen må dog ikke overstige det foregående års promille og skal  

 senest i skatteåret 1991 være inden for de i stk. 2 angivne grænser.
