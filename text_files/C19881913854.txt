(Størrelsen af børnebidrag i de øvrige  

 nordiske lande samt Grønland og Færøerne) Sikringsstyrelsen udsendte den 1. december 1987 meddelelse om størrelsen  

 af børnebidragene i de øvrige nordiske lande.
Meddelelsen er udsendt som  

 bilag 4 til Sikringsstyrelsens vejledning af 18. december 1986 om  

 børnetilskud og forskudsvis udbetaling af børnebidrag.
 Ved en beklagelig fejl er der for Finlands vedkommende i meddelelsen i  

 stedet oplyst om børnetilskuddenes størrelse.
 Vi sender derfor et nyt bilag 4, der desuden indeholder oplysning om den  

 forhøjelse af de svenske bidrag, der er sket pr. 1. februar 1988.
Med venlig hilsen Gunner Harder Andersen /Lotte Philipson ------------------------------------------------------------------- Bilag 4 til Sikringsstyrelsens vejledning af 18. december 1986 om  

 børnetilskud og forskudsvis udbetaling af børnebidrag.
 Størrelsen af børnebidrag i de øvrige nordiske lande samt i Grønland og på  

 Færøerne.
 1. Efter den nordiske konvention om social tryghed,  

 artikel 31, giver et bidragsdokument, der er udfærdiget i et af de øvrige  

 nordiske lande, samme adgang til bidragsforskud som et dansk bidragsdokument.  

 Der vil dog højst kunne udbetales et beløb forskudsvis, der svarer til et  

 dansk normalbidrag, jf. § 14 i lov om børnetilskud og forskudsvis udbetaling  

 af børnebidrag.
 Sikringsstyrelsen har modtaget følgende oplysninger om størrelsen af  

 børnebidrag i de øvrige nordiske lande:
SVERIGE Der findes ikke i Sverige et beløb, der svarer til det danske  

 normalbidrag.
Størrelsen af det svenske underholdsbidrag fastsættes i hvert  

 enkelt tilfælde ved dom eller aftale.
Af bidragsdokumentet fremgår, hvilket  

 bidrag der oprindelig er fastsat.
Bidragsbeløbets størrelse reguleres hvert  

 år.
 Fra den 1. februar 1986 forhøjes et bidrag, der er fastsat i Sverige før  

 den 1. november 1985 med 4 pct.
 Forhøjelsen sker i det bidragsbeløb, der var gældende 31. oktober 1985  

 (dvs. incl. alle tidligere forhøjelser).
 Fra den 1. februar 1987 forhøjes et bidrag, der er fastsat i Sverige før  

 den 1. november 1986 med 3 pct.
 Forhøjelsen sker i det bidragsbeløb, der var gældende 31. oktober 1986  

 (dvs. incl. alle tidligere forhøjelser).
 Fra den 1. februar 1988 forhøjes bidrag, der er fastsat før 1. november  

 1987 med 7 pct.
 Forhøjelsen sker i det bidragsbeløb, der var gældende 31. oktober 1987  

 (dvs. incl. alle tidligere forhøjelser).
FINLAND I lighed med ordningen i Sverige findes der heller ikke i Finland et  

 beløb, der svarer til det danske normalbidrag, idet også størrelsen af det  

 finske underholdsbidrag fastsættes i hvert enkelt tilfælde ved dom eller  

 aftale.
Det vil af bidragsdokumentet fremgå, hvilket bidrag der oprindeligt  

 er fastsat.
Bidragsbeløbet reguleres årlig og er forhøjet med neden for  

 angivne procentsatser ved bidrag fastsat før den 1. januar det foregående år.
1.1.1986 5% 1.1.1987 ingen forhøjelse 1.1.1988 5% ISLAND 2. Et bidrag, der i et færøsk eller et grønlandsk  

 bidragsdokument er fastsat til det til enhver tid gældende normalbidrag,  

 udbetales forskudsvis med det danske normalbidrag, når bidragsberettigede har  

 bopæl her i landet, jf.
Sikringsstyrelsens vejledning pkt. 25.
 Til orientering kan det oplyses, at Sikringsstyrelsen har modtaget  

 følgende oplysninger om størrelsen af børnebidrag på Færøerne og i Grønland.
