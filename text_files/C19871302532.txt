 Fra 1. juli 1987 er det tilladt at sælge sortsblandinger af vinterbyg.  

 I meddelelsen er anført betingelserne for godkendelse af blandinger og for  

 produktion af partier. Ønsker om godkendelse af blandinger til salg i sæsonen  

 1987/88 kan indsendes ved udfyldelse af bilag 2 senest 1. marts 1987.
Siden 1980 har det været tilladt at sælge godkendte sortsblandinger af  

 vårbyg.
På møde i sortsblandingsudvalget i oktober 1986 drøftedes et  

 firmaønske om tilladelse til at fremstille sortsblandinger af vinterbyg til  

 salg i 1987.
Selv om sortsblandinger af vinterbyg med nuværende godkendte sorter ikke  

 kan forventes at reducere angreb af meldug, fandt udvalget, at det af andre  

 årsager kunne være ønskeligt at benytte sortsblandinger af vinterbyg.
De  

 hidtil opnåede forsøgsresultater (Statens planteavlsforsøg, beretning nr.  

 1822) tyder på, at anvendelse af sortsblandinger kan bidrage til en større  

 dyrkningssikkerhed og dermed gøre dyrkning af vinterbyg mere attraktiv.
På  

 den baggrund blev det besluttet at imødekomme det indsendte firmaønske, så  

 det fra 1. juli 1987 bliver tilladt at sælge sortsblandinger af vinterbyg.
 Betingelserne for godkendelse af blandinger og for produktion af partier  

 blev fastsat som følger:
1. GODKENDELSE AF SORTSBLANDINGER Hvert år i januar-februar indbyder statsfrøkontrollen sædekornsfirmaerne  

 til at indsende forslag til sortsblandinger af vinterbyg, der ønskes  

 fremstillet i den følgende sæson (statsfrøkontrollens sæson går fra 1. juli  

 til 30. juni). Forslagene bliver forelagt for sortsblandingsudvalget, og  

 meddelelse om godkendte blandinger vil blive udsendt til alle  

 sædekornsfirmaer i april.
Sammen med den årlige indhentning af forslag vil der blive udsendt en  

 oversigt over vinterbygsorter optaget på den officielle danske sortsliste.  

 Oversigten, der giver oplysning om sorternes dyrkningsforhold,  

 modningstidspunkt og vinterfasthed, udarbejdes af forstander Jutta Rasmussen,  

 statens forsøgsstation ved Tystofte.
Listen for den kommende sæson 1987/88 er  

 vedlagt denne meddelelse som bilag 1.
Hvis Deres firma har ønsker om at få godkendt sortsblandinger af vinterbyg  

 til salg i sæsonen 1987/88, bedes bilag 2 udfyldt og tilbagesendt  

 statsfrøkontrollen.
Besvarelserne skal for at kunne tages i betragtning være  

 statsfrøkontrollen i hænde senest den 1.  marts 1987.
2. KRAV TIL SAMMENSÆTNING AF BLANDINGER FOR SÆSONEN 1987/88 1. Kun sorter, der er optaget i den officielle danske  

 sortsliste, kan indgå i blandingerne.
 2. En blanding skal indeholde mindst 3 sorter.
 3. Ved sammensætningen skal der tages hensyn til  

 sorternes vinterfasthed.
 4. Sorterne i en blanding skal være ensartede med  

 hensyn til modningstidspunkt.
 5. De enkelte sorter skal vægtmæssigt udgøre samme  

 procentdel af blandingen.
3. KRAV FOR GODKENDELSE AF PARTIER AF SORTSBLANDINGER Partier af rene sorter, der ønskes anvendt i en sortsblanding, skal, inden  

 blandingen finder sted, være prøvetaget, mærket og forseglet af  

 statsfrøkontrollens prøvetager.
Endvidere skal en prøve af det enkelte parti  

 være undersøgt af statsfrøkontrollen og analyseresultaterne have vist, at de  

 danske normer for den pågældende kategori er opfyldt.
Først herefter må  

 partiet indgå i en blanding.
 Blandingen skal overvåges af statsfrøkontrollens prøvetager, der skal  

 prøvetage, mærke og forsegle blandingspartiet.
Med venlig hilsen Hans Jørgen Andersen BILAG 1 til meddelelse 86-87 SÆ-58 BILAG 2 til meddelelse 86-87 SÆ-58 FIRMANAVN:
 ADRESSE:
 Ovennævnte sædekornsvirksomhed ønsker i sæsonen 1987/88 at fremstille  

 følgende sortsblandinger af vinterbyg:
