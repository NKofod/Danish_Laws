Fremsat den 3. december 2003 af  

 Morten Bødskov (S), Anne Baastrup (SF),  

 Elisabeth Arnold (RV),  

 Line Barfod (EL) og Jann Sjursen (KD) Forslag til folketingsbeslutning om at gøre konfliktrådsordningen permanent og landsdækkende Folketinget pålægger regeringen at tage de nødvendige  

 initiativer med henblik på, at konfliktrådsordningen gøres permanent og  

 landsdækkende pr. 1. juni 2004.
Bemærkninger til forslaget Konfliktrådsordningen skal gøres permanent og  

 landsdækkende Konfliktrådene har i den gennemførte forsøgsordning vist  

 deres værdi som et supplement til straffesager.
De hidtidige erfaringer og  

 evalueringen af forsøgsordningen har været positive.
Såvel ofre som gerningsmænd har haft udbytte af  

 konfliktrådene.
Ofrene har således bl.a. udtrykt, at konfliktråd har givet  

 mulighed for at få bearbejdet angst og vrede samt opnå større tryghed i  

 hverdagen og for at modtage en undskyldning og oplevelsen af at se  

 gerningsmanden forstå offerets situation og fortryde.
Gerningsmændene har  

 bl.a.  

 udtrykt, at konfliktråd har givet mulighed for at give en undskyldning og en  

 forklaring samt vise, at man fortrød.
Såvel ofre som gerningsmænd har sagt,  

 at  

 konfliktråd skaber større gensidig forståelse og opklaring af misforståelser  

 mellem parterne.
 Politi og sagsbehandlere har tilkendegivet, at  

 perspektiverne ved konfliktråd er lovende.
Det foreslås på den baggrund, at konfliktrådsordningen pr.  

 1. juni 2004 gøres permanent og landsdækkende.
Dette vil også falde i tråd  

 med  

 EU-rammeafgørelsen om ofres retsstilling i forbindelse med straffesager,  

 hvorefter medlemsstaterne skal søge at fremme mægling i straffesager, og  

 Europarådets Ministerkomités rekommandation fra 1999 vedrørende mægling i  

 straffesager.
Konfliktråd Konfliktråd har i forsøgsperioden været et supplement til  

 den sædvanlige retsforfølgning.
Det er frivilligt for begge parter, om de vil  

 mødes i konfliktråd.
Formålet med konfliktråd er, at ofre for kriminalitet  

 kan  

 få løst op for deres angst, vrede, ærgrelse eller irritation og på den måde  

 blive tryggere i dagligdagen igen.
Et andet formål er at lade gerningsmænd  

 tage  

 ansvar for deres handlinger og sætte sig ind i ofrenes situation for på den  

 måde at modvirke senere kriminalitet.
I konfliktrådet benyttes  

 mediationsmetoden: Parterne mødes ansigt til ansigt og kan få talt ud om det,  

 der skete, og den betydning, det har haft for dem hver især.
Mødet ledes af  

 en  

 mægler.
I konfliktråd er parternes egen aktive deltagelse afgørende.
Mægleren  

 kommer ikke med forslag til løsninger, men fungerer alene som en slags  

 procesleder.
Forløbet af forsøgsordningen Den oprindelige forsøgsordning med mægling i konfliktråd  

 blev iværksat i 1994. I denne første forsøgsperiode blev der kun gennemført  

 mægling i et begrænset antal sager.
I 1997 blev det derfor besluttet, at Justitsministeriet  

 skulle iværksætte et nyt og bredere forsøg med henblik på at tilvejebringe et  

 mere fyldigt grundlag for at vurdere konfliktrådenes fremtidige rolle i  

 kriminalitetsbekæmpelsen.
Det nye, udvidede forsøg blev iværksat i maj 1998.  

 Forsøget skulle  

    

  

 afsluttes i juni 2000,  

 men blev forlænget frem til udgangen af 2002. Forsøget blev gennemført af Det  

 Kriminalpræventive Råd.
Forsøgsordningen omfattede Glostrup, Ringsted og  

 Roskilde politikredse.
 Ifølge en midtvejsrapport fra august 2000 havde de tre  

 politikredse frem til den 1. juli 2000 vurderet 655 sager med henblik på  

 eventuel behandling i konfliktråd, og sagens parter havde mødtes ansigt til  

 ansigt i ca. 150 sager mod 4 sager i den første forsøgsperiode.
Styregruppen for forsøgsordningen vurderede i slutningen af  

 2002, at konfliktrådsideen langsomt, men sikkert var ved at have vundet  

 fodfæste i Danmark.
Det var styregruppens holdning, at det vil være særdeles  

 uhensigtsmæssigt at lukke forsøget ned i perioden, indtil der er truffet  

 endelig beslutning om konfliktrådenes fremtid, bl.a. fordi der nu er ved at  

 være indarbejdet nogle rutiner omkring konfliktråd i de tre politikredse, som  

 det vil kræve uforholdsmæssigt store ressourcer at skulle genindføre.  

 Politimestrene i Glostrup, Roskilde og Ringsted var enige med styregruppen.  

 Styregruppen indstillede til Justitsministeriet, at konfliktrådsforsøget blev  

 forlænget midlertidigt, indtil der er truffet endelig afgørelse om  

 konfliktrådenes fremtid i Danmark, sandsynligvis i 2003. Justitsministeriet  

 tilsluttede sig indstillingen og forlængede forsøgsperioden frem til den 1.  

 januar 2004.
 Udbredelse af konfliktrådsordningen til hele landet som en  

 permanent ordning indgik imidlertid ikke i flerårsaftalen for politiet  

 2004-2006. Justitsministeren har oplyst, at ordningen vil fortsætte indtil  

 videre i de tre politikredse, som har deltaget i forsøgsordningen.
Evalueringen Af evalueringen af konfliktråd i februar 2003 fremgår  

 bl.a., at der er i alt er gennemført 150 mæglinger i konfliktråd (frem til  

 den  

 1. september 2002), heraf flest i den største politikreds, Glostrup.
Politiet  

 har forespurgt parterne i 1.432 sager, om de var interesserede i konfliktråd,  

 og har sendt 357 sager videre til mæglerne.
Cirka hver tiende forespørgsel  

 fra  

 politiet endte med en mægling.
Hovedkonklusionerne på evalueringen var, at udbyttet  

 generelt har været stort blandt deltagerne.
Såvel gerningsmænd som ofre, der  

 har deltaget i konfliktråd, udtrykker stort set kun tilfredshed med  

 deltagelsen.
Mere end 8 ud af 10 deltagere vurderer samlet set, at  

 konfliktrådet har været vellykket eller meget vellykket.
Kun ca. 5 pct.  

 udtrykker, at konfliktrådet har været direkte mislykket.
 Ofrenes udbytte har især været knyttet til følgende  

 forhold:
   

 	  

    

 Mulighed for at  

 udtrykke egen oplevelse af det, der er sket.
   

 	  

    

 Bearbejdning af angst  

 og vrede samt opnåelse af større tryghed i hverdagen.
   

 	  

    

 Mulighed for at  

 modtage en undskyldning og oplevelsen af at se gerningsmanden forstå offerets  

 situation.
  

 	  

    

 Større gensidig  

 forståelse mellem parterne og opklaring af misforståelser.
Dette hænger  

 sammen  

 med, at konfliktråd ofte afholdes mellem ofre og gerningsmænd, der kender  

 hinanden på forhånd og også fremover vil mødes.
Derfor kan genopretning være  

 et  

 vigtigt udbytte.
 Gerningsmændenes udbytte drejer sig særlig om:
   

 	  

    

 Mulighed for at give  

 en undskyldning og en forklaring samt vise, at man fortrød.
   

 	  

    

 Større gensidig  

 forståelse mellem parterne.
   

 	  

    

 Nogle tanker om  

 konsekvenserne af den kriminalitet, man har udøvet.
 Sagsbehandlere og politimestre har fremhævet tre felter,  

 hvor perspektiverne ved konfliktråd anses som lovende:
   

 	  

    

 Konfliktråd ses som  

 et godt tilbud til nogle ofre om at bearbejde den kriminalitet, de har været  

 udsat for.
   

 	  

    

 Der kan være et  

 kriminalitetsforebyggende sigte med konfliktråd, især over for unge  

 førstegangskriminelle.
   

 	  

    

 Konfliktråd kan  

 anvendes i sager, hvor politiet i nogle tilfælde ikke har andre redskaber.  

 Det  

 gælder f.eks. ved husspektakler og nabostridigheder.
Indstillingen fra styregruppen for forsøg med konfliktråd Af styregruppen for forsøg med konfliktråds indstilling af  

 3. april 2003 om permanentgørelse af konfliktråd fremgår, at der i  

 styregruppen er enighed om, at konfliktrådene har bevist deres værdi som et  

 supplement til straffesager.
 En enig styregruppe indstillede på baggrund af de hidtidige  

 erfaringer og den positive evaluering, at konfliktrådsordningen bliver gjort  

 permanent og landsdækkende snarest muligt, eventuelt med en etapevis  

 udbygning.
 Internationale anbefalinger m.v.
I EU-rammeafgørelsen af 15. marts 2001 om ofres  

 retsstilling i forbindelse med straffesager fremgår det af artikel 10  

 (mægling  

 i straffesager), at hver medlemsstat skal søge at fremme mægling i  

 straffesager  

 i forbindelse med lovovertrædelser, hvor den anser denne fremgangsmåde for  

 hensigtsmæssig.
Medlemsstaten skal endvidere sikre, at der tages højde for en  

 eventuel aftale, der måtte blive indgået mellem offeret og gerningsmanden i  

 forbindelse med en sådan mægling i straffesager.
 Europarådets Ministerkomité har i en rekommandation fra  

 1999 vedrørende mægling i straffesager fastsat en række principper og  

 anbefalet  

 regeringerne i medlemsstaterne at tage principperne i anvendelse under  

 udviklingen af mægling i straffesager.
 Norge er kommet væsentlig længere end Danmark med  

 anvendelsen af konfliktråd og har gennemført en egentlig lovgivning på  

 området  

 (konfliktrådsloven). I Norge anvendes mægling i straffesager som et  

 alternativt  

 til traditionel strafferetslig behandling af enkelte straffesager.  

 Anklagemyndigheden er pålagt at vurdere overførelse af egnede sager til  

 konfliktråd efter nærmere fastsatte kriterier: Skyldsspørgsmålet skal være  

 afklaret, sagen må ikke have en så alvorlig karakter, at den kan føre til  

 ubetinget fængsel, og parterne skal give deres samtykke til mægling.
Skriftlig fremsættelse Morten Bødskov  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at gøre konfliktrådsordningen permanent og  

 landsdækkende.
(Beslutningsforslag nr.
B 88).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
