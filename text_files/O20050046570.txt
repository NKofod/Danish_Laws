 Resumé  



  

 En journalist klagede over at Statsministeriet gav afslag på aktindsigt i  

 statens momsrefusion til dronningen og de øvrige medlemmer af kongehuset.  

 Statsministeriet begrundede afslaget med at der var tale om oplysninger om  

 enkeltpersoners private, herunder økonomiske, forhold.
Ombudsmanden mente at dronningens og de øvrige medlemmer af  

 kongehusets udgifter i et vist omfang måtte siges at vedrøre privatforbruget.  

 Der måtte dog efter ombudsmandens opfattelse nødvendigvis også være udgifter  

 som vedrørte tjenesten/repræsentative opgaver.
Ombudsmanden mente ikke at  

 oplysninger om momsen på disse udgifter kunne undtages efter  

 offentlighedsloven  

 der netop kun taler om private, herunder økonomiske, forhold.
 Ombudsmanden tvivlede endvidere på om aktindsigt ville kunne  

 afsløre noget om dronningens og de øvrige medlemmer af kongehusets  

 privatøkonomi.
 Ombudsmanden henstillede til Statsministeriet at genoptage  

 sagen.
 (J.nr. 2004-2108-201).
Aktindsigt i momsrefusioner til kongehuset Det fremgår af et  

 telefonnotat i Statsministeriet at journalist A der var ansat på dagblad x,  

 den 4. maj 2004  

 anmodede om  

 aktindsigt i momsrefusionen til Dronningen og Kongehuset vedrørende de  

 fire  

 sidste kvartaler.
I en afgørelse af  

 18. maj 2004  

 meddelte  

 Statsministeriet afslag på As aktindsigtsanmodning.
Ministeriet skrev  

 således:
 Til Deres orientering kan med  

 hensyn til momsrefusionsordningen oplyses følgende:
I henhold til lov om dronning  

 Margrethe den Andens civilliste, lov om årpenge til kronprins Frederik og lov  

 om årpenge til prins Joachim ydes der refusion af momsudgifter (udgifter til  

 ikke-fradragsberettiget købsmoms) for den i lovgivningen omhandlede  

 personkreds  

 efter de regler, der i øvrigt gælder for statens institutioner.
Refusionen  

 vedrører  

 de på finansloven opførte statsydelser og årpenge og kan maksimalt udgøre en  

 procentandel af statsydelsen og årpengene svarende til den til enhver tid  

 gældende momssats.
Efter udgangen af hvert  

 kvartal fremsender Hofmarskallatet en revisorpåtegnet refusionsanmodning til  

 Statsministeriet, hvorefter ministeriet foranlediger momsrefusionen anvist  

 til  

 Hofmarskallatet.
Statsministeriet fører endvidere kontrol med, at de anviste  

 momsrefusionsbeløb ikke overstiger det i loven fastsatte maksimum.
Af relevans for Deres  

 anmodning beror i Statsministeriet kvartalsvise refusionsanmodninger vedr.  

 Civillisten, Kronprins Frederik, Prins Joachim og Prinsesse Benedikte.
Denne  

 korrespondance er imidlertid efter Statsministeriets opfattelse undtaget fra  

 retten til aktindsigt i medfør af offentlighedslovens § 12, stk. 1, nr. 1 om  

 enkeltpersoners private, herunder økonomiske, forhold, hvorfor  

 Statsministeriet  

 må meddele Dem afslag på Deres aktindsigtsanmodning.
Det bemærkes for god ordens  

 skyld, at meroffentlighedsprincippet i offentlighedslovens § 4, stk. 1, 2.  

 pkt., er indgået i Statsministeriets overvejelser.
Ministeriet har imidlertid  

 ikke fundet, at der i medfør af det nævnte princip er grundlag for at meddele  

 Dem aktindsigt i videre omfang end sket.
Statsministeriet har herved lagt  

 vægt  

 på de samme hensyn, som ligger til grund for § 12, stk. 1, nr. 1, i  

 offentlighedsloven. Den 19. maj 2004  

 bad A Statsministeriet om at  

 genoptage sagen.
Statsministeriet fastholdt i  

 en afgørelse af  

 3. juni 2004  

 afslaget på aktindsigt.
Ministeriet skrev bl.a.:
 Ved telefonisk henvendelse  

 af  

 19. maj 2004  

 til Statsministeriet har De anmodet om genoptagelse af ministeriets afgørelse  

 af  

 18. maj 2004.  

 De har i den forbindelse anført, at De står uforstående overfor, hvilke  

 oplysninger ministeriet frygter kommer ud ved en udlevering af de pågældende  

 kvartalsvise refusionsanmodninger til Statsministeriet fra Hofmarskallatet.
 Efter offentlighedslovens §  

 12, stk. 1, nr. 1, omfatter retten til aktindsigt ikke oplysninger om  

 enkeltpersoners  

 private, herunder økonomiske, forhold.
Undtagelsen gælder uden  

 hensyntagen til om aktindsigt i oplysningerne rummer en konkret risiko for,  

 at  

 der forvoldes den person, oplysningerne angår, ulempe.
Bestemmelsen  

 forudsætter  

 således ikke en konkret interesseafvejning.
En oplysning kan tilbageholdes,  

 såfremt den er omfattet af lovens ordlyd, uden hensyntagen til interessen hos  

 den der søger om aktindsigt i oplysningerne.
Der henvises i den forbindelse  

 til  

 Forvaltningsret, 2. udgave, 2002, Jurist- og Økonomforbundets  

 Forlag, side  

 422ff.
 Ministeriet finder fortsat,  

 at der bør meddeles afslag på aktindsigt i den i ministeriet beroende  

 korrespondance  

 vedrørende momsrefusion til Dronningen og Kongehuset vedrørende de  

 sidste fire  

 kvartaler under henvisning til offentlighedslovens § 12, stk. 1, nr. 1,  

 idet  

 en udlevering af de pågældende oplysninger vil medføre en udlevering af  

 oplysninger om medlemmer af Kongehusets private, herunder økonomiske,  

 forhold.
 Det forhold, at De står  

 uforstående overfor, hvilke oplysninger ministeriet frygter kommer ud ved en  

 udlevering af de pågældende kvartalsvise refusionsanmodninger til  

 Statsministeriet fra Hofmarskallatet, kan således ikke føre til en ændret  

 vurdering.
Statsministeriet finder  

 således efter en fornyet gennemgang af sagen fortsat ikke grundlag for at  

 ændre  

 ministeriets afgørelse af  

 18.  

 maj 2004. Den 17. juni 2004  

 klagede A til mig over  

 Statsministeriets afslag på aktindsigt.
A skrev bl.a.:
 Som det fremgår af  

 afslagene, påpeger Statsministeriet, at momsrefusionen vil afsløre  

 oplysninger  

 om Kongehusets personlige, herunder økonomiske, forhold.
 Mod denne påstand vil jeg  

 anføre to argumenter:
 Kongehuset modtager  

 udelukkende støtte fra det offentlige, og det er pressens opgave at  

 kontrollere,  

 hvad offentlige midler bliver brugt til.
Desuden er det et faktum, at  

 Kongehusets momsrefusioner konkret sker ved, at en af Kongehuset udpeget  

 revisor sender en momsopgørelse til Statsministeriet.
Opgørelsen  

 indeholder  

 kun oplysninger om, hvad Kongehuset skal have tilbage i moms og det er altså  

 ikke  

 udspecificeret, hvilke beløb eller hvilke konkrete indkøb, Kongehuset har  

 foretaget for at få det pågældende beløb refunderet i moms.
I dette spørgsmål synes det  

 som om, der er en ringe kontrol med, hvad offentlige midler bruges til. Den 24. juni 2004  

 bad jeg Statsministeriet om  

 en udtalelse i anledning af As klage.
 I en udtalelse af  

 2. september 2004  

 skrev  

 Statsministeriet således:
 2. Grundlovens § 10, stk. 1,  

 1. pkt., foreskriver, at statens ydelse til kongen bestemmes for hans  

 regeringstid ved lov, mens det af grl. § 11 fremgår, at der for medlemmer af  

 det kongelige hus kan bestemmes årpenge ved lov.
 Der udbetales for tiden  

 statsydelse og årpenge i henhold til følgende love:
 Lov nr. 136 af  

 26. april 1972  

 om dronning  

 Margrethe den Andens civilliste, som ændret ved lov nr. 491 af  

 7. juni 2001  

 og lov nr. 322  

 af  

 5. maj 2004  Lov nr. 135 af  

 19. marts 1986  

 om årpenge  

 for kronprins Frederik, som ændret ved lov nr. 491 af  

 7. juni 2001  

 og lov nr. 322 af  

 5. maj 2004  Lov nr. 1119 af  

 20. december 1995  

 om  

 årpenge for Hans Kongelige Højhed Prins Joachim, som ændret ved lov nr. 491  

 af  

 7. juni 2001  Lov nr. 298 af  

 17. november 19  

 53 om  

 årpenge til medlemmer af det kongelige hus, som ændret ved lov nr. 213 af  

 31. maj 19  

 63 og lov nr. 491  

 af  

 7. juni 2001 Statsydelsen og årpengene  

 sidestilles med honorarer eller lønindkomster, og staten kræver ikke særligt  

 regnskab eller anden redegørelse for anvendelsen af disse ydelser.  

 Rigsrevisionen reviderer ikke Kongehuset, hvis regnskaber revideres af et  

 revisionsfirma antaget af Kongehuset.
Rigsrevisionen påser, som led i  

 revisionen af statsregnskabet, at de ydelser, der er opført under  

 Finanslovens  

 § 1 og § 2, kommer korrekt til udbetaling.
Der henvises i det hele til den  

 daværende statsministers besvarelse  

 den 19. februar 1998  

 af spørgsmål nr.
S 1360 fra medlem  

 af Folketinget Søren Søndergaard (EL), som vedlægges.
 Som det fremgår, er der  

 således ingen indsigt fra statens side i, hvorledes statsydelsen/årpengene  

 anvendes, herunder størrelsen og den nærmere anvendelse af den del, der går  

 til  

 faste udgifter (aflønning af personale, driftsudgifter m.v.). En anden  

 ordning  

  som det kendes fra andre lande  ville selvsagt kunne indføres,  

 f.eks. i form  

 af en ændring af den ovenomtalte lovgivning.
Det må imidlertid  

 konstateres, at de hidtidige ordninger vedrørende Kongehusets økonomiske og  

 regnskabsmæssige forhold blev opretholdt ved den seneste revision af  

 regelsættet i 2001, jfr.
L 491 af  

 7. juni 2001  

 om ændring af lov om dronning Margrethe den  

 Andens civilliste, lov om årpenge for kronprins Frederik, lov om årpenge for  

 prins Joachim og lov om årpenge til medlemmer af det kongelige hus samt om  

 ophævelse af lov om årpenge for dronning Ingrid og lov om udredelse af  

 pensioner  

 ved tronskifte.
Der blev i forbindelse med folketingsbehandlingen stillet en  

 række spørgsmål til statsministeren bl.a. om de økonomiske og  

 regnskabsmæssige  

 forhold, hvilket viser, at Folketinget var fuldt opmærksom på retsstillingen.  

 Der henvises til betænkning afgivet  

 den 17. maj 2001  

 af Folketingets Politisk-Økonomiske  

 Udvalg over lovforslag nr.
L 223, som vedlægges.
3. Særligt om  

 momsrefusionsordningen bemærkes, at der med ændringsloven i 2001 skete en  

 udtrykkelig  

 lovfæstelse (i lov om dronning Margrethe den Andens civilliste, lov om  

 årpenge  

 for kronprins Frederik og lov om årpenge for prins Joachim) af den hidtil  

 gældende ordning, hvorefter Dronningen og visse medlemmer af det kongelige  

 hus  

 er omfattet af den statslige ordning med refusion af ikke-fradragsberettiget  

 købsmoms.
Den tidligere ordning blev i 1996 etableret ved et aktstykke, jf.  

 Akt  

 85 af  

 4. december 1996.  

 Denne ordning afløste den hidtidige ordning fra slutningen af 1960erne,  

 hvorefter der blev ydet momsrefusion fra Told og Skat.
Momsrefusionsordningen  

 indebærer, at der sker refusion af alle udgifter til dansk købsmoms, og at  

 refusionen  på samme måde, som det er tilfældet for statsinstitutioner  

  sker  

 fra den momsreserve, der er fastsat på finanslovens § 35. Refusionen er i  

 medfør af lovgivningen begrænset til en procentandel af  

 statsydelsen/årpengene  

 svarende til den til enhver tid gældende momssats.
Refusionsordningen  

 administreres i Statsministeriet, som på grundlag af revisorpåtegnede  

 refusionsanmodninger fra Hofmarskallatet anviser refusionsbeløbene  

 kvartalsvis.  

 Der henvises til vedlagte notat af oktober 2003, som udgør Statsministeriets  

 administrationsgrundlag for ordningen, bilagt Finansministeriets notat af  

 15. september 2003  

 om  

 momsrefusionsordningen for Kongehuset.
 Refusionsanmodningerne fra  

 Hofmarskallatet indeholder oplysning om den samlede købsmoms for det  

 pågældende  

 kvartal samt angivelse af, på hvilken konto beløbet skal indsættes.  

 Anmodningerne  

 er bilagt revisorerklæringer om momstilgodehavendet.
4. Efter offentlighedslovens  

 § 12, stk. 1, nr. 1, omfatter retten til aktindsigt ikke oplysninger om  

 enkeltpersoners private, herunder økonomiske, forhold.
Bestemmelsen i § 12,  

 stk. 1, nr. 1, gælder uden hensyntagen til, om aktindsigt i oplysningerne  

 rummer en konkret risiko for, at der forvoldes den person, oplysningerne  

 angår,  

 ulempe.
Bestemmelsen forudsætter således ikke en konkret interesseafvejning.  

 Det afgørende er derimod, om oplysningen efter sin karakter må anses at  

 vedrøre  

 enkeltpersoners private forhold.
Der henvises i den forbindelse til  

 Forvaltningsret, 2. udgave, 2002, Jurist- og Økonomforbundets  

 Forlag, side  

 422ff.
 Som nævnt indeholder  

 momsrefusionsanmodningerne oplysninger om det samlede momstilgodehavende,  

 hvoraf kan udledes størrelsen af det samlede, købsmomsbelagte forbrug.  

 Derimod  

 indeholder anmodningerne ikke oplysninger om hverken størrelsen af de enkelte  

 poster eller karakteren af de afholdte, momsbelagte udgifter.
 Efter Statsministeriets  

 opfattelse har oplysninger om en persons samlede, købsmomsbelagte forbrug  

 generelt karakter af oplysninger om den pågældende persons privatøkonomi.  

 Særligt i forhold til Kongehusets medlemmer kan der herudover henvises til,  

 at  

 den eksisterende ordning, hvorefter den nærmere anvendelse af  

 statsydelsen/årpengene er staten uvedkommende og således ikke er undergivet  

 nogen form for regnskabspligt, viser, at Kongehusets anvendelse af disse  

 midler  

 ikke anses for at være et offentligt anliggende.
 På den baggrund finder  

 Statsministeriet fortsat, at der bør meddeles afslag på aktindsigt i den i  

 ministeriet beroende korrespondance under henvisning til offentlighedslovens  

 §  

 12, stk. 1, nr. 1, idet en udlevering af de pågældende oplysninger vil  

 medføre  

 en udlevering af oplysninger om medlemmer af Kongehusets private, herunder  

 økonomiske, forhold.
 Jeg sendte  

 den 9. september 2004  

 udtalelsen til A.
I et brev af  

 10. september 2004  

 skrev A således:
 Vigtigst for mig er at  

 fastholde, at de kongelige ikke er privatpersoner.
Det er offentlige personer,  

 der udelukkende varetager et embede på staten Danmarks vegne, og som i den  

 forbindelse betales for at udfylde et embede i nationens tjeneste.
Det  

 medfører, at de kongelige er undtaget for straf, slipper for at svare skat og  

 altså også for at betale moms.
 Den slags privilegier bør  

 føre til bare et minimum af offentlighed i de kongeliges økonomiske forhold.
Men Statsministeriet gør det  

 altså til et spørgsmål om privathed, at jeg anmoder om en kvartalsopgørelse,  

 der viser et samlet tal for kongehusets indkøb.
Dette lyder ikke særlig  

 privat.  

 Jeg beder jo ikke om en liste over indkøb til fødevarer eller hygiejne.
Dernæst skal man huske, at  

 pressens rolle er at kontrollere statsapparatet.
Kongehusets samlede  

 bevillinger er gået støt op de senere år, hvilket gør behovet for  

 kontrol og  

 indsigt mere åbenlyst.
Og i denne sag er det et  

 åbent spørgsmål om, offentligheden overhovedet ved, at der er så ringe  

 kontrol  

 med denne del af kongehusets økonomi  en revisor, som sender en  

 opgørelse til  

 Statsministeriet, der blot betaler pengene.
Jeg tror det ikke.
Emnet burde i hvert fald være  

 genstand for en offentlig debat! Debatten ville i givet fald  

 bare svare til den debat, man har haft i andre lande, og som har ført til, at  

 systemet, som Statsministeriet også anfører, er anderledes andre  

 steder. Ombudsmandens udtalelse 1. Der er efter min opfattelse ikke tvivl om at kongens (dronningens)  

 dispositioner i nogle henseender sker som led i statsstyret, mens andre  

 dispositioner må karakteriseres som private.
Jeg henviser herved bl.a. til  

 betænkning nr. 857/1978 om offentlighedslovens revision som ligger til grund  

 for den gældende offentlighedslov, og som på s. 236 bl.a. omtaler kongens  

 privatretlige dispositioner.
 Dette må ligeledes gælde for de øvrige medlemmer af kongehuset.
 Jeg er således ikke enig i dagblad (X)s opfattelse af at dronningen og  

 de øvrige medlemmer af det kongelige hus udelukkende er offentlige personer.
 I en sag trykt i Folketingets Ombudsmands beretning for 1997, s. 293* ff, gav  

 det mig ikke anledning til bemærkninger at Statsministeriet mente at  

 dronningen i forbindelse med  

 nytårstalen og taler ved statsbesøg ikke handler som privatperson, men som  

 led  

 i statsstyret, og at det derfor var ministeriets opfattelse at sådanne taler  

 var omfattet af grundlovens § 13 og dermed af ministrenes ansvar.
 De opgaver som dronningen og  

 de øvrige medlemmer af det kongelige hus udfører som led i statsstyret, har  

 jeg  

 i det følgende betegnet som tjenstlige.
 2. Momsrefusionsordningen for  

 kongehuset blev, som det fremgår, udtrykkeligt lovfæstet i 2001, jf. lov nr.  

 491 af  

 7. juni 2001  

 (2001-loven). Bestemmelsen om momsrefusion findes herefter i lov om dronning  

 Margrethe den Andens civilliste (civillisteloven), lov om årpenge for  

 kronprins  

 Frederik og lov om årpenge for Hans Kongelige Højhed Prins Joachim.  

 Bestemmelsen lyder således:
Der ydes refusion af  

 udgifter til ikke-fradragsberettiget købsmoms efter de regler, der i øvrigt  

 gælder for statens institutioner.
Refusionen er årligt begrænset til en  

 procentandel af statsydelsen svarende til den til enhver tid gældende  

 momssats. Det fremgår af  

 Finansministeriets notat af  

 15.  

 september 2003  

 om momsrefusionsordningen vedrørende kongehuset at  

 bestemmelsen giver hjemmel til refusion fra momsreserven på finansloven af  

 alle  

 kongehusets udgifter til dansk købsmoms.
I notatet er således anført bl.a.  

 følgende:
 Bestemmelsen [om momsrefusion]  

 fastsætter, at kongehuset får refunderet alle udgifter til dansk købsmoms, og  

 at refusionen  på samme måde som det er tilfældet for  

 statsinstitutioner   

 sker fra den momsreserve, der er afsat på finanslovens § 35.
 Begrebet  

 ikke-fradragsberettiget købsmoms anvendes i lovene i samme betydning, som det  

 anvendes  

 i punkt 2.4.7. i Budgetvejledning 2001. Denne bestemmelse kunne være  

 formuleret  

 klarere.
Ikke-fradragsberettiget  

 købsmoms omfatter i budgetvejledningens forstand alle udgifter til dansk  

 moms,  

 som ikke behandles i momslovens system.
For institutioner, der ikke er  

 momsregistrerede, omfatter begrebet ikke-fradragsberettiget købsmoms således  

 alle udgifter til købsmoms.
 I budgetvejledningens punkt  

 2.4.7. fastsættes, at bevillinger til drifts- og anlægsudgifter gives uden  

 medtagelse af udgifter til ikke-fradragsberettiget købsmoms.
 Det fastsættes endvidere, at  

 udgifter til ikke-fradragsberettiget købsmoms refunderes (af momsreserven på  

 §  

 35). Dette gælder dog ikke for varer og ydelser, som er fritaget for moms  

 efter  

 momslovens § 13 eller lovgivningen i øvrigt, og heller ikke for momsudgifter  

 vedrørende de formål, som er nævnt i momslovens § 42. Dog refunderes 25 pct.  

 af  

 momsudgifterne vedrørende hotel- og restaurationsydelser (herunder  

 repræsentation).
 Det fremgår ikke af ordlyden  

 af lovbestemmelserne om momsrefusionsordningen vedrørende kongehuset, at der  

 skulle gælde en tilsvarende begrænsning i adgangen til at få refunderet  

 udgifter til ikke-fradragsberettiget købsmoms.
Med 2001-loven skete der  

 således en videreførelse af den ordning, der fulgte af 1996-aktstykket, der  

 igen var en videreførelse af 1969-ordningen, hvorunder refusion af alle  

 udgifter til dansk købsmoms blev givet af Skatteministeriet.
Ved  

 1996-aktstykket blev ordningen ændret således, at refusionen blev ydet af  

 momsreserven, men der blev ikke gennemført nogen ændring i refusionsadgangen  

   

 bortset fra, at den blev indskrænket til at omfatte momsudgifter vedrørende  

 statsydelsen/årpengene.
 Der er ikke i 1996-aktstykket  

 eller forarbejderne til 2001-loven grundlag for en antagelse om, at der har  

 været tilsigtet andre ændringer af refusionsadgangen.
 Hertil kommer, at sådanne  

 begrænsninger i adgangen til momsrefusion næppe ville have kunnet været  

 gennemført ved aktstykke, men ville have forudsat egentlig lovgivning, idet  

 der  

 ville være tale om en fravigelse af momsloven/civillisteloven/årpengelovene.
De gældende lovbestemmelser  

 må derfor læses således, at de giver hjemmel til refusion fra momsreserven på  

 finansloven af alle kongehusets udgifter til dansk købsmoms. 3. Kongehusets regnskaber er  

 ikke offentligt tilgængelige.
Statsministeriet har i sin udtalelse af  

 2. september 2004  

 bl.a.  

 henvist til den daværende statsministers besvarelse af  

 19. februar 1998  

 af spørgsmål nr.
S  

 1360. Besvarelsen indgik i behandlingen af lov-forslaget til 2001-loven (L  

 223  

 bilag 1). Spørgsmål og svar lød således:
Hvad kan ministeren oplyse  

 om gældende revisionsregler for hoffet, herunder samfundets kontrolmulighed  

 med  

 de årlige finanslovsbevillinger i apanage, og regler for erhvervslivets gaver  

 til Kongehuset, samt i hvilket omfang Rigsrevisionen har adgang til hoffets  

 bogholderi og regnskab? Svar (19/2 98) Statsministeren:
 Rigsrevisionen har vedrørende  

 revisionen af § 1 og § 2 i statsregnskabet, Kongehuset, oplyst følgende:
I fortsættelse af den  

 særlige stilling, der i grundloven er tillagt Kongen, jf. grundlovens § 13,  

 reviderer  

 Rigsrevisionen ikke kongehuset.
Dette må antages at følge en  

 forfatningsretlig  

 sædvane.
Ydelser til Dronningen og Det  

 Kongelige Hus sidestilles i øvrigt med honorarer eller lønindkomster, som der  

 i  

 alle tilfælde ikke kræves særligt regnskab for eller redegørelse for  

 anvendelsen af.
Kongehusets regnskaber revideres af et revisionsfirma antaget  

 af Kongehuset.
Rigsrevisionen påser, som led i revisionen af statsregnskabet,  

 at de ydelser, der er opført under § 1 og § 2, kommer korrekt til  

 udbetaling.  

 Jeg kan i det hele henholde mig til denne udtalelse. 4. Statsministeriets afslag  

 på aktindsigt er begrundet i offentlighedslovens § 12, stk. 1, nr. 1.  

 Bestemmelsen  

 lyder således:
§ 12. Retten til aktindsigt  

 omfatter ikke oplysninger om 1) enkeltpersoners private,  

 herunder økonomiske, forhold, Kongehuset kan efter min  

 opfattelse betragtes som en juridisk person.
Jeg har derfor overvejet om  

 bestemmelsen i § 12, stk. 1, nr. 1, allerede af den grund ikke kan anvendes.  

 Momsrefusionsanmodningerne er imidlertid opdelt på de enkelte medlemmer af  

 kongehuset.
Da der således ikke er tale om en samlet momsrefusionsanmodning  

 for  

 kongehuset som institution, har jeg ikke fundet tilstrækkeligt grundlag for  

 at  

 forfølge dette spørgsmål nærmere.
Bestemmelsen i  

 offentlighedslovens § 12, stk. 1, nr. 1, svarer i det væsentlige til § 2,  

 stk.  

 1, nr. 1, i offentlighedsloven af 1970 der vedrørte oplysninger om  

 enkeltpersoners personlige og økonomiske forhold.
Det er  

 almindeligt antaget  

 at ikke enhver oplysning om enkeltpersoners forhold kunne undtages fra  

 aktindsigt med hjemmel i denne bestemmelse.
Bestemmelsen i offentlighedsloven  

 af 1970 kunne således kun antages at omfatte oplysninger som efter en generel  

 vurdering måtte siges at vedrøre privatlivets fred, dvs. private,  

 herunder  

 økonomiske, forhold som med rimelig grund kunne forlanges unddraget  

 offentligheden, jf.
Eilschou Holm, UfR 1975B.350 (354), og John Vogter,  

 Offentlighedsloven med kommentarer, 3. udgave (1998), s. 217.
I en sag trykt i Folketingets  

 Ombudsmands beretning for 1976, s. 130* ff, udtalte ombudsmanden at  

 bestemmelsen i § 2, stk. 1, nr. 1, i offentlighedsloven af 1970 måtte  

 undergives en forholdsvis snæver fortolkning.
Ombudsmanden henviste bl.a. til  

 den omstændighed at undtagelsesbestemmelsen var absolut og altså principielt  

 ikke kunne modificeres på grundlag af en afvejning af de hensyn der i det  

 enkelte tilfælde talte henholdsvis for og imod aktindsigt.
Bestemmelsens nuværende  

 formulering bygger på ovennævnte betænkning nr. 857/1978 om  

 offentlighedslovens  

 revision.
Om den foreslåede bestemmelse (lovudkastets § 11, stk. 1, nr. 1)  

 anføres bl.a. på s. 47:
 Bestemmelserne i stk. 1  

 svarer i det væsentlige til den gældende lovs § 2, stk. 1.
Efter bestemmelsen i nr. 1  

 undtages oplysninger om enkeltpersoners private, herunder økonomiske forhold.  

 Udtrykket private er foretrukket fremfor udtrykket  

 personlige, der anvendes  

 i den tilsvarende bestemmelse i den gældende lov.
Med denne ændring har man  

 ønsket at markere, at udgangspunktet for afgrænsningen af, hvilke oplysninger  

 der kan anses for omfattet af undtagelsesbestemmelsen, navnlig må søges i en  

 vurdering af, hvorvidt oplysningerne kan betegnes som sensitive,  

 dvs. er af  

 en sådan karakter, at de efter den almindelige opfattelse i samfundet bør  

 kunne  

 forlanges unddraget offentlighedens kendskab.
Der tilsigtes hermed en vis  

 indskrænkning af bestemmelsens anvendelsesområde.
Undtagelsesadgangen er  

 principielt knyttet til en generel vurdering af oplysningernes karakter.
Det  

 er  

 lige så lidt som efter den gældende lov en forudsætning for bestemmelsens  

 anvendelse, at hemmeligholdelse efter en konkret vurdering må anses for  

 påkrævet.
 Af vejledningen til  

 offentlighedsloven (vejledning nr. 11687 af  

 3. november 1986  

 ) fremgår at bestemmelsen i §  

 12, stk. 1, nr. 1, bør undergives en relativt snæver fortolkning (pkt. 42).  

 Det  

 siges videre at oplysninger af særlig følsom karakter som f.eks. oplysninger  

 af  

 den karakter der er nævnt i forvaltningslovens § 28, stk. 1, dog utvivlsomt  

 vil  

 være omfattet af undtagelsesadgangen.
Også mindre følsomme  

 oplysninger end dem der er omfattet af forvaltningslovens § 28, stk. 1, kan  

 undtages.
I praksis vil dette ofte dreje sig om oplysninger vedrørende den  

 pågældendes private økonomi, jf.
Jon Andersen mfl. i Forvaltningsret, 2.  

 udgave  

 (2002), s. 423.
Det må dog være en  

 forudsætning at de pågældende oplysninger om økonomiske forhold angår eller i  

 øvrigt afslører noget om vedkommendes privatøkonomi som sådan, jf.
John  

 Vogter,  

 Offentlighedsloven med kommentarer, 3. udgave (1998), s. 221, og Steen  

 Rønsholdt, Forvaltningsret (2001), s.  

 315  

 f.
 5. Dronningens og kongehusets  

 øvrige medlemmers købsmomsbelagte udgifter må i et vist omfang kunne  

 henregnes  

 til de pågældendes privatforbrug.
 Der må dog nødvendigvis også  

 være udgifter som, uanset at de ikke afholdes på ministeransvar, må siges at  

 vedrøre tjenesten/repræsentative opgaver.
I Det Politisk-Økonomiske  

 Udvalgs betænkning af  

 17.  

 maj 2001  

 over lovforslaget til 2001-loven (BTL 223) henvises der da  

 også i bemærkningerne til et ændringsforslag om forhøjelse af grundbeløbet  

 for  

 statens ydelser til civillisten med henblik på en årlig ydelse til prinsesse  

 Benedikte til det store repræsentative arbejde som prinsessen udfører.  

 Varetagelsen af de repræsentative opgaver er således forbundet med  

 omkostninger  

 for prinsesse Benedikte bl.a. i form af transportudgifter, lønudgifter  

 til  

 sekretærbistand samt andre udgifter forbundet med ophold i Danmark.
Det  

 anføres videre at prinsesse Benedikte som følge af ændringsforslaget vil  

 blive  

 omfattet af den i lovforslaget foreslåede momsrefusionsordning, og at  

 prinsessen således [vil] få adgang til refusion af udgifter til  

 ikke-fradragsberettiget købsmoms af de ovenfor omtalte udgifter.
 Det kan da også nævnes at  

 momsrefusionsordningen for kongehuset netop følger de regler der i øvrigt  

 gælder for statens institutioner, og at refusionen  på samme måde som  

 det er  

 tilfældet for statsinstitutioner  sker fra den momsreserve der er afsat  

 på  

 finanslovens § 35.
 Efter en naturlig sproglig  

 forståelse af bestemmelsen i offentlighedslovens § 12, stk. 1, nr. 1, kan de  

 i  

 refusionsanmodningerne indeholdte oplysninger om den andel af købsmomsen der  

 relaterer sig til tjenesten, efter min opfattelse ikke undtages i henhold til  

 denne bestemmelse der netop taler om private, herunder økonomiske, forhold.
 Det forhold at det ikke er  

 muligt at se ud af refusionsanmodningerne hvor stor en andel af købsmomsen  

 der  

 relaterer sig til privatforbruget, henholdsvis tjenesten, kan efter min  

 opfattelse ikke ændre herved.
 6. Da refusionsanmodningernes  

 angivelse af den samlede købsmoms vedrører såvel privatforbruget som  

 tjenesten,  

 stiller jeg mig endvidere tvivlende over for om der er tale om  

 sensitive oplysninger,  

 dvs. oplysninger der er af en sådan karakter at de efter den almindelige  

 opfattelse i samfundet bør kunne forlanges unddraget offentlighedens  

 kendskab,  

 jf. ovennævnte betænkning nr. 857/1978 om offentlighedslovens revision.  

 Aktindsigt i købsmomsen ses jo således ikke at kunne afsløre noget om  

 dronningens og de øvrige medlemmer af kongehusets privatøkonomi som sådan,  

 jf.  

 ovenfor, pkt. 4, med henvisning til John Vogter, Offentlighedsloven med  

 kommentarer, 3. udgave (1998), s. 221, og Steen Rønsholdt, Forvaltningsret  

 (2001), s.  

 315 f.
Til sammenligning kan nævnes  

 den praksis der gælder om aktindsigt i rejseregnskaber vedrørende  

 tjenesterejser i den offentlige forvaltning.
Det er således f.eks. antaget at  

 for offentligt ansatte der rejser efter regning, kan offentligheden få  

 aktindsigt i størrelsen af det samlede beløb der er udbetalt den pågældende  

 til  

 refusion af udgifter til fortæring mv.
Den del af regnskabsmaterialet der  

 indeholder  

 den nærmere dokumentation for hvorledes dette beløb fremkommer, må derimod  

 normalt kunne undtages fra aktindsigt efter offentlighedslovens § 12, stk. 1,  

 nr. 1. Se bl.a.
John Vogter, Offentlighedsloven med kommentarer, 3. udgave  

 (1998), s. 222.
 7. På baggrund af ovennævnte  

 har jeg i dag henstillet til Statsministeriet at genoptage sagen.
 Jeg beder Dem afvente  

 Statsministeriets svar før De tager stilling til om der er grundlag for at  

 klage  

 til mig.
Jeg foretager mig herefter  

 ikke mere i sagen. Efterfølgende oplyste  

 Statsministeriet over for mig at ministeriet havde genoptaget sagen og givet  

 dagbladet aktindsigt i de ønskede oplysninger.
Jeg foretog mig herefter ikke  

 mere i sagen.
 NOTER: (*) FOB 1976, s. 130,  

 og FOB  

 1997, s. 293.
