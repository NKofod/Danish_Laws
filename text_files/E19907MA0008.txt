 Der har været rejst spørgsmål om, hvorvidt udlejning af ferieboliger i et  

 feriecenter omfattes af momspligten efter momslovens § 2, stk. 3, litra h, 2.  

 punktum.
Feriecentret består af 207 ferieboliger, der er opført som toplans huse i  

 tæt, lav bebyggelse og sammenbygget som rækkehuse på et areal på ca 54.000 m2  

 på 2 matrikelnumre.
I hver bolig er der indrettet 2, 3 eller 4  

 ferielejligheder.
Til komplekset er der følgende faciliteter:
Restaurationsbygning med konferencerum, overbygget gårdhave, 2 indendørs  

 og 2 udendørs swimmingpools med tilhørende omklædningsfaciliteter samt sauna,  

 billard, bordtennis, TV og familierum.
Solarie og helsecenter og 2  

 tennisbaner.
Sælgeren tilbyder indtil udgangen af 1990 en udlejningsaftale med en  

 garanteret lejeindtægt til ejerne på 42.000 kr årligt mod, at ejerne afgiver  

 udlejningsretten til sælgeren i en nærmere fastsat periode på 23 uger om  

 året.
Det er frivilligt, om den enkelte ejer deltager i denne aftale.
Der er  

 en aftale med et udlejningsbureau om, at bureauet forestår udlejningen af de  

 enkelte lejligheder, ligesom bureauet forestår betalingen af lejen til de  

 forskellige ejere.
 Selskabet gjorde gældende, at ejerlejligheder, der anvendes som  

 sommerboliger, skal følge reglerne for sommerhuse, således at udlejningen er  

 undtaget fra momspligten som udlejning af fast ejendom.
 Nævnet traf afgørelse om, at udlejning af ferieboliger i feriecentret ikke  

 kan sidestilles med udlejning af sommerhuse, men omfattes af momspligten  

 efter momslovens § 2, stk. 3, litra h, 2. punktum.
 Nævnet lagde vægt på, at der er tale om hotellignende udlejning af  

 ferieboliger med en række tilknyttede faciliteter.
 Nævnet lagde videre vægt på, at de 207 huse er opført på 2 matrikelnumre,  

 og at husene/ferielejlighederne således ikke kan betragtes som selvstændig  

 matrikulerede ejendomme.
 Se også Mn.594.
