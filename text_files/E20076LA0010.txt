J.1 Generelle bemærkninger Forudsætningen for straf efter lønsumsafgiftsloven er, at straffelovens  

 almindelige betingelser er opfyldt.
Det gælder særligt  

 strafbarhedsbetingelserne.
 Straffebestemmelserne i lønsumsafgiftsloven er tæt forbundet med de  

 øvrige straffebestemmelser i både skattelovgivningen, momsloven og andre  

 afgiftslove, og hovedområdet er således, dels den forsætlige eller groft  

 uagtsomme afgivelse af urigtige eller vildledende oplysninger til brug for  

 afgiftskontrollen, og dels den forsætlige eller groft uagtsomme fortielse  

 af oplysninger for afgiftskontrollen.
 Det er kun den forsætlige eller groft uagtsomme handlemåde der er  

 strafbar.
I denne vejledning omtales de materielle straffebestemmelser i  

 lønsumsafgiftsloven, mens de straffeprocessuelle forhold, der omhandler  

 behandlingen af straffesager, de almindelige betingelser for straf,  

 forældelse og sanktioner er flyttet til Processuelle regler på SKATs  

 område,  

 afsnit R.
Straffeproces .
J.2 Straffeområdet - § 18 Lønsumsafgiftslovens § 18 er formuleret som en generel  

 straffebestemmelse og anvendes i tilfælde, hvor der inden for lovens  

 område forsætligt eller groft uagtsomt er afgivet urigtige eller  

 vildledende oplysninger eller er fortiet oplysninger.
Under bestemmelsen  

 falder blandt andet unddragelse af lønsumsafgift som følge af urigtige  

 angivelser, jf. § 18, stk. 1, nr. 1.
 Der er bødestraf for at overtræde følgende forpligtigelser, der er  

 omfattet af § 18, stk. 1, nr. 2:
 § 2, stk. 1 Registreringspligt af afgiftspligtige virksomheder, hvis  

 afgiftsgrundlag overstiger 80.000 kr.
 § 3, stk. 2 Anmeldelsespligt senest 8 dage før virksomheden påbegyndes,  

 samt pligt til at anmelde ændringer i registreringsforholdende senest 8  

 dage efter, at ændringen er sket.
 § 3, stk. 3 Pligt til at lade udenlandske virksomheder registrere ved  

 en person, der er bosiddende her i landet, eller ved en virksomhed, der  

 har fast forretningssted her i landet.
 § 6 a, stk. 2 Pligt for virksomheder, der opgør afgiftsgrundlaget efter  

 § 4, stk. 1, til efter udløbet af hver afgiftsperiode at angive  

 virksomhedens lønsum og afgiftens størrelse - er siden den 1. januar 2001  

 nærmere udmøntet i opkrævningslovens § 2, stk. 1 og 2.
§ 6 b, stk. 2 Pligt til for personligt ejede virksomheder at angive  

 afgiftsgrundlaget og afgiftens størrelse til told- og  

 skatteforvaltningen senest den 15. august, der følger mindst 5  

 måneder efter indkomstårets udløb.
Angivelsen skal være underskrevet af  

 den ansvarlige ledelse.
§ 6 b, stk. 3 Pligt til for andre virksomheder end personligt ejede at  

 angive afgiftsgrundlaget og afgiftens størrelse til told- og  

 skatteforvaltningen senest den 15. i den ottende måned efter udløbet af  

 den måned, hvori indkomståret udløber.
Angivelsen skal være underskrevet  

 af den ansvarlige ledelse.
§ 10, stk. 2 Pligt til for arvingerne eller bobestyreren i et dødsbo at  

 foretage angivelse efter § 6, stk. 2, eller § 6 a, stk. 2 for perioden fra  

 afgiftsperiodens begyndelse og indtil dødsdagen.
Denne angivelse skal  

 foretages senest 30 dage efter bekendtgørelse af proklama efter § 81 i lov  

 om skifte af dødsboer.
 § 14, stk. 2 Pligt til for virksomheden at være told- og  

 skatteforvaltnigen behjælpelige ved eftersyn af virksomhedens lokaler.
 § 14, stk. 3 Pligt til efter anmodning fra told- og skatteforvaltningen  

 at indsende eller udlevere materiale.
§ 15, stk. 3, 2. pkt.
Pligt til efter anmodning at give told- og  

 skatteforvaltningen oplysninger, der er af betydning for kontrollen med  

 opkrævede afgiftsbeløb, og som er indhentet i forbindelse med den  

 skattemæssige kontrol.
 § 21, stk. 2 Pligt til i forbindelse med lønsumsafgiftslovens  

 ikrafttræden den 1. juli 1990 at anmelde virksomheden til registrering  

 senest den 1. juni 1990.
 I forskrifter, der er udstedt i medfør af lønsumsafgiftsloven, kan der  

 fastsættes bødestraf for den, der med forsæt eller ved grov uagtsomhed  

 overtræder bestemmelserne i forskrifterne, medmindre højere straf er  

 forskyldt efter lovens § 18, stk. 3.
I § 10 i bekendtgørelsen har ministeren fastsat reglerne om bøde for  

 den, der forsætligt eller groft uagtsomt overtræder en række af  

 bestemmelserne i bekendtgørelsen.
Det drejer sig om følgende forhold:
 § 2, stk. 3 Undlader at anmelde over for told- og skatteforvaltningen,  

 at der er sket ændringer, som indebærer, at virksomhedens afregningsform  

 ændres.
§ 3, stk. 1, 2. pkt.
Undlader at medregne løn til ansatte, som er  

 beskæftiget i filialer m.v. i udlandet, for hvilke virksomheden betaler  

 ATP-bidrag.
 § 7 Undlader at føre regnskabet som angivet i § 7.
 § 8, stk. 1 Undlader at føre regnskabet, inden angivelsen  

 indsendes.
 § 9, stk. 1 Undlader at opbevare regnskabsmaterialet i 5 år efter  

 udløbet af et regnskabsår.
 Desuden straffes med bøde den, der undlader at efterkomme et pålæg om  

 at føre sektorregnskab efter § 4, stk. 4, 2. pkt., eller et pålæg om, at  

 ajourføre virksomhedens bogføring for opgørelsesperioder, for hvilke  

 fristen for indsendelse af angivelsen er overskredet, jf. § 8, stk. 2.
 Bestemmelserne i lønsumsafgiftslovens § 18, stk. 4,  

 (bødeansvar for juridiske personer) finder tilsvarende  

 anvendelse.
Den, der overtræder ovennævnte bestemmelser med forsæt til at unddrage  

 statskassen afgift straffes med bøde eller fængsel indtil  1½ år.
Ved  

 særlig grove overtrædelser, hvor unddragelsen er over 500.000 kr, kan  

 straffes jf. straffelovens § 289 stige til 8 år.
 Bestemmelsen om bødeansvar for juridiske personer (selskaber mv.) blev  

 ændret på grund af en ændring i straffeloven (lovbekendtgørelse nr. 648 af  

 8. december 1997 med senere ændringer), som medførte, at der heri  

 blev indsat almindelige regler for juridiske personers strafansvar.
 Begrundelsen for bødeansvar for juridiske personer kan primært findes i  

 behovet for at lægge bøde dér, hvor den ulovlige fortjeneste er opstået.
For at en juridisk person kan pålægges strafansvar kræves, at der inden  

 for den juridiske persons virksomhed er begået en overtrædelse, der kan  

 tilregnes en eller flere til den juridiske person knyttede personer, eller  

 den juridiske person som sådan.
Der er således ikke tale om et objektivt  

 ansvar, idet der skal kunne bevises forhold begået i den juridiske person,  

 som kan karakteriseres som enten forsætlige eller groft uagtsomme.
Det er  

 dog ikke et krav, at den person, der rent faktisk har begået forholdet,  

 altid skal identificeres.
 Bestemmelsen om bødeansvar for juridiske personer udelukker ikke, at  

 der samtidig gøres et personligt ansvar gældende mod den ansvarlige  

 fysiske person, særligt hvis denne indtager en overordnet stilling.
 Juridiske personer kan alene ifalde bødestraf og forvandlingsstraf kan  

 ikke anvendes.
