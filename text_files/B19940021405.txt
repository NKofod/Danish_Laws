 § 1.  Trafikministeriet har i henhold til § 68, stk.  

 1, og § 118, stk. 5, i færdselsloven, jf. lovbekendtgørelse nr. 735 af 24.  

 august 1992, som senest ændret ved lov nr. 98 af 9. februar 1994, og i  

 overensstemmelse med § 44 i Justitsministeriets bekendtgørelse nr. 154 af 20.  

 april 1977 om køretøjers indretning og udstyr m.v. udstedt en ny  

 bekendtgørelse om detailforskrifter for køretøjers indretning og udstyr  

 (Detailforskrifter for Køretøjer 1994).
 § 2.  Detailforskrifterne træder i kraft den 1. april  

 1994. Pkt. 7.06.020 (6) træder dog først i kraft den 1. januar 1996. Pkt.  

 7.06.020 (4)b) træder dog først i kraft den 1. januar 1997.
§ 3.  Detailforskrifterne gælder for køretøjer, der  

 registreres, godkendes eller tages i brug første gang på  

 ikrafttrædelsesdatoen eller senere.
Bestemmelsen i pkt. 5.01.020(8) gælder  

 desuden for bil, der er registreret tidligere, såfremt bilen godkendes i ny  

 vogntogskombination på ikrafttrædelsesdatoen eller senere.
 Bestemmelserne i pkt. 7.01.002, 7.01.023 og 7.01.026 gælder desuden for  

 biler, der er registreret første gang mellem den 1. januar 1988 og den 1.  

 januar 1994 med ikrafttræden den 1. januar 1995 for biler i international  

 trafik og den 1. januar 1996 for øvrige biler.
 Bestemmelserne i pkt. 7.06.020 (4) gælder desuden for biler, der er  

 registreret inden ikrafttrædelsesdatoen.
 Bestemmelsen i pkt. 7.06.020 (6) gælder desuden for biler, der er  

 registreret første gang den 1. januar 1980 eller senere.
 § 4.  Ethvert køretøj kan straks indrettes i  

 overensstemmelse med detailforskrifterne.
 § 5.  Ifølge anordning nr. 160 af 27. april 1977  

 indføres bekendtgørelse om detailforskrifter for køretøjers indretning og  

 udstyr ikke i Lovtidende, men den kan købes i boghandelen og ligger til  

 gennemsyn hos Statens Bilinspektion.
