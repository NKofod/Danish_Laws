 Arbejdsformidlingskontorerne.
 Direktoratet for erhvervsuddannelserne har ved 2 forskellige afgørelser  

 taget stilling til 2 spørgsmål vedrørende forståelsen af § 3, stk. 1 i  

 AER-bekendtgørelsen.
1. Et AF-kontor forespurgte, om § 3, stk. 1 var til  

 hinder for at bevilge tilskud til arbejdsgivere, der ansatte elever/lærlinge  

 med udenlandske studentereksamener, f.eks. hollandsk og norsk  

 studentereksamen.
Direktoratet for erhvervsuddannelserne svarede, at nævnte  

 ungdomsuddannelser ikke alene omfattede danske uddannelser men også tillige  

 tilsvarende udenlandske uddannelser.
Elever/lærlinge med f.eks. norsk og  

 hollandsk studentereksamen vil således - i overensstemmelse med, hvad der er  

 gældende for en elev/lærling med dansk studentereksamen, være omfattet af §  

 3, stk. 1 i AER-bekendtgørelse nr. 329, hvorfor der ikke kan ydes tilskud.
2. Et AF-kontor gav med henvisning til § 3, stk. 1 i  

 AER-bekendtgørelse nr. 629 afslag på anvøgning om tilskud til læreplads inden  

 for kokkefaget, idet lærlingen var uddannet murer.
Pågældende lærling havde  

 opgivet hvervet som murer på grund af en ryglidelse, som dokumenteret ved  

 læreerklæring.
Af lægeerklæringen fremgik det videre, at hvervet som kok ikke  

 var uforeneligt med ryglidelsen.
 AF-kontorets afgørelse blev anket til direktoratet for  

 erhvervsuddannelserne, der udtalte, at den foreliggende dokumentation for, at  

 lærlingen af helbredsmæssige grunde er afskåret fra at udnytte den  

 erhvervskompetence, som han har opnået ved den forudgående faglige  

 uddannelse, og det forhold, at der i den konkrete uddannelseskombination ikke  

 er elementer af en karakter, der er tilsigtet modvirket gennem  

 bekendtgørelsens § 3, stk. 1, medfører, at der ved behandlingen af  

 ansøgningen om tilskud til NN's kokkeuddan- nelse skal bortses fra den  

 forudgående mureruddannelse.
 Der vil derfor - under forudsætning af at de øvrige tilskudsbetingelser er  

 opfyldt - kunne bevilges tilskud til omhandlede læreplads.
Arbejdsdirektoratet kan supplerende oplyse, at der ligeledes har været  

 forelagt sager vedrørende en uddannet damefrisør og en uddannet bager, som  

 begge var overfølsomme over for de materialer, som der arbejdes med inden for  

 de 2 fag.
Også i disse 2 tilfælde blev der bevilget tilskud til nyt  

 uddannelsesforhold.
 Foranlediget af ovennævnte ankeafgørelse og med henblik på at få forkortet  

 sgsbehandlingstiden rettede direktoratet henvendelse til direktoratet for  

 erhvervsuddannelserne og forespurgte, om arbejdsformidlingskontorerne - i  

 forbindelse med administrationen af tilskudsordningen til lære- og  

 praktikpladser - kunne bemyndiges til fremover at træffe afgørelser i  

 lignende sager i overensstemmelse med den af direktoratet for  

 erhvervsuddannelsernes anlagte fortolkning i den konkrete ankesag af § 3 i  

 AER-bekendtgørelse nr. 629 af 20. december 1985.
 Direktoratet for erhvervsuddannelserne svarede ved skrivelse af 27. januar  

 1987, at man kunne bemyndige arbejdsformidlingskontorerne til at træffe  

 afgørelse i overensstemmelse med den af direktoratet som ankemyndighed  

 anlagte fortolkning af bekendtgørelsens § 3 i enkeltsager om tilskud til ny  

 uddannelse for lærlinge eller elever, der tidligere har afsluttet en  

 ungdomsuddannelse med erhvervskompetence, som de af lægeligt dokumenterede  

 helbredsmæssige grunde er afskåret fra at anvende.
 P.D.V.
 E.B.
