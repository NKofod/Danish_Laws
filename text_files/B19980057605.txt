Bekendtgørelse om selvforskyldt  

 ledighed I medfør af § 52 f, § 55, stk. 8, § 63,  

 stk. 5, og § 65, stk. 5, i lov om  

 arbejdsløshedsforsikring m.v., jf. lovbekendtgørelse nr. 62 af  

 28. januar 1998, som ændret ved lov nr. 467 af 1. juli 1998, § 5  

 b, stk. 2, i lov om orlov, jf. lovbekendtgørelse nr. 5 af 8.  

 januar 1996, som senest ændret ved § 4 i lov nr. 127 af 25.  

 februar 1998, og § 40 a, stk. 2, i lov om  

 arbejdsmarkedsuddannelser, jf. lovbekendtgørelse nr. 53 af 23. januar  

 1997, som senest ændret ved § 3 i lov nr. 1081 af 29. december  

 1997, fastsættes efter forhandling med Landsarbejdsrådet:
Kapitel 1 Område § 1. Denne bekendtgørelse omfatter  

 medlemmer af en arbejdsløshedskasse, der ophører i et  

 lønarbejde efter afskedigelse eller egen opsigelse.
Stk. 2. Bekendtgørelsen omfatter ledige medlemmer, som 1)	afslår et arbejde, der formidles af Arbejdsformidlingen (AF)  

 eller arbejdsløshedskassen, 2)	afslår at medvirke til at udarbejde eller revidere en  

 individuel handlingsplan eller individuel uddannelsesplan eller 3)	afslår eller ophører i omskoling mv. eller tilbud efter  

 en individuel handlingsplan eller individuel uddannelsesplan.
 Stk. 3. Bekendtgørelsen omfatter også ledige  

 medlemmer, som ikke har ret til dagpenge, og medlemmer, som i forbindelse med  

 ledighed undlader at anmode om dagpenge eller anden ydelse, som  

 arbejdsløshedskassen udbetaler.
Stk. 4. Bekendtgørelsen omfatter afslag,  

 arbejdsophør og jobskift inden for de seneste 12 måneder.
De 12  

 måneder regnes fra seneste arbejdsophør eller afslag på  

 arbejde eller tilbud mv.
Begreber § 2. Ved »ledige medlemmer« forstås i denne  

 bekendtgørelse medlemmer, som er tilmeldt AF som ledige, eller som  

 ledige modtager dagpenge eller en anden ydelse, som  

 arbejdsløshedskassen udbetaler.
Bekendtgørelsen omfatter  

 herunder medlemmer, som 1)	deltager i omskoling mv., 2)	deltager i tilbud efter en individuel handlingsplan eller individuel  

 uddannelsesplan, 3)	har uddannelsesorlov eller 4)	modtager godtgørelse efter lov om  

 arbejdsmarkedsuddannelser.
 Stk. 2. Ved »omskoling mv.« forstås i denne  

 bekendtgørelse uddannelse uden for en individuel handlingsplan, som AF  

 vurderer vil forbedre medlemmets mulighed for at vende tilbage til  

 arbejdsmarkedet, jf. § 12, stk. 2, i Arbejdsmarkedsstyrelsens  

 bekendtgørelse om en aktiv arbejdsmarkedsindsats.
 Stk. 3. Ved »dagpengeperioden« forstås den periode, der  

 er fastsat i § 55, stk. 1, i lov om arbejdsløshedsforsikring  

 m.v.
 Stk. 4. Ved »aktivperioden« forstås den periode, der er  

 fastsat i § 55, stk. 2, i lov om arbejdsløshedsforsikring  

 m.v.
Kapitel 2 Selvforskyldt ledighed § 3. Et medlem er selvforskyldt ledig i de  

 tilfælde, der er nævnt i §§ 4-16, jf. dog  

 §§ 17-20.
Opsigelse af arbejde § 4. Et medlem er selvforskyldt ledig, hvis  

 medlemmet opsiger et arbejde uden en gyldig grund, jf. § 21.
Stk. 2. Et medlem er også selvforskyldt ledig, hvis  

 medlemmet opsiger et arbejde uden en gyldig grund i en periode, hvor  

 medlemmet 1)	er på orlov efter lov om orlov, 2)	deltager i tilbud efter en individuel handlingsplan eller  

 uddannelsesplan, 3)	deltager i omskoling mv. eller 4)	modtager godtgørelse efter lov om  

 arbejdsmarkedsuddannelser.
 Stk. 3. Det sidestilles med opsigelse, hvis et medlem har  

 indgået en aftale om ansættelse, men ikke møder op den  

 første arbejdsdag, medmindre der er tale om et formidlet arbejde, jf.  

 § 10, stk. 3, nr. 2.
 § 5. Et medlem er selvforskyldt ledig, hvis  

 medlemmet uden en gyldig grund, jf. § 21, tager orlov fra et arbejde,  

 medmindre medlemmet tager orlov fra arbejdet i henhold til lov om orlov.
 Afskedigelse mv.
 § 6. Et medlem er selvforskyldt ledig, hvis  

 medlemmet bliver afskediget af en grund, der væsentligst skyldes  

 medlemmet.
 Stk. 2. Et medlem er selvforskyldt ledig, hvis medlemmet  

 bliver afskediget i puljejob, jobtræning eller individuel  

 jobtræning efter en individuel handlingsplan af en grund, der  

 væsentligst skyldes medlemmet.
 Stk. 3. Et medlem er selvforskyldt ledig, hvis  

 uddannelsesstedet afbryder medlemmets uddannelse efter en individuel  

 handlingsplan eller uddannelsesplan eller et medlems omskoling mv. af en  

 grund, der væsentligst skyldes medlemmet.
 Stk. 4. Et medlem er selvforskyldt ledig, hvis medlemmet  

 bliver afskediget af en grund, der væsentligst skyldes medlemmet, i en  

 periode, hvor medlemmet er på orlov efter lov om orlov eller modtager  

 godtgørelse efter lov om arbejdsmarkedsuddannelser.
 Kontraopsigelse mv.
 § 7. Et medlem er selvforskyldt ledig, hvis  

 medlemmet bliver afskediget, uden at afskedigelsen væsentligst skyldes  

 medlemmet, og medlemmet selv opsiger arbejdet uden en gyldig grund, jf.  

 § 21, og fratræder, før arbejdsgiverens opsigelsesvarsel  

 udløber.
Stk. 2. Et medlem er ikke selvforskyldt ledig, hvis medlemmet  

 selv opsiger sit arbejde i tilfælde, 1)	hvor medlemmet kan dokumentere at ville være blevet afskediget  

 af en grund, der ikke væsentligst skyldes medlemmet, og 2)	medlemmets opsigelse sker til fratræden samme dag, som  

 medlemmet ville være blevet afskediget.
 § 8. Et medlem er selvforskyldt ledig, hvis  

 medlemmet bliver afskediget, uden at afskedigelsen væsentligst skyldes  

 medlemmet, og medlemmet accepterer et kortere opsigelsesvarsel fra  

 arbejdsgiverens side end det, der ellers gælder for medlemmet.
 Ophør i tilbud og omskoling mv.
 § 9. Et medlem er selvforskyldt ledig, hvis  

 medlemmet ophører i et tilbud efter en individuel handlingsplan eller  

 uddannelsesplan uden en gyldig grund, jf. § 21.
 Stk. 2. Et medlem er selvforskyldt ledig, hvis medlemmet  

 ophører i et tilbud om omskoling mv. uden en gyldig grund, jf.  

 § 21.
Afslag på formidlet arbejde § 10. Et medlem er selvforskyldt ledig, hvis  

 medlemmet afslår et formidlet arbejde uden en gyldig grund, jf.  

 § 21.
Stk. 2. Et medlem er også selvforskyldt ledig, hvis  

 medlemmet uden en gyldig grund, jf. § 21, afslår et formidlet  

 arbejde i en periode, hvor medlemmet 1)	deltager i et tilbud efter en individuel handlingsplan, 2)	er på orlov til uddannelse efter reglerne for ledige i henhold  

 til lov om orlov, 3)	deltager i omskoling mv. eller 4)	som ledig modtager godtgørelse efter lov om  

 arbejdsmarkedsuddannelser.
Stk. 3. Stk. 1 og 2 gælder også situationer,  

 der kan sidestilles med afslag.
Det sidestilles f.eks. med afslag, 1)	hvis et medlem udebliver fra en samtale om formidlet arbejde hos  

 arbejdsgiveren, på AF eller i arbejdsløshedskassen, 2)	hvis et medlem undlader at påbegynde et formidlet arbejde,  

 eller 3)	hvis et medlem ikke møder til en samtale eller et formidlet  

 arbejde, fordi medlemmet ikke har gjort sig bekendt med sin post.
 Stk. 4. Bestemmelsen gælder ikke, hvis AF konkret har  

 fraveget kravet om, at medlemmet skal stå til rådighed for  

 formidlet arbejde.
 Afslag på omskoling mv.
 § 11. Et medlem er selvforskyldt ledig, hvis  

 medlemmet afslår et tilbud om omskoling mv. uden en gyldig grund, jf.  

 § 21.
Stk. 2. Stk. 1 gælder også situationer, der  

 kan sidestilles med afslag.
Det sidestilles f.eks. med afslag, 1)	hvis et medlem udebliver fra en samtale på AF om omskoling  

 mv., 2)	hvis et medlem undlader at påbegynde et tilbud om omskoling  

 mv., eller 3)	hvis et medlem ikke møder til en samtale eller et tilbud om  

 omskoling mv., fordi medlemmet ikke har gjort sig bekendt med sin  

 post.
 Afslag vedrørende handlingsplan og tilbud i  

 dagpengeperioden eller i en periode, hvor medlemmet er omfattet af § 55,  

 stk. 4, i lov om arbejdsløshedsforsikring m.v.
 § 12. Et medlem er selvforskyldt ledig, hvis  

 medlemmet i dagpengeperioden afslår at medvirke til at udarbejde eller  

 revidere en individuel handlingsplan uden en gyldig grund, jf. § 21.
 Stk. 2. Et medlem er selvforskyldt ledig, hvis medlemmet i  

 dagpengeperioden afslår et tilbud efter en individuel handlingsplan  

 uden en gyldig grund, jf. § 21.
Stk. 3. Stk. 1 og 2 gælder også situationer,  

 der kan sidestilles med afslag.
Det sidestilles f.eks. med afslag, 1)	hvis et medlem udebliver fra en samtale på AF om udarbejdelse  

 eller revision af en individuel handlingsplan, 2)	hvis et medlem udebliver fra en samtale om afgivelse af tilbud efter  

 en individuel handlingsplan, 3)	hvis et medlem undlader at påbegynde et tilbud efter  

 handlingsplanen, eller 4)	hvis et medlem ikke møder til en samtale eller et tilbud  

 efter handlingsplanen, fordi medlemmet ikke har gjort sig bekendt med sin  

 post.
 § 13. § 12 gælder også for  

 medlemmer, som er omfattet af § 55, stk. 4, i lov om  

 arbejdsløshedsforsikring m.v.
Afslag vedrørende handlingsplan og tilbud i  

 aktivperioden eller efter kapitel 12 a i lov om en aktiv  

 arbejdsmarkedspolitik § 14. Et medlem er selvforskyldt ledig, hvis  

 medlemmet i aktivperioden afslår at medvirke til at udarbejde eller  

 revidere en handlingsplan uden en gyldig grund, jf. § 22.
 Stk. 2. Et medlem er selvforskyldt ledig, hvis medlemmet i  

 aktivperioden afslår et tilbud efter § 33 i lov om en aktiv  

 arbejdsmarkedspolitik uden en gyldig grund, jf. § 22.
Stk. 3. Stk. 1 og 2 gælder også situationer,  

 der kan sidestilles med afslag.
Det sidestilles f.eks. med afslag, 1)	hvis et medlem udebliver fra en samtale på AF om udarbejdelse  

 eller revision af en individuel handlingsplan, 2)	hvis et medlem udebliver fra en samtale om afgivelse af tilbud efter  

 handlingsplanen, 3)	hvis et medlem undlader at påbegynde et tilbud efter  

 handlingsplanen, eller 4)	hvis et medlem ikke møder til en samtale eller et tilbud  

 efter handlingsplanen, fordi medlemmet ikke har gjort sig bekendt med sin  

 post.
Stk. 4. Stk. 1 og 2 omfatter ikke medlemmer, der er fyldt  

 60 år.
For disse medlemmer gælder samme regler som for medlemmer  

 i dagpengeperioden.
 § 15. § 14 gælder også for  

 medlemmer, som er omfattet af § 55 a i lov om  

 arbejdsløshedsforsikring m.v.
Afslag vedrørende ungeindsatsen § 16. Et medlem under 25 år, som er omfattet  

 af § 52 b i lov om arbejdsløshedsforsikring m.v., er  

 selvforskyldt ledig, hvis medlemmet uden en gyldig grund, jf.  

 § 22, 1)	afslår at medvirke til at udarbejde eller revidere en  

 individuel uddannelsesplan eller handlingsplan eller 2)	afslår et tilbud efter en individuel uddannelsesplan eller  

 handlingsplan.
Stk. 2. Stk. 1 finder også anvendelse i  

 situationer, der kan sidestilles med afslag.
Det sidestilles f.eks. med  

 afslag, 1)	hvis et medlem udebliver fra en samtale på AF om udarbejdelse  

 eller revision af en individuel uddannelsesplan eller handlingsplan, 2)	hvis et medlem udebliver fra en samtale om afgivelse af tilbud efter  

 en individuel uddannelsesplan eller handlingsplan, 3)	hvis et medlem undlader at påbegynde et tilbud efter  

 uddannelsesplanen eller handlingsplanen, eller 4)	hvis et medlem ikke møder til en samtale eller et tilbud  

 efter uddannelsesplanen eller handlingsplanen, fordi medlemmet ikke har gjort  

 sig bekendt med sin post.
Kapitel 3 Situationer, hvor et medlem ikke skal anses for  

 selvforskyldt ledig § 17. Der skal ikke ske registrering af  

 selvforskyldt ledighed i tilfælde, hvor et medlem ophører med  

 sit arbejde i forbindelse med 1)	overtagelse af andet varigt arbejde, der ikke gives offentligt  

 løntilskud til, med samme eller højere ugentlige timetal, eller  

 et omfang, der ikke vil kunne give ret til supplerende dagpenge, 2)	overtagelse af arbejde, der er formidlet af medlemmets  

 arbejdsløshedskasse eller AF efter reglerne i Arbejdsmarkedsstyrelsens  

 bekendtgørelse om en aktiv arbejdsmarkedsindsats, 3)	påbegyndelse af uddannelse af mindst 1 års varighed  

 eller 4)	påbegyndelse af selvstændig virksomhed mere end  

 midlertidigt og i væsentligt omfang.
Stk. 2. Der skal ikke ske registrering af selvforskyldt  

 ledighed, hvis et medlem, der har flere arbejdsforhold og en samlet ugentlig  

 arbejdstid over fagets normale arbejdstid, opsiger et arbejdsforhold.
Det er  

 dog en betingelse, at arbejdstiden derved ikke bliver nedbragt til et  

 ugentligt timetal, der giver ret til supplerende dagpenge.
 Stk. 3. Der skal ikke ske registrering af selvforskyldt  

 ledighed, hvis et medlem opsiger et arbejde i tilfælde, hvor medlemmets  

 arbejde og bolig er sammenfaldende, og medlemmet ikke længere kan  

 disponere over boligen af grunde, som medlemmet ikke har indflydelse  

 på.
§ 18. Der skal ikke ske registrering af  

 selvforskyldt ledighed i tilfælde, hvor et medlem ophører i  

 omskoling mv. eller i tilbud efter en individuel handlingsplan eller  

 uddannelsesplan i forbindelse med 1)	overtagelse af varigt arbejde (uanset timetal), der ikke gives  

 offentligt løntilskud til, 2)	overtagelse af arbejde, der er formidlet af medlemmets  

 arbejdsløshedskasse eller AF efter reglerne i Arbejdsmarkedsstyrelsens  

 bekendtgørelse om en aktiv arbejdsmarkedsindsats, 3)	påbegyndelse af uddannelse af mindst 1 års varighed  

 eller 4)	påbegyndelse af selvstændig virksomhed mere end  

 midlertidigt og i væsentligt omfang.
 Stk. 2. Der skal ikke ske registrering af selvforskyldt  

 ledighed i tilfælde, hvor et medlem ophører i omskoling mv.  

 eller i et tilbud om uddannelse efter en individuel handlingsplan eller  

 uddannelsesplan, når uddannelsesinstitutionen bekræfter, at  

 medlemmet ikke har de fornødne færdigheder til at  

 gennemføre uddannelsen.
Stk. 3. Der skal ikke ske registrering af selvforskyldt  

 ledighed i tilfælde, hvor et medlem afslår et tilbud om omskoling  

 mv. eller et tilbud efter en individuel handlingsplan, hvis tilbudet ikke er  

 rimeligt, jf.
Arbejdsmarkedsstyrelsens bekendtgørelse om en aktiv  

 arbejdsmarkedsindsats.
 § 19. Der skal ikke ske registrering af  

 selvforskyldt ledighed i tilfælde, hvor et medlem, der ikke er omfattet  

 af lov om værnepligtsorlov, opsiger et arbejde eller ophører i  

 omskoling mv. eller i et tilbud efter en individuel handlingsplan eller  

 uddannelsesplan for at aftjene militær eller civil værnepligt,  

 udføre FN-tjeneste eller ligestillede opgaver, som er omfattet af lov  

 om værnepligtsorlov.
 § 20. Direktøren for  

 Arbejdsløshedsforsikringen kan i særlige tilfælde  

 bestemme, at et medlem, der ophører med et arbejde, som efter sin art  

 normalt ikke udbydes som hovedbeskæftigelse, ikke skal registreres for  

 selvforskyldt ledighed.
Kapitel 4 Gyldige grunde § 21. Gyldige grunde, jf. §§ 4, 5, 7 og 9-13,  

 er:
1)	Helbred Et medlem kan afslå eller opsige arbejdet, hvis der er  

 lægelig dokumentation for, a)	at medlemmet på opsigelsestidspunktet på grund af sit  

 helbred ikke eller kun med vanskelighed kan udføre arbejdet, eller b)	at arbejdet på opsigelsestidspunktet forventes at  

 medføre, at der opstår eller sker en forværring af  

 helbredsmæssige problemer, herunder problemer i forbindelse med  

 graviditet.
 Ved opsigelse er det en betingelse, at medlemmet har forsøgt at  

 få andet arbejde på arbejdspladsen.
2)	Transport Et medlem kan afslå eller opsige arbejdet, hvis afstanden mellem  

 bopæl og arbejdssted medfører en urimelig belastning af  

 medlemmet på grund af transportvanskeligheder eller på grund af  

 den tid, der går til transport.
Hvis medlemmet opsiger arbejdet, skal  

 det ske i umiddelbar tilknytning til a)	en omlægning af offentlige transportmidler, b)	en ændring af arbejdstidens placering eller c)	bortfald af kørelejlighed.
 Det er en betingelse, at medlemmet før opsigelsen har  

 forsøgt at få arbejdstiden flyttet.
3)	Pasning af familie Et medlem kan afslå eller opsige arbejdet, hvis medlemmet  

 mangler pasningsmulighed for børn eller andre familiemedlemmer af  

 husstanden, der kræver pleje, og medlemmet har gjort rimelige  

 forsøg på at skaffe pasningsmulighed.
Ved opsigelse er det en  

 betingelse, at medlemmet har forsøgt at få anden arbejdstid  

 på arbejdspladsen.
4)	Efterløn og delefterløn Et medlem kan afslå eller opsige arbejdet, hvis medlemmet  

 ønsker at overgå til efterløn eller delefterløn,  

 og medlemmet rent faktisk indtræder i efterløns- eller  

 delefterlønsordningen.
Ved afslag er det en betingelse, at medlemmet  

 anmoder om at overgå til efterløn eller delefterløn i  

 umiddelbar tilknytning til afslaget på arbejdet og med virkning fra  

 anmodningen.
5)	Deltidsforsikredes arbejdstid Et medlem kan afslå eller opsige arbejdet, hvis medlemmets  

 arbejdstid er på over 6 timer i døgnet eller arbejdstiden  

 beregnet i gennemsnit for 1 måned har en varighed på over 30  

 timer pr. uge.
Ved opsigelse er det en betingelse, at den ændrede  

 arbejdstid er pålagt medlemmet af arbejdsgiveren, og at medlemmet ikke  

 har accepteret arbejdstiden.
6)	Tab af supplerende dagpenge Et medlem kan afslå eller opsige arbejdet, hvis medlemmet mister  

 retten til supplerende dagpenge, jf. § 60, stk. 1, og § 73,  

 stk. 1 og 2, i lov om arbejdsløshedsforsikring m.v.
Et  

 fuldtidsforsikret medlem kan opsige arbejdet og fratræde inden for 26  

 uger efter, at retten til supplerende dagpenge er bortfaldet.
Hvis  

 tidspunktet for bortfald af retten til supplerende dagpenge udskydes af en  

 uforudsigelig eller pludseligt opstået situation, er det fortsat en  

 gyldig grund til ophøret, hvis medlemmet stilles, som om retten til  

 supplerende dagpenge er bortfaldet ved arbejdsophøret.
7)	Tab af supplerende dagpenge - frigørelsesattest Et medlem kan afslå eller opsige arbejdet, hvis medlemmet mister  

 retten til supplerende dagpenge, fordi arbejdsgiveren ikke ønsker at  

 udstede en frigørelsesattest eller tilbagekalder en  

 frigørelsesattest.
Det gælder ikke, hvis medlemmet har  

 accepteret at fortsætte arbejdet uden samtidig at få supplerende  

 dagpenge.
8)	Arbejde i udlandet Et medlem kan afslå arbejdet, hvis arbejdet udføres i  

 udlandet, på Færøerne eller i Grønland.
Medlemmet  

 kan opsige arbejdet, hvis arbejdet udføres i udlandet eller i  

 Grønland, medmindre medlemmet a)	under ansættelsen har bopæl i Danmark, b)	er udsendt af den danske stat eller c)	er ansat hos en arbejdsgiver, der er skattemæssigt registreret  

 i Danmark.
9)	Produktion af krigsmateriel Et medlem kan afslå eller opsige arbejdet, hvis medlemmet  

 nægter at medvirke til udvikling eller produktion af krigsmateriel, jf.  

 lov om krigsmateriel mv.
Arbejdsløshedskassen skal indhente en  

 skriftlig erklæring fra Justitsministeriet om, at den  

 pågældende virksomhed er omfattet af lov om krigsmateriel mv.
10)	Støtte efter lov om social service til pasning af  

 handicappet barn eller døende nærtstående og efter lov om  

 dagpenge ved sygdom eller fødsel til pasning af alvorligt sygt  

 barn Et medlem kan afslå eller opsige arbejdet, hvis medlemmet  

 får støtte efter lov om social service til pasning af  

 handicappet barn eller pasning af nærtstående, der ønsker  

 at dø i eget hjem, eller efter lov om dagpenge ved sygdom eller  

 fødsel til pasning af alvorligt sygt barn.
Ved opsigelse er det en  

 betingelse, at medlemmet har fået afslag på at få orlov fra  

 arbejdet.
11)	Arbejdspladsen Et medlem kan opsige arbejdet, hvis almindelige arbejdsretlige  

 principper gør, at medlemmet ikke skal fortsætte med arbejdet.  

 Medlemmet skal have henvendt sig til arbejdsgiveren for at opnå en  

 løsning på de opståede problemer eventuelt gennem den  

 faglige organisation.
12)	Ægtefælleflytning Et medlem kan opsige arbejdet senest 2 år efter en flytning, der  

 skyldes, at ægtefællen eller samleveren a)	overtager varigt arbejde uden for den hidtidige bopæl, b)	begynder uddannelse af mindst 18 måneders varighed uden for  

 den hidtidige bopæl eller c)	begynder eller flytter selvstændig virksomhed uden for den  

 hidtidige bopæl.
13)	Fratrædelsesordning Et medlem kan opsige arbejdet, hvis medlemmet i forbindelse med  

 fratrædelsen og som led i en fratrædelsesordning fra  

 arbejdsgiveren modtager en godtgørelse, der medfører fradrag i  

 dagpengene efter bekendtgørelse om fradrag i  

 arbejdsløshedsdagpenge.
Godtgørelsen skal sammenlagt med  

 løn i den periode, medlemmets eget opsigelsesvarsel løber,  

 mindst svare til løn for den periode, der svarer til arbejdsgiverens  

 opsigelsesvarsel.
14)	Fysisk vold Et medlem kan opsige arbejdet på grund af flytning uden for den  

 hidtidige bopæl som følge af den samboende  

 ægtefælles eller samleverens udøvelse af fysisk vold mod  

 medlemmet.
Det er en betingelse, at arbejdsophøret og flytningen sker  

 i tilknytning til den fysiske volds udøvelse.
Medlemmet skal ved  

 lægeattest eller politianmeldelse kunne dokumentere at have været  

 udsat for fysisk vold.
Direktøren for  

 Arbejdsløshedsforsikringen kan bestemme, at det er en gyldig grund,  

 uanset medlemmet ikke kan dokumentere fysisk vold, hvis det ved  

 politianmeldelse kan dokumenteres, at medlemmets flytning og  

 arbejdsophør i tilknytning hertil skyldes overhængende fare for  

 medlemmets liv på grund af trusler om fysisk vold fra den samboende  

 ægtefælles eller samleverens side.
15)	Det formidlede arbejde Et medlem kan afslå arbejdet, hvis det formidlede arbejde ikke  

 skal kunne overtages, jf. §§ 5-8 i bekendtgørelse om  

 rådighed.
Stk. 2. Stk. 1, nr. 1-14, finder tilsvarende anvendelse  

 på 1)	afslag på og ophør i omskoling mv., jf. § 9,  

 stk. 2, og § 11, 2)	afslag på medvirken til udarbejdelse eller revision af en  

 individuel handlingsplan i dagpengeperioden, jf. § 12, stk. 1,  

 eller i en periode, hvor medlemmet er omfattet af § 55, stk. 4, i  

 lov om arbejdsløshedsforsikring m.v., jf. § 13, 3)	afslag på tilbud efter en individuel handlingsplan i  

 dagpengeperioden, jf. § 12, stk. 2, eller i en periode, hvor  

 medlemmet er omfattet af § 55, stk. 4, i lov om  

 arbejdsløshedsforsikring m.v., jf. § 13, og 4)	ophør i tilbud efter en individuel handlingsplan eller  

 uddannelsesplan, jf. § 9, stk. 1.
Stk. 3. Den gyldige grund skal foreligge på det  

 tidspunkt, hvor medlemmet afslår eller ophører i arbejdet,  

 tilbudet mv.
Ved ophør må den gyldige grund ikke være en  

 afledt følge af en handling, medlemmet har foretaget efter eget  

 valg.
 § 22. De gyldige grunde, jf. §§ 14-16,  

 er:
1)	Helbred Et medlem kan afslå et tilbud efter en individuel handlingsplan  

 eller uddannelsesplan, hvis medlemmet fremlægger lægelig  

 dokumentation for, at medlemmet på grund af sit helbred ikke eller kun  

 med vanskelighed kan deltage i tilbudet.
Et medlem kan afslå et tilbud,  

 hvis medlemmet fremlægger lægelig dokumentation for, at  

 deltagelse i det konkrete tilbud forventes at medføre, at der  

 opstår eller sker en forværring af helbredsmæssige  

 problemer, herunder problemer i forbindelse med graviditet.
2)	Pasning af familie Et medlem kan afslå at medvirke til at udarbejde eller revidere  

 en individuel handlingsplan eller uddannelsesplan eller afslå at  

 deltage i et tilbud efter en individuel handlingsplan eller uddannelsesplan,  

 hvis medlemmet mangler pasningsmuligheder for børn eller andre  

 familiemedlemmer, der kræver pleje.
Det er en betingelse, at medlemmet  

 har gjort rimelige forsøg på at skaffe pasningsmulighed.
3)	Støtte efter lov om social service til pasning af  

 handicappet barn eller døende nærtstående og efter lov om  

 dagpenge ved sygdom eller fødsel til pasning af alvorligt sygt  

 barn Et medlem kan afslå et tilbud efter en individuel handlingsplan  

 eller uddannelsesplan, hvis medlemmet i umiddelbar forlængelse af  

 afslaget overgår til at modtage støtte efter lov om social  

 service til pasning af handicappet barn eller pasning af  

 nærtstående, der ønsker at dø i eget hjem, eller  

 efter lov om dagpenge ved sygdom eller fødsel til pasning af alvorligt  

 sygt barn.
4)	Produktion af krigsmateriel Et medlem kan afslå et tilbud efter en individuel handlingsplan  

 eller uddannelsesplan, hvis medlemmet tilbydes beskæftigelse i en  

 virksomhed, der udvikler eller producerer krigsmateriel, og medlemmet  

 nægter at medvirke til sådan udvikling eller produktion, jf. lov  

 om krigsmateriel mv.
Arbejdsløshedskassen skal indhente en skriftlig  

 erklæring fra Justitsministeriet om, at den pågældende  

 virksomhed er omfattet af lov om krigsmateriel mv.
5)	Ekstraordinære begivenheder Et medlem kan a)	afslå at medvirke til at udarbejde eller revidere en  

 individuel handlingsplan eller uddannelsesplan eller b)	afslå et tilbud efter en individuel handlingsplan eller  

 uddannelsesplan, hvis medlemmet er afskåret fra at medvirke eller tiltræde  

 tilbudet ved tilbudets start på grund af akut opståede, helt  

 ekstraordinære begivenheder, der ikke skyldes medlemmets  

 forhold.
 Stk. 2. Den gyldige grund skal foreligge på det  

 tidspunkt, hvor medlemmet afslår tilbudet mv.
Kapitel 5 Karantæner § 23. Et medlem, der er selvforskyldt ledig i  

 medfør af §§ 10-13, pålægges 1 uges effektiv  

 karantæne, jf. dog § 27.
 § 24. Et medlem, der er selvforskyldt ledig i  

 medfør af §§ 4-6 og 9, pålægges 5 ugers effektiv  

 karantæne, jf. dog stk. 2 og § 27.
Stk. 2. Et medlem pålægges dog kun 1 uges effektiv  

 karantæne, hvis medlemmet inden for den første uge og uden en  

 gyldig grund, jf. § 21, 1)	selv opsiger et formidlet arbejde, 2)	ophører i omskoling mv. eller 3)	ophører i et tilbud efter en individuel handlingsplan eller  

 uddannelsesplan.
 § 25. Et medlem, der er selvforskyldt ledig i  

 medfør af §§ 7 og 8 pålægges 5 ugers karantæne,  

 jf. dog § 27. Karantæneperioden kan dog ikke være  

 længere end den periode, som ligger mellem medlemmets  

 fratrædelsestidspunkt og det tidspunkt, hvor medlemmet skulle  

 være fratrådt efter arbejdsgiverens opsigelsesvarsel.  

 Karantænen anses for udstået, hvis karantænen ikke er  

 afviklet senest på det tidspunkt, hvor medlemmet skulle være  

 fratrådt i henhold til arbejdsgiverens opsigelsesvarsel.
Afvikling af karantæner § 26. En effektiv karantæne kan kun afvikles  

 i perioder, hvor medlemmet ellers ville have været berettiget til  

 dagpenge eller en anden ydelse, som arbejdsløshedskassen  

 udbetaler.
 Stk. 2. Karantænen har virkning fra dagen efter  

 afslaget, arbejdsophøret eller tilbudets ophør, jf. dog  

 stk. 3-5.
Stk. 3. Opsiger et medlem et arbejde eller afskediges  

 medlemmet fra et arbejde i en periode, hvor medlemmet 1)	er på orlov til uddannelse efter reglerne for ledige i henhold  

 til lov om orlov, 2)	deltager i tilbud efter en individuel handlingsplan eller  

 uddannelsesplan eller 3)	deltager i omskoling mv., og får medlemmet i den nævnte periode en ydelse, som ikke  

 udbetales af arbejdsløshedskassen, får karantænen tidligst  

 virkning fra det tidspunkt, hvor medlemmet ophører med orloven,  

 tilbudet eller omskolingen.
 Stk. 4. Bliver et medlem selvforskyldt ledig, mens medlemmet  

 er på orlov som lønmodtager eller selvstændig  

 erhvervsdrivende efter lov om orlov, eller mens medlemmet er på orlov  

 til børnepasning som ledig efter lov om orlov, får  

 karantænen tidligst virkning fra det tidspunkt, hvor medlemmet  

 ophører med orloven.
 Stk. 5. Bliver et medlem selvforskyldt ledig i en periode,  

 hvor medlemmet modtager godtgørelse efter lov om  

 arbejdsmarkedsuddannelser, får karantænen virkning dagen efter  

 afslaget eller arbejdsophøret.
 Stk. 6. Den effektive karantæne anses for udstået,  

 hvis karantænen ikke er afviklet senest 3 måneder efter afslaget,  

 arbejdsophøret eller tilbudets ophør.
Stk. 7. Karantænen anses endvidere for udstået,  

 hvis et medlem efter afslaget eller ophøret har haft ustøttet  

 beskæftigelse i et omfang, der for fuldtidsforsikrede udgør  

 mindst 185 timer.
For deltidsforsikrede er kravet 5 gange den gennemsnitlige  

 ugentlige arbejdstid, opgjort på grundlag af beskæftigelsen i den  

 periode, der danner grundlag for beregningen af medlemmets dagpengesats.
 Stk. 8. Er medlemmet samtidigt pålagt flere effektive  

 karantæner, skal den karantæne, der forældes først,  

 afvikles først.
Gentagelsesvirkning og arbejdskrav § 27. Et medlem, der 2 gange inden for de seneste  

 12 måneder er blevet selvforskyldt ledig i medfør af  

 §§ 4-13, kan ikke få dagpenge.
Stk. 2. Et fuldtidsforsikret medlem kan igen få  

 dagpenge, når medlemmet har haft mere end 300 timers arbejde i en  

 periode på 10 uger.
Det er en betingelse, at arbejdet er udbudt  

 på almindelige løn- og arbejdsvilkår, og at der ikke er  

 givet offentlige løntilskud til arbejdet.
Stk. 3. Et deltidsforsikret medlem kan igen få dagpenge,  

 når medlemmet har haft mindst 150 timers arbejde i en periode på  

 10 uger.
Det er en betingelse, at arbejdet er udbudt på almindelige  

 løn- og arbejdsvilkår, og at der ikke er givet offentlige  

 løntilskud til arbejdet.
 Stk. 4. Et medlem kan endvidere igen få dagpenge,  

 når medlemmet i mindst 26 uger uafbrudt har drevet selvstændig  

 erhvervsvirksomhed i væsentligt omfang uden samtidig at modtage  

 etableringsydelse efter lov om en aktiv arbejdsmarkedspolitik,  

 iværksætterydelse efter lov om arbejdstilbud til ledige eller  

 igangsætningsydelse efter lov om social bistand eller lignende.
Tab af dagpenge og beskæftigelseskrav § 28. Et medlem, der er selvforskyldt ledig i  

 medfør af §§ 14-16 mister retten til dagpenge.
 Stk. 2. Et medlem, der har mistet retten til dagpenge, kan  

 igen få dagpenge, når medlemmet dokumenterer at have haft  

 beskæftigelse i det omfang, der er nævnt i § 53,  

 stk. 2, i lov om arbejdsløshedsforsikring m.v.
 Stk. 3. Et medlem, som før den 1. januar 1997 har  

 mistet retten til dagpenge, fordi medlemmet i aktivperioden har afslået  

 at medvirke til at udarbejde eller revidere en handlingsplan eller har  

 afslået et tilbud efter § 33 i lov om en aktiv  

 arbejdsmarkedspolitik, kan igen få dagpenge, når medlemmet  

 dokumenterer at have haft beskæftigelse i det omfang, der er  

 nævnt i § 53, stk. 5, i lov om  

 arbejdsløshedsforsikring m.v.
 Stk. 4. Et medlem, som før den 1. januar 1997 har  

 mistet retten til dagpenge, fordi medlemmet har afslået at medvirke til  

 at udarbejde eller revidere en individuel uddannelsesplan eller handlingsplan  

 eller har afslået et tilbud efter en individuel uddannelsesplan eller  

 handlingsplan, mens medlemmet var omfattet af § 52 b i lov om  

 arbejdsløshedsforsikring m.v., kan igen få dagpenge, når  

 medlemmet dokumenterer at have haft beskæftigelse i det omfang, der er  

 nævnt i § 53, stk. 5, i lov om  

 arbejdsløshedsforsikring m.v.
Kapitel 6 Medlemmets oplysningspligt § 29. Et medlem skal oplyse  

 arbejdsløshedskassen om afslag på formidlet arbejde,  

 arbejdsophør eller aftale om arbejde, uddannelse eller planlagt  

 ferie.
 Stk. 2. Et medlem skal give oplysninger om årsagen til  

 afslag på arbejde og arbejdsophør, hvis  

 arbejdsløshedskassen beder om det.
Øvrige bestemmelser § 30. En arbejdsløshedskasse har  

 tavshedspligt med hensyn til, om en virksomhed er omfattet af lov om  

 krigsmateriel mv., og arbejdsløshedskassen må ikke uberettiget  

 videregive eller udnytte fortrolige oplysninger herom.
 Stk. 2. Ved overtrædelse af stk. 1 finder  

 straffelovens § 152 og §§ 152 c-152 e anvendelse, jf. lov om  

 arbejdsløshedsforsikring m.v. § 94 a, stk. 2.
 § 31. Bestemmelserne i denne  

 bekendtgørelse, som handler om ægteskab og  

 ægtefæller, finder tilsvarende anvendelse på et registreret  

 partnerskab og registrerede partnere, jf. lov om registreret  

 partnerskab.
 Ikrafttræden mv.
 § 32. Der udarbejdes en vejledning til  

 bekendtgørelsen.
 § 33. Bekendtgørelsen træder i kraft  

 den 31. augut 1998.
