Spørgsmålet om benyttelse af varetægtssurrogat i form af  

 døgninstitutionsanbringelse af sigtede i aldersgruppen 15 - 17 år har i den  

 seneste tid påkaldt sig betydelig opmærksomhed.
Der har fundet drøftelser  

 sted mellem justitsministeriet, socialministeriet, amtsrådsforeningen og  

 andre kommunale instanser om de praktiske problemer i forbindelse hermed,  

 herunder især af spørgsmålet om de sikrede døgninstitutioners kapacitet m.v.
 Socialministeren har for nylig fremsat et lovforslag, hvis sigte er at  

 tilvejebringe det nødvendige antal pladser på sikrede afdelinger i  

 døgninstitutioner til brug for unge, der efter reglerne i retsplejeloven  

 anbringes i institution i stedet for varetægtsfængsel.
 Justitsministeriet skal anmode om, at der i alle tilfælde, hvor  

 spørgsmålet om varetægtsfængsling eller opretholdt anholdelse af 15 - 17  

 årige er aktuelt, forholdes således fra anklagemyndighedens side:
1. Hvis den sigtede samtykker i anbringelse på sikret  

 døgnsinstitution, jfr. retsplejelovens § 765, nedlægges der fra  

 anklagemyndighedens side påstand om sådan anbringelse.
Der kan eventuelt  

 nedlægges en subsidiær påstand om anbringelse i varetægtsfængsel.
 2. Reglen under 1. kan fraviges, hvis sigtelsen angør  

 særlig grov eller farlig kriminalitet.
 3. Justitsministeriet skal pege på muligheden for i  

 særlige tilfælde, hvor dette må anses for forsvarligt, at overveje  

 anbringelse på åben institution for børn og unge, evt. med skærpet  

 overvågning.
4. Hvis de sociale myndigheder af andre grunde end  

 pladsmangel ikke ønsker at modtage den sigtede på institutionen, bør der i  

 retten nøje redegøres for baggrunden for denne vægring.
For  

 anklagemyndigheden bør det være udgangspunktet, at en sådan nægtelse kun rent  

 undtagelsesvis kan tages i betragtning, således at spørgsmålet om betydningen  

 af de sociale myndigheders holdning om fornødent afgøres af retten.
5. Justitsministeriet skal endelig anmode  

 politikredsene om månedsvis at foretage indberetning af sager, hvori 15 - 17  

 årige har været fremstillet i grundlovsforhør.
Indberetningen sker ved  

 månedsvis indsendelse af de kendelser, som er afsagt, første gang for april  

 måned 1984. Hvis der ikke er fundet praktisk mulighed for anbringelse i  

 overensstemmelse med en kendelse, suppleres der med oplysning herom.
Erik Ninn-Hansen /Peter Rhedin til politiet og anklagemyndigheden.
