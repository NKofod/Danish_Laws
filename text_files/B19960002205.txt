§ 1 I bekendtgørelse nr. 1193 af 23. december 1992 om patenter og supplerende  

 beskyttelsescertifikater foretages følgende ændringer:
 1. Indledningen affattes således:
»I medfør af §§ 5, stk. 2, 6, stk. 1, 2. pkt., 6, stk. 2, 8a, 9, 34,  

 45, stk. 2, 48, stk. 3, 69, 90, 91 og 97 i patentloven, jf. lovbekendtgørelse  

 nr. 587 af 2. juli 1993, med de ændringer, der følger af lov nr. 900 af 29.  

 november 1995 samt efter bemyndigelse i henhold til § 1 i  

 Industriministeriets bekendtgørelse nr. 416 af 27. maj 1992 fastsættes:» 2. § 8, stk. 3, affattes således:
» Stk. 3.  En ansøgning kan nyhedsundersøges og  

 patenterbarhedsvurderes på basis af norsk- eller svensksproget beskrivelse,  

 patentkrav og sammendrag.
En ansøgning kan i særlige tilfælde  

 nyhedsundersøges og patenterbarhedsvurderes på basis af engelsksproget  

 beskrivelse, patentkrav og sammendrag, hvis ansøger skriftligt begærer dette  

 og betaler det fastsatte gebyr herfor.
I begge tilfælde kræver  

 Patentdirektoratet først den i stk. 2 nævnte oversættelse, når ansøger har  

 fået svar på undersøgelsen.« 3. Efter § 10 indsættes:
» § 10a.
Bestemmelsen i patentlovens § 6, stk. 1, første pkt.,  

 finder tilsvarende anvendelse for ansøgninger, der er indleveret i en stat,  

 der har ratificeret eller tiltrådt overenskomsten om oprettelse af  

 Verdenshandelsorganisationen (WTO).« 4. § 12, stk. 3, ophæves.
 5. § 120 affattes således:
 » § 120.  Ved vurderingen af adgangen til at opnå  

 tvangslicens efter patentlovens § 45, stk. 1, sidestilles udøvelse inden for  

 De Europæiske Fællesskaber eller udøvelse i en stat, der har ratificeret  

 eller tiltrådt Aftalen om Det Europæiske Økonomiske Samarbejdsområde (EØS)  

 eller overenskomsten om oprettelse af Verdenshandelsorganisationen (WTO), med  

 udøvelse her i landet.
Stk. 2.  Ved vurderingen af adgangen til at opnå  

 tvangslicens efter patentlovens § 48 sidestilles udnyttelse inden for De  

 Europæiske Fællesskaber eller udnyttelse i en stat, der har ratificeret eller  

 tiltrådt Aftalen om Det Europæiske Økonomiske Samarbejdsområde (EØS) eller  

 overenskomsten om oprettelse af Verdenshandelsorganisationen (WTO), med  

 udnyttelse her i landet.« § 2 Bekendtgørelsen træder i kraft den 1. februar 1996.
 Stk. 2.  § 1, nr. 3 og 4, finder anvendelse på  

 ansøgninger, der er indleveret efter den 31. december 1995.
