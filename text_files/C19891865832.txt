Til virksomheder, der indvinder eller indfører råstoffer, samt  

 virksomheder, der indfører og/eller udfører visse varer, der indeholder  

 råstoffer Afgift af råstoffer Folketinget har den 15 december 1989 vedtaget lov om afgift af affald og  

 råstoffer.
 Loven træder i kraft den 1 januar 1990.
 Den gebyrordning, der hidtil er blevet administreret af Skov- og  

 Naturstyrelsen, er herefter erstattet af en egentlig afgift, der skal  

 administreres af toldvæsenet.
Råstofgebyret for 1989 vil som hidtil blive opkrævet af Skov- og  

 Naturstyrelsen.
Det betyder, at gebyret for 1989 skal indbetales i 1990  

 sideløbende med betaling af råstofafgiften.
Afgiftspligtigt vareområde Der skal betales en afgift på 5 kr pr m3 af de råstoffer, der er anført i  

 vedlagte oversigt.
 Afgift skal endvidere betales af den, der erhvervsmæssigt indfører visse  

 varer, der ikke i sig selv er afgiftspligtige, men som indeholder et eller  

 flere afgiftspligtige råstoffer.
 Ved udførsel til udlandet af visse varer med indhold af afgiftspligtige  

 råstoffer, hvoraf der tidligere er betalt afgift, kan afgiften  

 tilbagebetales.
Virksomheder, der skal registreres Virksomheder, der erhvervsmæssigt indvinder eller indfører afgiftspligtige  

 råstoffer, skal anmelde sig til registrering hos toldvæsenet inden den 1  

 januar 1990.
 For virksomheder, der indvinder afgiftspligtige råstoffer, betyder dette,  

 at de skal anmelde sig til registrering hos toldvæsenet, hvis de fra 1 januar  

 1990 ønsker at gøre brug af en indvindingstilladelse fra miljømyndighederne.
 Ved anmeldelse til registrering skal virksomheden anvende vedlagte  

 registreringsanmeldelse, der indsendes til det lokale distriktstoldkammer i 2  

 eksemplarer.
Betaling af afgiften Registrerede virksomheder skal for hvert kvartal opgøre mængden af  

 afgiftspligtige råstoffer, hvoraf afgiften skal betales.
Afgiften skal  

 angives senest 15 dage og betales senest 1 måned efter kvartalets udløb.
Lageropgørelse Registreringspligtige virksomheder skal opgøre lageret af indvundne eller  

 indførte afgiftspligtige råstoffer ved udgangen af december måned 1989.
Yderligere oplysninger Toldvæsenet er ved at udarbejde en mere udførlig meddelelse om  

 råstofafgiften.
Denne meddelelse vil senere - sammen med et bevis for  

 registreringen - blive udsendt til de virksomheder, der lader sig registrere.
 De er velkommen til at henvende Dem til Deres distriktstoldkammer, hvis De  

 har brug for flere oplysninger.
Oversigt Følgende råstoffer, der er omfattet af råstofloven, er afgiftspligtige:
Ekspanderende ler Mergel Flint Moler Granit Muld Grus Myremalm Ildfast ler Okkermalm Jord Sand Kalk Sandsten Kaolin Skaller Klæg Sphagnum Kridt Sten Ler Tørv Bemærk Oversigten omfatter kun hovedarterne af afgiftspligtige råstoffer.  

 Betegnelserne dækker over flere råstoftyper, fx omfatter kalk bl a kildekalk  

 og dolomitkalk.
Endvidere kan nævnes, at sand bl a omfatter kvartssand og  

 tungsand, og at granit også omfatter basalt, gnejs og porfyr.
Enkelte andre råstoffer, der er omfattet af råstofloven (brunkul, kiselgur  

 og skifer), er ikke afgiftspligtig.
Virksomheder, der indvinder/indfører  

 sådanne råstoffer, skal derfor ikke registreres og betale afgift.
