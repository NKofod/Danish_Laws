 TP-arbejde omfatter bl.a. udarbejdelse af kursusplaner for nye uddannelser  

 eller uddannelser, der skal ændres i struktur, forløb eller indhold,  

 pædagogisk udviklingsarbejde i øvrigt og i visse tilfælde udarbejdelse af  

 læremidler og løsning af andre udviklingsprægede opgaver, der vedrører  

 gennemførelsen af undervisningen på de tekniske skoler.
 Ansøgning om iværksættelse:
 TP-ansøgning fremsendes i god tid før projektet tænkes iværksat.  

 TP-ansøgningen med bilagene fremsendes i 2 eksemplarer til direktoratet.  

 Standardformular anvendes, jf. bilag.
 Ansøgeren skal, før fremsendelse til direktoratet, sikre sig, at projektet  

 kan gennemføres i henhold til den angivne tidsplan, og at deltagerne er  

 villige til at påtage sig arbejdet.
 TP-ansøgningen vedlægges en projektbeskrivelse , der indeholder en  

 nærmere redegørelse for baggrunden og behovet for projektet.
 Endvidere skal der redegøres for, hvorledes projektet tænkes organiseret,  

 samt hvilken arbejdsform der tænkes anvendt.
I det omfang der knytter sig særlige forudsætninger til projektets  

 gennemførelse, skal disse anføres.
F.eks. skal der gives oplysninger om,  

 hvorvidt projektet indgår i en projektrække eller om der forudsættes brug af  

 særligt udstyr, materialer eller lignende.
 Igangsætning af TP-arbejde:
 Såfremt direktoratet accepterer det anførte behov, og kan skaffe de  

 nødvendige bevillinger, vil direktoratet returnere ansøgningen i  

 godkendt stand til ansøgeren, deltagerne i TP-arbejdet og de involverede  

 skoler.
 Den projektansvarlige kan herefter iværksætte projektet i henhold  

 til ansøgningen.
 Afslutningen af et TP-arbejde:
Den projektansvarlige indsender senest 4 uger efter projektets  

 afslutning resultatet af TP-projektet til direktoratet.
Det indsendte  

 materiale skal henvise til journal- og projektnr.
 Såfremt projektets gennemførelse afviger fra den godkendte ansøgning, skal  

 der vedlægges en kort redegørelse herom, herunder om evt. afvigelser fra  

 budgettet.
 Evt. ekstra renskrivningsudgifter vedr. projektmaterialet må af den  

 projektansvarlige i hvert enkelt tilfælde aftales med direktoratet eller  

 ansøgeren.
 Det bemærkes, at originalmaterialet , hvis intet andet er aftalt,  

 altid skal indsendes til direktoratet, og at direktoratet vil foranledige  

 eventuel høring i de relevante rådgivende udvalg/nævn, mangfoldiggørelse,  

 udsendelse m.v.
 Det skal endvidere bemærkes, at TP-arbejdets resultat i alle tilfælde er  

 undervisningsministeriets ejendom.
 Tekniske skolers afregning af udgifter til TP-arbejde:
 Sker efter særskilt fastsatte regler.
 Samtidig ophæves direktoratets skrivelse af 30. oktober 1987, V-809.
 P.d.v.
Steen Albertsen kst. uddannelseskonsulent Bilag.
 Bilag udelades.
