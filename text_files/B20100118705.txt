Bekendtgørelse om lukkedag for anmeldelse af dokumenter til tinglysning i bilbogen I medfør af § 4 i lov nr. 504 af 12. juni 2009 om ændring af retsplejeloven, lov om ændring af lov om tinglysning og forskellige andre love samt lov om ændring af søloven og forskellige andre love fastsættes:
 § 1. Der kan ikke anmeldes dokumenter til tinglysning i bilbogen mandag den 1. november 2010.
 Stk. 2. Dokumenter, der modtages til tinglysning i bilbogen efter kl. 12.00 fredag den 29. oktober 2010, anses for at være anmeldt til tinglysning mandag den 1. november 2010.
 Stk. 3. Dokumenter, som anmeldes til tinglysning i bilbogen mandag den 1. november 2010, afvises.
 § 2. Bekendtgørelsen træder i kraft den 20. oktober 2010.
