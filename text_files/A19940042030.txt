 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Der kan gives statstilskud til fremme af  

 tilslutning til kulbaseret kraftvarme som kompensation for forhøjelsen af  

 kulafgiften efter lov nr. 490 af 30. juni 1993 om ændring af lov om afgift af  

 stenkul, brunkul og koks m.v. og lov om kuldioxidafgift af visse  

 energiprodukter. (Afgiftsforhøjelser m.v.) Stk. 2.  Tilskuddet gives til forsyningsvirksomheder,  

 som distribuerer kulbaseret kraftvarme, når forbrugerprisen for fjernvarme i  

 de pågældende virksomheder er høj i forhold til tilsvarende  

 forsyningsvirksomheder, som distribuerer kulbaseret kraftvarme.
 § 2.  Forsyningsvirksomhederne skal anvende det i § 1  

 nævnte tilskud til at give kompensation til forbrugere, som tilslutter sig  

 pågældende forsyningsvirksomheder.
 Stk. 2.  Tilskud gives som faste beløb for boliger i  

 parcelhuse og i flerfamilieejendomme.
 Stk. 3.  Der kan ikke gives tilskud til kompensation til  

 forbrugere i ejendomme med blokvarmecentraler med en varmekapacitet på mere  

 end 0,25 MW.
 § 3.  Kompensationen gives som tilskud til  

 forbrugerens udgifter ved tilslutning til fjernvarme eller som rabat for  

 fjernvarmelevering i op til 5 år.
 Stk. 2.  Kompensationens størrelse og art specificeres  

 tydeligt i aftalen med forbrugeren om tilslutning til fjernvarme.
 § 4.  Energistyrelsen meddeler en gang årligt tilsagn  

 om tilskud til forsyningsvirksomhederne på grundlag af ansøgning herom.
 Stk. 2.  Energistyrelsen udbetaler tilskud til  

 forsyningsvirksomhederne efter ansøgning bilagt fornøden dokumentation for  

 indgåede aftaler om kompensation.
§ 5.  Energistyrelsen kan træffe afgørelse om, at  

 tilsagn om tilskud bortfalder, hvis forsyningsvirksomheden har afgivet  

 urigtige eller vildledende oplysninger eller fortiet oplysninger af betydning  

 for ansøgningen.
Hvis et tilskud er udbetalt i henhold til et sådant tilsagn,  

 kan det kræves tilbagebetalt fra forsyningsvirksomheden.
Stk. 2.  Forsyningsvirksomheden skal tilbagebetale  

 tilskud, der ikke videregives til forbrugere.
Endvidere skal  

 forsyningsvirksomheden tilbagebetale tilskud i de tilfælde, hvor en  

 forbruger, som har modtaget kompensation, hæver aftalen om levering inden for  

 5 år.
 § 6.  Energistyrelsens afgørelser efter denne lov kan  

 ikke indbringes for anden administrativ myndighed.
 § 7.  Energiministeren kan fastsætte regler om lovens  

 gennemførelse, herunder betingelser for at få tilskud, tilskuddets størrelse,  

 regler om udbetaling, tidsfrister efter § 4 samt nødvendige  

 kontrolforanstaltninger vedrørende anvendelsen af tilskud.
 Stk. 2.  Energiministeren kan fastsætte regler om  

 udformningen af aftaler med forbrugerne om kompensation.
 Stk. 3.  Energiministeren fastsætter regler om, i  

 hvilket omfang tilskud efter denne lov kan ydes i forbindelse med  

 statstilskud efter anden lovgivning.
 Stk. 4.  Energiministeren kan bemyndige Energistyrelsen  

 til at udøve de beføjelser, der i denne lov er tillagt ministeren.
 § 8.  I lov om påligningen af indkomst- og formueskat  

 til staten (ligningsloven), jf. lovbekendtgørelse nr. 809 af 7. oktober 1993,  

 som senest ændret ved lov nr. 299 af 27. april 1994, foretages følgende  

 ændring:
 I § 7 F indsættes som stk. 4:
»Stk. 4.  Kompensation i henhold til lov om  

 statstilskud til fremme af tilslutning til kulkraftvarme skal ikke medregnes  

 til forbrugerens skattepligtige indkomst.
Stk. 2 finder tilsvarende  

 anvendelse for den del af udgifterne, som svarer til kompensation, som er  

 skattefri efter 1. pkt.« § 9.  Tidspunktet for lovens ikrafttræden fastsættes  

 af energiministeren.
 Stk. 2.  Lovens bestemmelser om kompensation finder  

 anvendelse for forbrugere, som tilslutter sig de omhandlede  

 forsyningsvirksomheder efter denne lovs ikrafttræden.
 § 10.  Loven gælder ikke for Færøerne og Grønland.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
