 Ovennævnte cirkulæreskrivelse indeholder i pkt. 3 bestemmelsen om, for  

 hvilke statslige styrelser og hvilke statsstøttede bygge- og anlægsarbejder  

 ordningen gælder.
 Byggerier, hvor Boligministeriet har givet udbudstilladelse før 1. juli  

 1997, pålægges ikke afgift efter Finansministeriets cirkulæreskrivelse nr.  

 100 af 27. juni 1997 om afgift på anlægsprojekter i staten.
 Til byggerier, for hvilke der pålægges afgift efter Finansministeriets  

 cirkulæreskrivelse af 27. juni 1997, skal der ikke fremover søges  

 udbudstilladelse efter Boligministeriets cirkulæreskrivelse af 8.2.1995.
 Herefter gælder Boligministeriets cirkulæreskrivelse for ansøgninger om  

 udbudstilladelse fra 1. juli 1997 og frem alene for følgende bygherrer og  

 bygge- og anlægsarbejder:
 1. Hvor bygherren er fritaget for afgift efter  

 Finansministeriets cirkulæreskrivelse nr. 100 af 27. juni 1997, dvs. følgende  

 ministerier og styrelser: Forsvarsministeriet og DSB, Banestyrelsen,  

 Bornholmstrafikken, Statens Luftfartsvæsen samt Kystbeskyttelsen under  

 Trafikministeriet eller i medfør af tekstanmærkning på finansloven.
2. Hvor bygherren fra en statslig styrelse modtager  

 tilsagn om støtte til arbejdet, og arbejdet ikke er optaget på  

 bevillingslovene på lige fod med egentlige statsinstitutioner.
Arbejder,  

 hvortil der modtages støtte efter lov om almene boliger m.v. eller lov om  

 byfornyelse er fortsat ikke omfattet af Boligministeeriets cirkulæreskrivelse  

 af 8.2.1995.
 3. Hvor bygherren er en selvejende  

 undervisningsinstitution, der modtager statstilskud, der i det væsentlige  

 udmåles på grundlag af aktiviteten målt i årselever og ved anvendelse af  

 undervisnings-, fællesudgifts- og bygningstilskud (taksametertilskud)  

 kombineret med et grundtilskud pr. undervisningsinstitution er disse  

 institutioner omfattet af Boligministeriets cirkulæreskrivelse af 8.2.1995  

 indtil 31.12.1997. Fra 1.1.1998 pålægges disse selvejende  

 undervisningsinstitutioner afgift efter Finansministeriets cirklæreskrivelse  

 af 27. juni 1997.
 4. Hvor en privat bygherre, opfører eller ombygger  

 byggeri eller anlæg i form af »skræddersyede lejemål« til en  

 statslig styrelse, eller til en bygherre som nævnt i pkt. 2, 1. punktum og  

 pkt. 3.
