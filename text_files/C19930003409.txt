 I medfør af § 71, stk. 3, i lov nr. 1065 af 23. december 1992 om radio- og  

 fjernsynsvirksomhed, fastsættes:
 § 1.  Radio- og TV-Reklamenævnet består af 3  

 medlemmer, der udpeges af kulturministeren for en 4-årig periode.
 § 2.  Radio- og TV-Reklamenævnet har ifølge loven om  

 radio- og fjernsynsvirksomhed følgende opgaver:
 § 3.  Ved udøvelsen af beføjelserne i henhold til § 2,  

 nr. 2 og 3, kan nævnet behandle klager over udsendte reklameindslag og tage  

 sager op på eget initiativ.
 Stk. 2.  TVR eller vedkommende tilladelseshaver skal  

 stille optagelser til rådighed for nævnet af det eller de reklameindslag, som  

 sagen vedrører.
 Stk. 3.  Nævnet kan om fornødent opfordre repræsentanter  

 for TVR eller vedkommende tilladelseshaver til at møde for nævnet til nærmere  

 redegørelse.
 § 4.  Klager over indholdet af reklameindslag, jf. §  

 2, nr. 2 og 3, skal indgives skriftligt til nævnet inden 4 uger efter, at  

 indslaget er udsendt.
 Stk. 2.  Klager indsendes til Radio- og  

 TV-Reklamenævnets sekretariat, Kulturministeriet, Nybrogade 2, 1203 København  

 K.
 § 5.  Før nævnet træffer afgørelse i medfør af § 2,  

 nr. 2 og 3, skal TVR eller vedkommende tilladelseshaver have adgang til at  

 gøre sig bekendt med det for nævnet foreliggende materiale og til at udtale  

 sig om sagen.
 Stk. 2.  Nævnet fastsætter en frist for indsendelse af  

 svar, der normalt ikke bør overstige 14 dage.
 Stk. 3.  Åbenbart grundløse klager kan nævnet afvise  

 uden at inddrage TVR eller vedkommende tilladelseshaver.
 § 6.  Afgørelser om påtale eller pålæg skal ledsages  

 af en begrundelse, der skal indeholde oplysning om eventuelle forskellige  

 meninger under afstemningen vedrørende såvel afgørelsen som begrundelsen for  

 denne.
 § 7.  Nævnets formand sørger for, at afgørelser om  

 påtale eller pålæg snarest bringes til adressatens kundskab, samt for at  

 afgørelserne offentliggøres, jf. § 2, nr. 2.
 Stk. 2.  Ved afgørelser rettet mod indehavere af en  

 tilladelse til lokal radio- og fjernsynsvirksomhed, underrettes det lokale  

 radio- eller tv-nævn om afgørelsen.
 Stk. 3.  Ved afgørelser rettet mod indehavere af en  

 tilladelse til satellitradio- eller -tv-virksomhed underrettes Satellit- og  

 Kabelnævnet om afgørelsen.
§ 8.  Nævnets formand tilrettelægger nævnets arbejde  

 og leder forhandlingerne på nævnets møder.
Han fastsætter tid og sted for  

 møderne og påser, at de for nævnet forelagte sager fremmes med tilbørlig  

 hurtighed.
 Stk. 2.  Kulturministeriet stiller sekretariatsbistand  

 til rådighed for nævnet.
§ 9.  I nævnets beslutninger skal alle medlemmer  

 deltage.
I hastende sager kan sagen dog behandles af 2 medlemmer, såfremt 1  

 medlem har forfald på grund af sygdom, bortrejse eller lignende.  

 Undtagelsesvis kan nævnet, i tilfælde af at formanden har forfald, anmode  

 ministeren om at udpege en midlertidig stedfortræder.
 Stk. 2.  I sager, der ikke tåler opsættelse, kan  

 formanden træffe afgørelse på nævnets vegne, dersom det ikke er praktisk  

 muligt at indkalde nævnsmedlemmerne.
§ 10.  Hvis nævnet har besluttet, at et medlem på  

 grund af inhabilitet ikke kan deltage i en sags behandling, kan sagen  

 behandles af to medlemmer.
Undtagelsesvis kan nævnet, i tilfælde af at  

 formanden er inhabil, anmode ministeren om at udpege en midlertidig  

 stedfortræder.
§ 11.  Nævnets afgørelse træffes ved stemmeflerhed.  

 Såfremt kun to af nævnets medlemmer, hvoraf en er formanden, deltager i  

 sagens behandling, jf. §§ 9 og 10, gør formandens stemme udslaget i tilfælde  

 af stemmelighed.
I øvrige tilfælde, hvor kun to af nævnets medlemmer deltager  

 i sagens behandling, kræves der enstemmighed.
§ 12.  Formanden sørger for, at der føres en  

 forhandlingsprotokol indeholdende et referat af de stedfundne forhandlinger  

 og de trufne beslutninger.
Et medlem, der ikke er enig i en beslutning, har  

 ret til at få sin mening tilført protokollen.
Stk. 2.  Kopi af referatet udsendes til medlemmerne af  

 nævnet.
Hvis formanden ikke inden 8 dage efter, at referatet er udsendt, fra  

 nævnets medlemmer har modtaget skriftlig indsigelse mod dettes indhold,  

 betragtes referatet som godkendt.
Stk. 3.  Forhandlingsprotokollen underskrives af nævnets  

 medlemmer på det efterfølgende møde i nævnet, hvorunder, som særligt punkt på  

 dagsordenen, optages følgende: »Underskrivelse af forhandlingsprotokol  

 vedrørende sidste møde i nævnet.« § 13.  Ved udgangen af hvert finansår udarbejder  

 nævnet en beretning om nævnets virksomhed i det forløbne år.
Beretningen  

 sendes til kulturministeren.
 § 14.  Vederlag til nævnets medlemmer m.v. betales af  

 TVR.
 § 15.  Der påhviler nævnets medlemmer, sekretær og  

 eventuelle andre medhjælpere tavshedspligt, jf. forvaltningslovens § 27.
 § 16.  Cirkulæret træder i kraft den 15. marts 1993.
 Stk. 2.  Samtidig ophæves kommunikationsministerens  

 cirkulære om forretningsorden for Radio- og TV-Reklamenævnet af 2. august  

 1989.
