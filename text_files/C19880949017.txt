 Civilforsvarsstyrelsen rettede for nogen tid siden gennem CF-regionerne en  

 forespørgsel til politikredsene om en eventuel ændring af proceduren for  

 tilvejebringelse af køretøjer til politiets evakueringstransport.
 Ændringsforslaget gik ud på, at politikredsene fremover selv skulle  

 fremskaffe de fornødne evakueringskøretøjer ved aftaler med trafikselskaber,  

 vognmandsfirmaer og lignende, som herved forpligtedes til at stille et antal  

 køretøjer med en nærmere aftalt transportkapacitet til rådighed.
 Resultatet af rundspørgen har vist, at kun få politikredse har vist  

 interesse for den foreslåede ændring.
 Efter en drøftelse i Civilforsvarsstyrelsens samarbejdsudvalg med politiet  

 har styrelsen derfor besluttet at opretholde den nugældende ordning uden  

 ændringer.
 Udpegning af køretøjer til politiets evakueringstransport sker således  

 fortsat efter reglerne i Civilforsvarsstyrelsens cirkulæreskrivelse af 9.  

 september 1959 vedrørende motorkøretøjer til det lokale civilforsvar.
 Politikredsene opfordres dog til - som supplement til udpegningsordningen  

 - at indgå aftaler med trafikselskaber, busselskaber o.lign. om i fornødent  

 omfang at stille transportkapacitet til rådighed i en evakueringssituation.
