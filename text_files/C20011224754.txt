Meddelelse nr. 12/2001 om deltagervilkår  

 under AMU (geografisk område, skolegodkendelse) Vedrørende: Bekendtgørelse nr. 1361  

 af 20/12/2000 om arbejdsmarkedsuddannelsernes indhold og opbygning m.v.
§ 37 Emne: Et godkendt uddannelsessted kan optage personer  

 der bor eller arbejder uden for det geografiske område, som den  

 pågældende uddannelses skolegodkendelse vedrører I henhold til indholdsbekendtgørelsens § 37 er  

 godkendelsen til at udbyde en konkret arbejdsmarkedsuddannelse geografisk  

 fastlagt til et eller flere amter.
Meningen med indholdsbekendtgørelsens § 37 er at  

 fastslå, at det geografiske godkendelsesområde er - det område, hvor det godkendte uddannelsessted er  

 forpligtet til at dække uddannelsesbehovet, og - det område, hvor uddannelsesstedet udfolder sine  

 bestræbelser for at informere virksomheder og AMU-målgruppen om  

 uddannelserne.
 Det er kommet til styrelsens kendskab, at nogle  

 forstår denne bestemmelse således, at et uddannelsessted alene  

 må optage deltagere, der bor eller arbejder i det geografiske  

 område, som den pågældende uddannelses skolegodkendelse  

 vedrører.
 Styrelsen skal i den anledning udtale, at  

 uddannelsesstedet har lov til at optage deltagere, der bor eller arbejder  

 uden for det geografiske område, som den pågældende  

 uddannelses skolegodkendelse vedrører.
 Det vil sige, at de virksomheder og personer, der af egen  

 drift henvender sig til et uddannelsessted, kan betjenes uanset om de bor  

 eller arbejder inden for eller uden for området.
