Kendelse afsagt af  

 Tvistighedsnævnet den 14. august 2003 i sag 17.2003 Elev A mod virksomhed B Mellem klageren, elev A, født den  

 14. juni 1979, og indklagede, virksomhed B, blev den 9. februar 2001 indgået  

 uddannelsesaftale, hvorefter klageren skulle uddannes som salgsassistent med  

 specialet fotohandel med uddannelsesperiode fra den 1. februar 2001  

    

  

 til den 31. januar 2004. Det er i  

 uddannelsesaftalen anført, at arbejdsstedet er virksomhed B1, Frederikssund.
Klageren har ved sin organisation,  

 Handels- og Kontorfunktionærernes forbund i Danmark, HK/Handel, ved  

 klageskrift  

 modtaget den 10. marts 2003 indbragt sagen for Tvistighedsnævnet med endelig  

 påstand om, at indklagede tilpligtes at betale 119.182,76 kr. til klageren  

 med  

 tillæg af procesrente af  

    

  

 4.941,63 kr.  

 fra den 30. november 2002 og af yderligere 114.241,13 kr. fra klagens  

 indbringelse for nævnet.
Kravet er sammensat af manglende løn november 2002,  

 4.941,63 kr., godtgørelse for manglende  

    

  

 opsigelse, 29.649,75 kr., godtgørelse for uberettiget ophævelse af  

 uddannelsesaftalen, 29.649,75 kr., feriegodtgørelse af 39.533 kr., 4.941,63  

 kr.  

 og  

    

  

 godtgørelse for tab af  

  

 uddannelsesgode  

  

 50.000 kr.
 Indklagede har påstået  

    

  

 frifindelse, subsidiært mod betaling af et  

 mindre beløb end påstået af klageren.
Klageren har givet personligt møde  

 for nævnet og afgivet forklaring.
Der er desuden afgivet forklaring af  

 personalechef hos indklagede, C, distriktschef D og tidligere  

  

 HR-konsulent  

  

 hos indklagede E.
 Sagens  

 omstændigheder:
 Den  

    

  

 5. november 2002 skrev personalechef C  

    

  

 bl.a. følgende til klageren:
 Med begrundelse i  

 virksomhedens manglende indtjening har vi været nødt til at foretage  

 nedskæringer i en række af virksomhed B-butikkerne, således også i butikken i  

 Frederikssund.
Vi har naturligvis et ønske  

 om, at disse nedskæringer i høj grad skal ske ved naturlig afgang samt ved  

 omflytninger.
Da der ud fra Uddannelsesnævnet findes krav til fordelingstal  

 mellem faglærte og elever i en butik, er vi nødsaget til at finde  

 besparelserne  

 i butikken i Frederikssund i en elevstilling.
Derfor har vores  

 distriktschef, D og vores  

  

 HR-konsulent  

  

 , E, haft  

 samtaler med dig om at flytte butik.
Først i maj hvor de tilbød dig at flytte  

 til butikken i Hillerød - hvor du bor - hvilket du dog ikke var interesseret  

 i,  

    

  

 herefter har D haft flere samtaler  

 med dig, hvor I til sidst blev enige om, at du skulle flytte uddannelsessted  

 til butikken i Holte med start mandag den 14. oktober 2002.
 Mandag den 14. oktober 2002  

 valgte du alligevel at møde i Frederikssund, fordi du havde fortrudt din  

 aftale  

 med distriktschefen.
Som ovenfor beskrevet - er  

 virksomhed B ikke i stand til fremtidigt, at tilbyde dig uddannelsessted i  

 Frederikssund - men derimod i Holte.
Efter det oplyste skulle dette ikke  

 forlænge din transporttid.
 Vi skal derfor meddele dig,  

 at uddannelsesstedet pr. 11. november 2002 er virksomhed  

  

 Bs  

  

 butik i Holte beliggende Holte Midtpunkt.
Skulle du mod forventning  

 ikke ønske at flytte uddannelsessted ser vi os desværre nødsaget til at  

 ophæve  

 uddannelsesaftalen. Den 13. november 2002 skrev Dansk  

 Handel & Service til HK Nordsjælland bl.a.:
 Idet jeg henviser til flere  

 telefoniske samtaler inden for den seneste uges tid, skal jeg for god ordens  

 skyld bekræfte følgende.
 Vort medlem virksomhed B  

 ophæver med virkning fra d.d. uddannelsesaftalen for A. Årsagen er, at A ikke  

 accepterer at flytte uddannelsessted til virksomhed  

  

 Bs  

  

 butik i Holte, jf. skrivelse fra virksomhed B til A af 5. november 2002.
Der er under sagen fremlagt kopi af  

 oplysningsskema til ansøgning om godkendelse af detailhandelskæder til  

 salgsassistent fra det faglige udvalg for detailhandelsuddannelser.
Af  

 vejledningens pkt. 2.0 fremgår, hvorledes man beregner butikkens maksimale  

 antal elever.
Det fremkomne tal rundes op eller ned efter almindelige  

 afrundingsregler.
Der er mellem parterne enighed om, at det beregnede  

 elevantal  

 i butikken i Frederikssund, hvor der var 2 elever ansat, ville have været  

 1,6,  

 hvis man havde afskediget en sælger eller souschefen.
Klageren  

  

  

 har  

 forklaret bl.a., at han i maj 2002 blev tilbudt at flytte uddannelsessted til  

 Helsingør, men afslog, da uddannelseskvaliteten dér ikke var lige så god som  

 i  

 Frederikssund.
I første omgang var der bare tale om et tilbud.
Senere fik han  

 at vide, at der på grund af besparelser skulle flyttes en elev.
Virksomhed B1  

 ønskede ikke at flytte den anden elev, fordi de mente at han var bedre til at  

 klare fotoopgaver.
Han var dog kun lidt bedre end klageren hertil.
Efter  

 drøftelser om Holte med E,  

  

 bl  

  

 . a. om hans mulighed  

 for fortsat at have fri om onsdagen, gav hun udtryk for, at hans krav kunne  

 opfyldes, og at de havde en aftale.
Han havde imidlertid udbedt sig  

 betænkningstid og endte med at meddele, at han ikke ønskede at flytte.
Han  

 var  

 glad for at være i Frederikssund, transporten, som han foretog i bil sammen  

 med  

 sin kæreste, ville blive mere besværlig til Holte, og han fandt det  

 uacceptabelt at der lå et moment af tvang i situationen.
HK havde oplyst ham  

 om, at han kun kunne flyttes, hvis han selv var indforstået med det.
Efter  

 hans  

 opfattelse var der ikke indgået nogen endelig aftale om flytning.
Han har  

 ikke  

 fået nyt arbejde.
Hvis han tager et almindeligt arbejde kan han miste sin  

 kollegieplads.
 C  

  

  

 har  

 forklaret bl.a., at det ikke var en farbar løsning på de økonomiske problemer  

 at bortrationalisere de uddannede sælgere eller souschefen i Frederikssund,  

 da  

 de bl.a. var nødt til at opretholde en acceptabel uddannelsesstandard.  

 Problemet kunne heller ikke løses ved afskedigelse af ungarbejderne, da de  

 udførte opgaver, der ikke var elevrelevante.
D  

  

  

 har  

 forklaret bl.a., at man valgte at flytte A, da der i Frederikssund var mere  

 behov for den anden elevs særlige fotokompetence.
Han talte med A om flytning  

 til butikken i Holte, men A afslog, primært på grund af transportproblemer.  

 Derefter overtog E drøftelserne.
E  

  

  

 har forklaret  

 bl.a., at der på grund af økonomien skulle foretages personalereduktioner i  

 Frederikssund.
De overvejede at flytte A, bl.a. fordi han ikke ville få  

 længere  

 transport ved at skulle være i Holte.
A ønskede i givet fald at kunne  

 fastholde  

 onsdagen som fridag.
Hun talte med Holte herom og fik det bragt i orden.  

 Dette  

 meddelte hun A, og det var hendes bestemte indtryk, at han derefter  

 accepterede  

 at flytte til Holte.
Hun foranledigede, at A fik tilsendt arbejdsplan for  

 Holte.
Hun husker ikke, om man talte om flytningsmuligheden med den anden  

 elev  

 i Frederikssund.
Klageren  

  

  

 har til  

 støtte for sin påstand anført, at en elev ikke kan flyttes, hvis han ikke  

 accepterer det.
Indklagede har ikke godtgjort, at der blev indgået  

    

  

 en aftale om flytning.
Uddannelsesaftalen er  

 uopsigelig, og arbejdsstedet er fastlagt i aftalen.
Desuden har indklagede  

 ikke  

 godtgjort, at en flytning var nødvendig af økonomiske grunde.
Efter evt.  

 afskedigelse af f.eks. en sælger, ville butikken i øvrigt efter det faglige  

 udvalgs retningslinjer fortsat kunne have haft  

    

  

 2 elever.
Der var således intet til hinder for, at klageren kunne  

 færdiggøre sin uddannelse på det aftalte uddannelsessted.
Indklagede  

  

  

 har til  

 støtte for sin påstand anført, at det må lægges til grund, at det som følge  

 af  

 økonomiske problemer var nødvendigt at reducere antallet af ansatte i  

 Frederikssund.
Under disse omstændigheder var klageren ikke berettiget til at  

 nægte at flytte.
Der er ikke påvist noget transportproblem, arbejdstiden  

 ville  

 være den samme og uddannelseskvaliteten ville ikke blive forringet,  

 tværtimod.  

 En flytning af klageren indebar således ingen væsentlig ændring i  

 ansættelsesforholdet.
Det må endvidere lægges til grund, at der mellem  

 parterne  

 blev indgået aftale om, at klageren skulle flytte til Holte.
Hvis nævnet  

 finder, at klageren ikke kunne flyttes mod sin vilje, bør en evt. godtgørelse  

 sættes meget lavt, da indklagede har gjort, hvad man kunne og havde en  

 berettiget forventning om, at klageren havde accepteret flytning.
I  

    

  

 sagens behandling har som faste medlemmer af Tvistighedsnævnet deltaget  

 Mogens Kroman (formand), og advokat Tine B.
Skyum og Pernille Knudsen (begge  

 Dansk Arbejdsgiverforening), samt konsulent Ane K.
Lorentzen  

    

  

 og konsulent Astrid Dahl (begge  

 Landsorganisationen i Danmark). Derudover har som særligt sagkyndig medlem  

 deltaget advokatfuldmægtig  

  

 Illa  

  

 Westrup, DSH og  

 uddannelseskonsulent Bente Andersen, HK.
 Tvistighedsnævnets  

 bemærkninger:
 4 medlemmer  

 af nævnet udtaler:
Vi finder ikke at indklagede har  

 godtgjort, at der mellem klageren og indklagede blev indgået aftale om, at  

 klageren skulle flytte til Holte.
Vi finder heller ikke, at indklagede har  

 godtgjort sådanne omstændigheder, at det var berettiget at flytte klageren  

 uden  

 hans accept.
Vi lægger herved vægt på, at der ikke er forelagt nævnet særlige  

 oplysninger om de økonomiske forhold på det pågældende tidspunkt, ligesom  

 butikken i Frederikssund efter retningslinjerne herom godt kunne beskæftige  

 to  

 elever, også selvom man opsagde en af de uddannede medarbejdere.
Herefter  

 anser  

 vi indklagedes ophævelse af uddannelsesaftalen for uberettiget.
Under  

 hensyntagen til omstændighederne ved forhandlingerne mellem parterne om  

 flytning finder vi at den erstatning, som indklagede skal betale til klageren  

 bør reduceres i forhold til det almindelige niveau og fastsættes til 20.000  

 kr.
 3 medlemmer  

 af nævnet udtaler:
 På baggrund af de  

 afgivne forklaringer, må det lægges til grund, at der var saglige  

 begrundelser  

 for indklagedes flytning af klageren til butikken i Holte -  

    

  

 ligesom det må lægges til grund at  

  

 uddan-  


  

 nelsen  

  

 i Holte ville kunne  

 færdiggøres på et fagligt mindst ligeså højt niveau.
Yderligere må det  

 lægges til grund, at indklagedes transporttid ikke ville blive forlænget  

  men  

 nærmere forkortet.
Det er ikke påvist, at flytningen ville medføre objektive  

 ulemper af nogen art for klageren.
På denne baggrund mener vi, at klageren  

 var  

 forpligtet til at flytte til Holte-butikken, hvorfor indklagedes ophævelse af  

 uddannelsesaftalen var berettiget.
 Herudover finder vi det  

 efter bevisførelsen tillige godtgjort, at der mellem parterne var indgået  

 aftale om, at klageren skulle flytte til butikken i Holte.
 Af disse grunde stemmer  

 vi for at frifinde indklagede".
 Der træffes afgørelse efter  

 stemmeflertallet.
 T h i  

    

  

 b e s t e m  

  

 m  

  

 e s  

 :
 Indklagede, virksomhed B, skal  

 inden 14 dage til klageren, elev A, betale  

    

  

 20.000 kr. med tillæg af procesrente fra den  

    

  

 10. marts 2003.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
