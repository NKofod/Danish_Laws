Bekendtgørelse om ændring af bekendtgørelse om feriedagpenge § 1 I bekendtgørelse nr. 480 af 10. juni 2003 om feriedagpenge, som ændret ved bekendtgørelse nr. 111 af 24. februar 2005 og bekendtgørelse nr. 1193 af 30. november 2006, foretages efter forhandling med Beskæftigelsesrådet følgende ændringer:
 1. § 8, stk. 4, nr. 2, ophæves.
 2. I § 17, stk. 4, ændres »§ 8, stk. 4, nr. 2, 5, 6 eller 7« til: »§ 8, stk. 4, nr. 4, 5 eller 6« .
 3. I § 21 indsættes efter stk. 3, som nyt stykke:
»Stk. 4. For optjeningsåret 2007 skal a-kassen, uanset § 9, stk. 4, 1. pkt., gange resultatet af beregningen efter § 9, stk. 2 eller 3, med 0,0955.« § 2 Bekendtgørelsen træder i kraft den 1. januar 2008. § 1, nr. 3, finder dog anvendelse for optjeningsåret 2007. 1) Arbejdsdirektoratet, den 12. december 2007 Jesper Hartvig Pedersen / Susanne L.
Bærentzen 1) Der udarbejdes en vejledning til bekendtgørelsen.
