 1. Denne cirkulæreskrivelse omtaler dels et  

 EF-direktiv om standardisering af pakkestørrelser for visse færdigpakkede  

 varer, dels nogle regler om EØF-mærkning (e-mærkning) af færdigpakkede varer.  

 EØF-mærkningen (e-mærkningen) vedrører deklaration af færdigpakningers  

 nettoindhold, fastsættelse af tolerancegrænser herfor samt kontrollen med  

 disses overholdelse.
 Reglerne om standardstørrelser findes dels i Rådets direktiv af 15. januar  

 1980 (80/ 232/ EØF) om indbyrdes tilnærmelse af medlemsstaternes lovgivning  

 vedrørende værdiskalaer for tilladte nominelle mængder og nominelle rumfang  

 for visse færdigpakkede varer (»seriedirektivet«), dels i Rådets  

 direktiv af 19. december 1974 (75/ 106/ EØF) om tilnærmelse af  

 medlemsstaternes lovgivning om færdigpakning af visse væsker i bestemte  

 volumenstørrelser, som ændret ved rådsdirektiv af 23. november 1979 (79/  

 1005/ EØF) og ved kommissionsdirektiv af 28. september 1978 (78/ 841/ EØF)  

 (»væskedirektivet«). Reglerne om standardstørrelser er omtalt  

 nedenfor i pkt. 3.
 Reglerne om EØF-mærkning (e-mærkning) er indeholdt dels i det ovenfor  

 nævnte væskedirektiv, dels i Rådets direktiv af 20. januar 1976 (76/ 211/  

 EØF) om indbyrdes tilnærmelse af medlemsstaternes lovgivning om emballering  

 af visse varer efter vægt eller volumen i færdigpakninger, som ændret ved  

 kommissionsdirektiv af 28. september 1978 (78/ 891/ EØF)  

 (»færdigpakningsdirektivet«). Disse regler og de i tilknytning  

 hertil udstedte danske bestemmelser er omtalt nedenfor i pkt. 4.
2. Alle de nævnte direktiver er, med en enkelt  

 undtagelse, som er beskrevet nedenfor i pkt. 3.4, af den optionelle  

 (»frivillige«) type.
Dette betyder, at varer, der opfylder  

 direktivernes bestemmelser, frit kan forhandles i fællesmarkedet uden at møde  

 handelshindringer hvad angår de forhold, som direktiverne omhandler.
Derimod  

 er de enkelte medlemsstater ikke forpligtet til at indføre direktivernes  

 bestemmelser som de eneste nationale bestemmelser; de er frit stillet med  

 hensyn til at opretholde nationale bestemmelser under forudsætning af, at  

 disse ikke hindrer markedsføring af produkter, der er i overensstemmelse med  

 direktiverne.
For så vidt angår den nedenfor i pkt. 3 nævnte  

 størrelsesstandardisering betyder dette, at Danmark ikke er forpligtet til at  

 indføre standardstørrelser, men hvis sådanne indføres, skal de nedenfor  

 nævnte størrelser indeholdes i de tilladte serier.
Størrelsesstandardisering 3.1. Seriedirektivet og væskedirektivet fastsætter standardiserede mængder  

 for de mest almindelige forbrugsvarer, der markedsføres som færdigpakninger  

 med et forudbestemt indhold mellem 5 g og 10 kg eller 5 ml og 10 l.
Pakninger  

 med et individuelt indhold (catch weight-pakninger) er ikke omfattet af  

 direktiverne.
Seriedirektivet er - i modsætning til de øvrige ovenfor nævnte  

 direktiver specifikt indskrænket til kun at vedrøre færdigpakninger, der er  

 bestemt til detailsalg.
3.2. Ved direktiverne indføres tre typer størrelsesstandisering: Den ene  

 standardiserer pakningernes indhold efter vægt eller volumen, og den anden,  

 som er forbeholdt produkter i stive pakninger (f. eks. konservesdåser og  

 sæbepulverkartoner), standardiserer beholdernes rumfang.
For aerosoler i  

 metalbeholdere kombineres disse to, således at både beholdernes rumfang og  

 varenes volumen standardiseres.
I bilag I og IV er angivet varer, for hvilke der er fastsat  

 standardiserede vægt- og volumenstørrelser.
Ved bilag III, pkt. 2, er på  

 tilsvarende måde fastsat standardstørrelser for varer, der sælges i aerosoler  

 i form af glas eller plasticbeholdere.
 Ved bilag II fastsættes standardstørrelser for rumfanget af beholderne for  

 de i bilaget nævnte varer; undtaget herfra er de i bilag I nævnte varer.
 Ved bilag III, pkt. 1, er endelig foretaget en standardisering såvel af  

 indhold som af beholderstørrelserne for de af bilaget omfattede varer, der  

 sælges i form af aerolsoler i metalbeholdere.
3.3. Markedsføring af pakninger, som overholder de nævnte forskrifter, kan  

 ikke forbydes eller begrænses under henvisning til, at henholdsvis  

 pakningernes indhold eller størrelser ikke opfylder nationale regler om  

 standardstørrelser.
For de i bilag IV, kolonne II, anførte volumenstørrelser  

 gælder dette indtil den 31. december 1988 med undtagelse af færdigpakninger  

 af kategori 1 a) »Vine« med et volumen på 0,73 l, for hvilken  

 datoen er 31. december 1985.
 Direktiverne er ikke til hinder for, at der ud fra andre begrundelser, f.  

 eks. miljøhensyn, fastsættes bestemmelser om markedsføring af de nævnte  

 pakninger.
3.4. Som en undtagelse fra direktivernes optionelle karakter er det for så  

 vidt angår de i bilag IV, pkt. 1 a) nævnte produkter (vine m. v.) ved  

 væskedirektivet bestemt, at disse fra den 1. januar 1984 kun må tillades  

 markedsført i de i bilaget nævnte volumenstørrelser.
Gennemførelsen af denne  

 bestemmelse forhandles for tiden i EF-regie.
Bestemmelsen vil - såfremt disse  

 forhandlinger ikke fører til et andet resultat - blive gennemført ved en  

 bekendtgørelse udstedt af monopoltilsynet i medfør af mærkningsloven.
 3.5. Bestemmelser om standardstørrelser, der måtte udelukke markedsføring  

 af nogle af de i bilag I-III nævnte pakninger, skal være tilpasset de  

 ovennævnte bestemmelser senest den 15. januar 1982. For så vidt angår de i  

 bilag IV nævnte produkter er ikrafttrædelsesdatoen ved væskedirektivet  

 fastsat til den 1. januar 1981.
Af hensyn til eksisterende lagre m. v. er det som overgangsregel i  

 seriedirektivet fastsat, at der i tiden indtil 1. januar 1982 ikke med de  

 ovenfor nævnte begrundelser kan indføres nye forbud imod pakninger, der  

 markedsførtes ved direktivets vedtagelse, selvom størrelserne ikke er  

 indeholdt i bilag I-III.
Ved eventuelle standardiseringer efter denne dato  

 skal de i bilagene indeholdte størrelser som nævnt medtages blandt de  

 tilladte.
EØF-mærkning (e-mærkning) af færdigpakkede varer 4.1. Som nævnt ovenfor indeholder færdigpaknings- og væskedirektiverne  

 regler om deklaration af visse færdigpakningers nettoindhold (vægt eller  

 volumen), tolerancegrænserne herfor samt kontrollen med overholdelsen af  

 disse.
 Reglerne er implementeret ved industriministeriets bekendtgørelse nr. 445  

 af 15. oktober 1980 om EØF-mærkning (e-mærkning) af færdigpakkede varer, der  

 suppleres af justervæsenets tekniske direktiv (Jv TDIR) nr. 35.00.1-01.
4.2. Bekendtgørelsen tillader EØF-mærkning (e-mærkning) af de i pkt. 3.1.  

 nævnte færdigpakninger, såfremt de opfylder nærmere i bekendtgørelsen angivne  

 forskrifter samt underkastes måleteknisk kontrol.
EØF-mærket (e-mærket) må  

 også anvendes på pakninger, der i udlandet er pakket i overensstemmelse med  

 reglerne i de ovennævnte direktiver.
Hovedindholdet af disse forskrifter er, at pakningernes faktisk påfyldte  

 nettoindhold i gennemsnit ikke må være mindre end det deklarerede indhold.  

 Dette krav er kombineret med tolerancer for afvigelser fra det angivne  

 volumen.
Bekendtgørelsen fastsætter desuden regler om, hvorledes vægt- eller  

 volumenindholdet skal deklareres.
4.3. Forinden EØF-mærket (e-mærket) påføres, skal der gives anmeldelse  

 herom til justervæsenet.
Ved import af EØF-mærkede (e-mærkede) pakninger fra  

 tredjelande skal importøren ligeledes indgive anmeldelse til justervæsenet.  

 Anmeldelserne skal indgives inden en af justervæsenet fastsat frist.
4.4. Overholdelsen af disse forskrifter kontrolleres først og fremmest af  

 påfyldningsvirksomheden eller importøren.
Denne kontrol kan udføres ved en  

 fabrikationskontrol, der foretages efter retningslinjer, der er godkendt af  

 dertil af industriministeriet bemyndigede kontrolmyndigheder.
 Bemyndigelse vil blive meddelt laboratorier, der er autoriseret hertil af  

 statens tekniske prøvenævn, samt justervæsent og andre statslige myndigheder,  

 som i henhold til særlig lovhjemmel udøver anden tilsvarende kontrol.
Kontrolmyndighederne foretager desuden en stikprøvevis kontrol.
Yderligere  

 forskrifter vedrørende kontrollens gennemførelse m. v. kan udstedes af  

 justervæsenet efter forhandling med de øvrige kontrolmyndigheder.
 Yderligere oplysninger om EØF-mærkningen (e-mærkningen) vil kunne fås ved  

 henvendelse til justervæsenet, Amager Boulevard 115, 2300 København S (tlf.  

 nr. (01) 54 26 20).
 4.5. EØF-mærkede (e-mærkede) færdigpakninger, som opfylder forskrifterne  

 og kontrolbestemmelserne i ovennævnte bekendtgørelse kan ikke forbydes  

 markedsført af grunde, som vedrører de metoder, efter hvilke de er målt eller  

 kontrolleret, bestemmelsen af deres volumen eler vægt, eller de angivelser,  

 som de i henhold til bekendtgørelsen skal være påført.
EØF-mærkningen (e-mærkningen) er ikke til hinder for, at pakningerne  

 underkastes yderligere vægt- eller volumenkontrol af de respektive kompetente  

 myndigheder.
Denne kontrol vil imidlertid efter disses skøn kunne  

 indskrænkes, idet EØF-mærkningen (e-mærkningen) indicerer, at pakningens  

 opfyldelse af de ovennævnte krav allerede er kontrolleret.
 For ikke-EØF-mærkede (e-mærkede) pakninger vil de eventuelle hidtidige  

 tolerancekrav m. v. fortsat kunne opretholdes.
Industriministeriet, den 24. februar  

 1981 Erling Jensen / Per Lund Thoft Bilag 1 Værdiskalaer for nominelle mængder af indholdet i færdigpakninger 1. Fødevarer, der sælges efter vægt (angivet i g) 1.1. Smør (pos. 04.03), margarine, animalske og vegetabilske fedtstoffer,  

 også emulgerede, som smørepålæg med lavt fedtindhold 125 - 250 - 500 - 1.000 - 1.500 - 2.000 - 2.500 - 5.000 1.2. Friske oste, undtagen såkaldte »petits suisses«-oste og  

 oste, der udbydes på samme måde (pos. ex 04.04 E I c) 62,5 - 125 - 250 - 500 - 1.000 - 2.000 - 5.000 1.3. Bord- eller køkkensalt (pos. 25.01 A) 125 - 250 - 500 - 750 - 1.000 - 1.500 - 5.000 1.4. Flormelis, puddersukker, kandis 125 - 250 - 500 - 750 - 1.000 - 1.500 - 2.000 - 2.500 - 3.000 - 4.000 -  

 5.000 1.5. Varer fremstillet af korn (undtagen næringsmidler til spædbørn) 1.5.1 Mel samt gryn og flager af korn, flager og mel af havre (undtagen de  

 under 1.5.4 nævnte varer) 125 - 250 - 500 - 1.000 - 1.500 - 2.000 - 2.500 (* 1) - 5.000 - 10.000 1.5.2. Spaghetti, makaroni og lignende varer (pos. 19.03) 125 - 250 - 500 - 1.000 - 1.500 - 2.000 - 3.000 - 4.000 - 5.000 - 10.000 1.5.3 Ris (pos. 10.06) 125 - 250 - 500 - 1.000 - 2.000 - 2.500 - 5.000 1.5.4. Cerealier, flager af korn, klar til servering 250 - 375 - 500 - 750 - 1.000 - 1.500 - 2.000 1.6. Tørrede grønsager (pos. 07.05) (* 2), tørrede frugter (pos. ex 08.01,  

 08.03 B, 08.04 B, 08.12) 125 - 250 - 500 - 1.000 - 1.500 - 2.000 - 5.000 - 7.500 - 10.000 1.7. Kaffe, brændt, malet eller umalet, cikorie, kaffeerstatning 125 - 250 - 500 - 1.000 - 2.000 - 3.000 - 4.000 - 5.000 - 10.000 1.8. Dybfrosne varer 1.8.1. Frugt og grønsager samt forbehandlede kartofler til pommes-frites 150 - 300 - 450 - 600 - 750 - 1.000 - 1.500 - 2.000 - 2.500 1.8.2. Fiskefileter og fisk i portioner, også paneret 100 - 200 - 300 - 400 - 500 - 600 - 800 - 1.000 - 2.000 1.8.3. Fish sticks 150 - 300 - 450 - 600 - 900 - 1.200 - 1.500 - 1.800 2. Fødevarer, der sælges efter volumen (angivet i ml) 2.1. Konsumis i mængder på over 250 ml (med undtagelse af enhver form for konsumis, hvis volumen ikke er bestemt  

 ved beholderens form) 300 - 500 - 750 - 1.000 - 1.500 - 2.000 - 2.500 - 3.000 - 4.000 - 5.000 3. Tørfoder til hunde og katte (* 3) (angivet i g) 200 - 300 - 400 - 500 - 600 - 800 - 1.000 - 1.500 - 2.000 - 3.000 - 5.000  

 - 7.500 - 10.000 4. Maling og lak, færdig til brug med eller uden  

 opløsningsmidler (angivet i ml) 25 - 50 - 125 - 250 - 375 - 500 - 750 - 1.000 - 2.000 - 2.500 - 4.000 -  

 5.000 - 10.000 5. Klæbemidler, herunder lim, i fast form eller som  

 pulver (angivet i g) 25 - 50 - 125 - 250 - 500 - 1.000 - 2.500 - 5.000 - 8.000 - 10.000 6. Vedligeholdelsesprodukter bl. a.: produkter til læder og fodtøj, til træ og gulve, til komfurer og  

 metaller, også til biler, til vinduesruder og spejle, også til biler (pos.  

 34.05), pletrensemidler, grundingsmidler, maling og lak til privat brug (pos.  

 38.12 A og 32.09 C), insektdræbere til husholdningsbrug (pos. ex 38.11),  

 kedelstensfjernere (pos. 34.02), deodoriserende midler til husholdningsbrug  

 (pos. 33.06 B), ikke-farmaceutiske desinficerende midler (tyndt- eller  

 tyktflydende produkter angivet i ml, produkter i fast form og pulverform  

 angivet i g) 25 - 50 - 75 - 100 - 150 - 200 - 250 - 375 - 500 - 750 - 1.000 - 1.500 -  

 2.000 - 5.000 - 10.000 7. Kosmetik: skønhedsmidler, toiletmidler (pos 33.06 A  

 og B) (produkter i fast form og pulverform angivet i g; tyndt- eller  

 tyktflydende produkter angivet i ml.) 7.1. Produkter til hudpleje og mundhygiejne barbercreme, hudcreme og -lotion, håndcreme og -lotion, solpræparater,  

 produkter til mundhygiejne (med undtagelse af tandpasta) 15 - 30 - 40 - 50 - 75 - 100 - 125 - 150 - 200 - 250 - 300 - 400 - 500 -  

 1.000 7.2. Tandpasta 25 - 50 - 75 - 100 - 125 - 150 - 200 - 250 - 300 7.3. Hårplejemidler (ikke farve) og badepræparater lak, shampoo, hårskylningsmidler, vandondulationsvæsker, brillantiner,  

 hårcreme (med undtagelse af hårvand under 7.4), skum og andre skumpræparater  

 til bad og styrtebad 25 - 50 - 75 - 100 - 125 - 150 - 200 - 250 - 300 - 400 - 500 - 750 - 1.000  

 - 2.000 7.4. Produkter på spritbasis med mindre end 3 pct. naturlig eller syntetisk parfumeolie og mindre end  

 70 pct. ren ethylalkohol: parfumer, hårvand, barbersprit 15 - 25 - 30 - 40 - 50 - 75 - 100 - 125 - 150 - 200 - 250 - 300 - 400 -  

 500 - 750 - 1.000 7.5. Deodoranter, præparater til personlig hygiejne 20 - 25 - 30 - 40 - 50 - 75 - 100 - 150 - 200 7.6. Talkum 50 - 75 - 100 - 150 - 200 - 250 - 500 - 1.000 8. Vaskemidler 8.1. Sæbe i fast form, til personlig brug og husholdningsbrug (angivet i  

 g) (pos. 34.01) 25 - 50 - 75 - 100 - 150 - 200 - 250 - 300 - 400 - 500 - 1.000 8.2. Blød sæbe (angivet i g) (pos. 34.01) 125 - 250 - 500 - 750 - 1.000 - 5.000 - 10.000 8.3. Sæbespåner (angivet i g) (pos. 34.01) 250 - 500 - 750 - 1.000 - 3.000 - 5.000 - 10.000 8.4. Flydende vaske-, rengørings- og hjælpemidler (pos. 34.02), skure-  

 samt hypokloritiske præparater (med undtagelse af de under punkt 6 nævnte  

 produkter) (angivet i ml) 125 - 250 - 500 - 750 - 1.000 - 1.250 (* 1) - 1.500 - 2.000 - 3.000 -  

 4.000 - 5.000 - 6.000 - 7.000 - 10.000 8.5 Skurepulver (angivet i g) 250 - 500 - 750 - 1.000 - 10.000 8.6. Forvaske- og iblødsætningsmidler i pulverform (angivet i g) 250 - 500 - 1.000 - 2.000 - 5.000 - 10.000 9. Opløsningsmidler (angivet i ml) I henhold til rådets direktiv 73/ 173/ EØF af 4. juni 1973 om tilnærmelse  

 af medlemsstaternes administrativt eller ved lov fastsatte bestemmelser om  

 klassificering, emballering og etikettering af farlige præparater  

 (opløsningsmidler) (* 2) 25 - 50 - 75 - 125 - 250 - 500 - 1.000 - 1.500 - 2.500 - 5.000 - 10.000 10. Smøreolier (angivet i ml) 125 - 250 - 500 - 1.000 - 2.000 - 2.500 - 3.000 - 4.000 - 5.000 - 10.000 Bilag 2 Værdiskalaer for tilladt beholderrumfang Normerne EN 23, 1, anden udgave (maj 1978) og EN 76, første udgave  

 (december 1978) finder anvendelse med undtagelse af de tilfælde, hvor de  

 varer og rumfangsskalaer, der er fastsat i disse normer, er forskellige fra  

 dem, der er anført i dette bilag 1. Konserves og halvkonserves i metaldåser og i glas:  

 Vegetabilske produkter til konsum (frugt, grønsager, tomater, kartofler,  

 bortset fra asparges, supper, frugt- og grønsagssafter og frugtnektar) 1.1. Metaldåser og glas (angivet i ml) 106 - 156 - 212 (* 6) - 228 (* 6) - 314 - 370 - 425 (* 6) - 446 (* 6) -  

 580 - 720 - 850 - 1.062 - 1.700 - 2.650 - 3.100 - 4.250 - 10.200 1.1.1. Supplerende liste for bægre (angivet i ml) 53 (* 7) - 125 (* 7) - 250 (* 7) 1.2. Liste over tilladt rumindhold for særlige varer (angivet i ml) trøfler: 26 - 53 - 71 - 106 - 212 - 425 - 720 - 850 tomater:
- koncentrater: 71 - 142 - 212 - 370 - 425 - 720 - 850 - 3.100 - 4.250 - flåede og uflåede: 236 - 370 - 425 - 720 - 850 - 2.650 - 3.100 frugtblandinger, frugt i saft: 106 - 156 - 2121) - 2281) - 236 - 314 - 370  

 - 4251) - 4461) - 580 - 720 - 850 - 1.062 - 1.700 - 2.650 - 3.100 - 4.250 -  

 10.200 2. Væskeholdig hunde- og kattemad (angivet i ml) 3. Vaske- og rengøringsmidler i pulverform Færdigpakningernes rumfang er gengivet nedenfor:
Bilag 3 Volumenskala for varer, der sælges i form af aerolsoler, med undtagelse af  

 lægemidler og med undtagelse af de i bilag 1, pkt. 7.4 specielt undtagne  

 produkter (dvs. barbersprit, parfurmer og hårvand med mere end 3 pct.  

 naturlig eller syntetisk parfumeolie og mere end 70 pct. ren ethylalkohol) 1. Produkter, der sælges i metalbeholdere 2. Produkter, der sælges i glasbeholdere eller i  

 beholdere af gennemsigtigt eller uigennemsigtigt plastic (den flydende fases  

 volumen angivet i ml) 25 - 50 - 75 - 100 - 125 - 150 Bilag 4 (* 1) Denne værdi gælder ikke for flager og mel af havre (* 2) Undtagen kartofler og kunsttørrede grøntsager (* 3) Varer med et væskeindhold på mindre end 14 pct.
