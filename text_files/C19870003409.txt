(Til samtlige ministerier m.v.) 1. Finansministeriet har fra Danmarks Statistik fået  

 oplysning om, at der i perioden fra oktober 1985 til oktober 1986 i  

 forbindelse med boligpostens indregning i reguleringspristallet er  

 konstateret en stigning i boliglejen på 5,6 pct.
Som følge heraf er det med statstjenestemændenes centralorganisationer  

 aftalt, at de i finansministeriets cirkulære af 28. januar 1986 om  

 tjenesteboligbidrag anførte satser med virkning fra 1. juni 1987 forhøjes med  

 5,6 pct.
Satserne pr. 1. juni 1987 fremgår af omstående skema.
 Boligbidrag, der er fastsat ved vurdering, forhøjes tilsvarende med 5,6  

 pct. fra 1. juni 1987, jfr. dog § 4, stk. 2, i finansministeriets cirkulære  

 af 18. februar 1983.
 2. Da der for gennemførelse af de i pkt. 1 nævnte forhøjelser af  

 boligbidragene - såvel skemasats- som vurderingslejer - i henhold til  

 finansministeriets regulativ af 12. april 1960 vedrørende indflytning i, brug  

 og vedligeholdelse af, tilsyn med samt aflevering af statens tjenesteboliger  

 skal gives tre måneders varsel herom, skal brugerne inden den 1. marts 1987  

 have  meddelelse om det nye boligbidrag.
 Tilsvarende forhøjelser bør fra samme dato gennemføres af boligbidragene  

 for de statsunderstøttede institutioners tjenesteboliger.
 Hvor et boligbidrag i henhold til tidligere tjenestemandslovgivning,  

 (lønnings- og pensionsloven af 1958, § 36, stk. 4, 4. pkt.) ekstraordinært er  

 nedsat med een eller flere satser på grund af mangler ved boligen, bør  

 boligbidraget reguleres under hensyntagen hertil under forudsætning af, at  

 manglerne stadig består.
3. I en række tilfælde er der i henhold til bestemmelsen i § 16 i  

 fornævnte regulativ af 12. april 1960 med særlig hjemmel på normeringslov  

 tillagt tjenestemænd midlertidige personlige, ikke-pensionsgivende tillæg til  

 hel eller delvis dækning af forøgede boligudgifter som følge af nedlæggelse  

 af de pågældende tidligere tjenesteboliger.
Sådanne tillæg vil være at  

 nedsætte med det beløb, hvormed boligbidragene for disse tjenesteboliger  

 ifølge det nye lejesatsskema ville være blevet forhøjet.
Denne nedsættelse  

 gælder også fra 1. juni 1987 og bør ske for alle de personlige tillæg, for  

 hvilke der i forbindelse med ydelsen er taget forbehold om revision ved  

 almindelige reguleringer af tjenesteboligbidragene, samt hvor formuleringen  

 af normeringslovbestemmelsen muliggør en sådan revision.
 4. Bidraget for garage til tjenesteboliger opretholdes uændret, jfr. § 2  

 i finansministeriets cirkulære af 18. februar 1983 om tjenesteboligbidrag.
 5. Dette cirkulære har virkning fra 1. juni 1987. Samtidig ophæves det i  

 finansministeriets cirkulære af 28. januar 1986 om tjenesteboligbidrag  

 optagne lejesatsskema.
Finansministeriet, lønnings og pensionsdepartementet, den 9. februar 1987 P.M.V.
 E.B.
Carsten Holm For boliger uden elektricitet fastsættes boligbidraget 2 satser lavere end  

 for tilsvarende boliger med denne installation.
