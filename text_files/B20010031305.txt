Bekendtgørelse om forbud mod afholdelse  

 af markeder m.v. for klovbærende dyr og om indsamling af  

 klovbærende dyr I medfør af § 9, § 12, § 22 og § 43, stk. 2 og 3, i lov nr. 351 af  

 2. juni 1999 om sygdomme og infektioner hos dyr fastsættes:
 § 1. Ved et godkendt samlested forstås i  

 denne bekendtgørelse: Ethvert sted hvor klovbærende dyr fra  

 forskellige oprindelsesbesætninger, afsenderbesætninger eller  

 handelsbesætninger samles med henblik på at udgøre en  

 sending klovbærende dyr bestemt til handel, og som råder over det  

 nødvendige udstyr og de nødvendige anlæg til at huse dem.  

 Der skal endvidere være tilknyttet en embedsdyrlæge til  

 samlestedet.
§ 2. Det er indtil videre forbudt at afholde  

 markeder, dyrskuer, auktioner eller enhver anden samling af klovbærende  

 dyr.
Det er endvidere forbudt at transportere levende klovbærende dyr,  

 jf. dog stk. 2   7.
 Stk. 2. Uanset bestemmelsen i stk. 1 er det tilladt at  

 transportere klovbærende dyr inden for samme fødevareregion  

 på følgende vilkår:
 1)	Der skal foreligge tilladelse til transporten fra  

 Fødevareregionen.
 2)	Det er endvidere en betingelse, at transportmidlet underkastes den i  

 stk. 8 omhandlede behandling.
 Stk. 3. Uanset bestemmelsen i stk. 1 er det tilladt at  

 transportere klovbærende dyr direkte til et slagteri eller via et  

 godkendt samlested til et slagteri til omgående slagtning på  

 følgende vilkår:
 1)	At der foreligger tilladelse til transporten fra den  

 fødevareregion, hvor afsendelsesejendommen er beliggende.
 2)	At transportmidlet underkastes den i stk. 8 omhandlede  

 behandling.
 Stk. 4. Uanset bestemmelsen i stk. 1 er det tilladt inden  

 for Danmark at transportere klovbærende dyr direkte fra en ejendom til  

 en anden ejendom eller via et godkendt samlested direkte til en anden  

 ejendom, for kvæg og svin dog fra samlestedet til højest 10  

 ejendomme, på følgende vilkår:
1)	At der foreligger tilladelse til transporten fra den  

 fødevareregion, hvor afsenderejendommen er beliggende.
Det er en  

 betingelse for tilladelsen, at dyrene har været holdt på  

 afsenderejendommen i de i a   b nævnte perioder eller hvis dyrene er  

 yngre, siden fødslen, og at der ikke er indsat klovbærende dyr  

 på ejendommen i samme perioder:
 a)	Kvæg samt får og geder i 20 dage.
 b)	Svin i 10 dage.
 2)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 3)	At transportmidlet underkastes den i stk. 8 omhandlede  

 behandling.
Stk. 5. Uanset bestemmelserne i stk. 1 er det tilladt at  

 transportere dyr fra en ejendom til en anden som led i et fast  

 kontraktforhold der skal være registreret i fødevareregionen.  

 Ansøgning om tilladelse til transporten skal indhentes fra den  

 fødevareregion, hvor afsenderejendommen er beliggende, og kan gives  

 for en periode på op til 30 dage.
En 30 dages tilladelse til transport  

 vil øjeblikkelig ophøre ved mistanke om mund- og klovesyge i  

 afsenderregionen.
Det er en betingelse:
 1)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 2)	At transportmidlet underkastes den i stk. 8 omhandlede  

 behandling.
 Stk. 6. Uanset bestemmelsen i stk. 1 er det tilladt at  

 transportere klovbærende dyr direkte eller via et godkendt samlested  

 til fælles græsgange på følgende  

 vilkår:
1)	At der foreligger tilladelse til transporten fra både den  

 fødevareregion, hvor afsenderejendommen er beliggende, og den  

 fødevareregion, hvor den fælles græsgang er beliggende.  

 Ansøgning skal indsendes til den fødevareregion, hvor  

 afsenderejendommen er beliggende.
Det er en betingelse for tilladelsen, at  

 dyrene har været holdt på afsenderejendommen i de i a   b  

 nævnte perioder eller siden fødslen, hvor dyrene er yngre, og at  

 der ikke er indsat klovbærende dyr på ejendommen i samme  

 perioder:
 a)	Kvæg samt får og geder i 20 dage.
 b)	Svin i 10 dage.
 2)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 3)	At transportmidlet underkastes den i stk. 8 omhandlede  

 behandling.
 Stk. 7. Uanset bestemmelsen i stk. 1 er det tilladt ved  

 samhandel til en anden medlemsstat i den Europæisk Union at  

 transportere klovbærende dyr, direkte til slagtning eller til levebrug,  

 direkte fra en ejendom til en anden ejendom eller via et godkendt samlested  

 direkte til en anden ejendom, for kvæg og svin dog fra samlestedet til  

 højest 10 ejendomme, på følgende vilkår:
 1)	At der ved afsendelse til en anden medlemsstat af den  

 Europæiske Union sker anmeldelse til den fødevareregion, hvor  

 afsenderejendommen er beliggende, så betids, at regionen kan indhente  

 tilladelse fra den centrale og regionale veterinærmyndighed i  

 modtagerlandet samt den centrale veterinærmyndighed i eventuelle  

 transitlande senest 24 timer før ankomsten.
2)	At der foreligger tilladelse til transporten fra den  

 fødevareregion, hvor afsenderejendommen er beliggende.
Det er en  

 betingelse for tilladelsen, at dyrene har været holdt på  

 afsenderejendommen i mindst 30 dage eller siden fødslen, hvor dyrene  

 er yngre, og at der ikke er indsat klovbærende dyr på ejendommen  

 i følgende perioder:
 a)	Får og geder i 30 dage.
 b)	Kvæg i 20 dage.
 c)	Svin i 10 dage.
 3)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af udbrud af mund- og klovesyge.
 4)	At transportmidlet underkastes den i stk. 8 omhandlede  

 behandling.
Stk. 8. Transportmidler, der anvendes til de i stk. 2   7 omhandlede  

 transporter, skal før fornyet transport være rengjort og  

 desinficeret.
Transportøren skal ved ankomsten til en ejendom  

 fremlægge skriftlig dokumentation herfor før afhentning af dyr,  

 og dokumentationen skal på forlangende fremvises for  

 fødevareregionen.
 § 3. Det er forbudt ved de i § 2 omhandlede  

 transporter at benytte godkendte mellemstationer.
 § 4. Overtrædelse af § 2 eller § 3 straffes  

 med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft  

 den 8. maj 2001.
 Stk. 2. Samtidig ophæves bekendtgørelse nr. 256 af 17.  

 april 2001 om forbud mod afholdelse af markeder m.v. for klovbærende  

 dyr og om indsamling af klovbærende dyr.
