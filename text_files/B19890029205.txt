 I henhold til § 5, stk. 5, i lov nr. 840 af 21. december 1988 fastsættes:
Personkreds § 1.  Bekendtgørelsen omfatter ledige, der har  

 afsluttet seneste arbejdstilbud i perioden 1. juli 1986 til 30. juni 1987, og  

 som kan miste dagpengeretten i perioden fra 1. januar 1989 til 31. december  

 1989.
 § 2.  Ledige, der er omfattet af § 1 har mulighed for  

 at vælge mellem et arbejdstilbud, en uddannelsesydelse i op til et år på en  

 uddannelse af mindst 6 måneders varighed eller et uddannelsestilbud af mindst  

 3 måneders varighed.
Indberetning § 3.  Arbejdsløshedskasserne skal til  

 Arbejdsformidlingen indberette de medlemmer, der er omfattet af denne  

 bekendtgørelse, efter retningslinjer fastsat af Arbejdsdirektøren.
Stk. 2.  Indberetning til Arbejdsformidlingen skal ske  

 senest 5 måneder før, de pågældende mister dagpengeretten efter §§ 55, stk.  

 1, eller 72, stk. 1, i lov om arbejdsformidling og arbejdsløshedsforsikring  

 m.v.
I den første del af 1989, hvor det ikke har været muligt at overholde 5  

 måneders fristen, sker indberetning efter nærmere retningslinjer fastsat af  

 Arbejdsdirektøren.
 Stk. 3.  Arbejdsløshedskasserne skal ved indberetningen  

 oplyse medlemmets falddato og tidspunktet for seneste afsluttede  

 arbejdstilbud.
 § 4.  Medlemmer, der har ret til 2. arbejdstilbud, jf.  

 § 18 og § 20, skal indberettes til Arbejdsformidlingen umiddelbart efter  

 uddannelsens afslutning.
Vejledning og information om  

 valgmulighederne § 5.  Det påhviler Arbejdsformidlingen at informere de  

 berettigede ledige om mulighederne for at vælge mellem et arbejdstilbud eller  

 en uddannelse af mindst 6 måneders varighed med uddannelsesydelse eller et  

 uddannelsestilbud af mindst 3 måneders varighed.
Arbejdsformidlingen skal  

 oplyse den ledige om, at pågældendes beslutning skal meddeles til  

 formidlingen senest 1 måned efter Arbejdsformidlingens meddelelse om  

 valgmulighederne samt om konsekvenserne af manglende tilbagemelding, jf. § 6,  

 stk. 3.
 Stk. 2.  Arbejdsformidlingen skal så vidt muligt 4  

 måneder før den lediges forventede falddato orientere den ledige om de  

 foreliggende muligheder for uddannelse og arbejde.
 § 6.  Når den ledige har truffet valget mellem de  

 tilbudte muligheder skal Arbejdsformidlingen have meddelelse herom.  

 Meddelelse gives til Arbejdsformidlingen senest 1 måned efter, at den ledige  

 har fået meddelelse om sine valgmuligheder, jf. § 5.
 Stk. 2.  Den lediges meddelelse til Arbejdsformidlingen  

 om hvilket tilbud, der vælges, er endelig.
 Stk. 3.  Det påhviler Arbejdsformidlingen at give de  

 ledige, der ikke meddeler Arbejdsformidlingen deres valg, et arbejdstilbud  

 umiddelbart efter udløbet af den givne frist.
Arbejdstilbud § 7.  Vælger den ledige et arbejdstilbud, skal  

 Arbejdsformidlingen placere den ledige i et arbejdstilbud, jf. de regler der  

 er fastsat i henhold til lov om arbejdstilbud til ledige.
 Stk. 2.  Den ledige, der har valgt et arbejdstilbud  

 bevarer dagpengeretten indtil et arbejdstilbud, herunder et supplerende  

 arbejdstilbud, påbegyndes eller afslås, selv om den ledige ikke opfylder  

 arbejdskravet efter §§ 55, stk. 1, eller 72, stk. 1, i lov om  

 arbejdsformidling og arbejdsløshedsforsikring m.v.
 Stk. 3.  Ved afslag på arbejdstilbud henvises til de  

 regler, der er fastsat om rådighed i henhold til § 62 i lov om  

 arbejdsformidling og arbejdsløshedsforsikring m.v.
Stk. 4.  Afbrydes arbejdstilbuddet, uden at  

 arbejdsophøret kan tilregnes den ledige, har den ledige ret til at  

 supplerende arbejdstilbud, jf. de regler, der er fastsat i henhold til lov om  

 arbejdstilbud til ledige.
Spørgsmålet om arbejdsforholdets ophør kan  

 tilregnes den ledige, afgøres af arbejdsløshedskassen, hvis afgørelse  

 meddeles Arbejdsformidlingen, arbejdsgiveren og den ledige.
 Stk. 5.  Et gennemført arbejdstilbud efter stk. 1 giver  

 ikke ret til uddannelsesydelse eller iværksætterydelse i den efterfølgende  

 dagpengeperiode.
Uddannelsesydelse § 8.  Den ledige kan vælge at få uddannelsesydelse til  

 en uddannelse af mindst 6 måneders varighed, jf. dog § 9, stk. 6, eller et  

 uddannelsestilbud af mindst 3 måneders varighed.
 Stk. 2.  Den ledige har ikke ret til uddannelsestilbud  

 efter § 10, stk. 9, i lov om arbejdstilbud til ledige.
 Stk. 3.  Med hensyn til uddannelsesydelsens størrelse,  

 udbetaling og fradrag henvises til de regler, der er fastsat i henhold til  

 lov om arbejdstilbud til ledige.
Uddannelsesydelse til en uddannelse § 9.  Den ledige skal selv sørge for optagelse på en  

 uddannelse af mindst 6 måneders varighed.
 Stk. 2.  Hvis den ledige, der vælger uddannelsesydelse  

 til en uddannelse, ikke optages på en søgt uddannelse, skal den ledige senest  

 14 dage efter afslaget på optagelse til en uddannelse rette henvendelse til  

 Arbejdsformidlingen, som vil placere den ledige i et arbejdstilbud.
Stk. 3.  Ansøgning om uddannelsesydelse indgives til  

 Arbejdsformidlingen.
Til brug for ansøgningen anvendes et ansøgningsskema,  

 som behandles efter de regler, der er fastsat i henhold til lov om  

 arbejdstilbud til ledige.
 Stk. 4.  Arbejdsformidlingen godkender ansøgningen om  

 uddannelsesydelse, hvis følgende betingelser er opfyldt:
 Stk. 5.  Arbejdsformidlingen kan bevilge eller forlænge  

 uddannelsesydelse til en uddannelse, som er påbegyndt inden den 1. januar  

 1989.
 Stk. 6.  Arbejdsformidlingen kan i særlige tilfælde  

 bevilge uddannelsesydelse til uddannelser af mindre end 6 måneders varighed,  

 dog ikke til uddannelser, der er kortere end 3 måneder.
 § 10.  Uddannelsesydelse kan fås fra uddannelsens  

 begyndelse, dog tidligst fra den dag hvor kassen har påtegnet ansøgningen.
 Stk. 2.  Hvor konkrete omstændigheder taler for det, kan  

 arbejdsformidlingen fravige bestemmelsen i stk. 1.
 Stk. 3.  Uddannelsesydelse kan fås i op til 1 år, dog  

 længst til den 31. december 1989.
 § 11.  Den ledige bevarer sin dagpengeret i 1989  

 indtil uddannelsen påbegyndes eller afslås, selv om den ledige ikke opfylder  

 arbejdskravet efter § 55, stk. 1, eller § 72, stk. 1, i lov om  

 arbejdsformidling og arbejdsløshedsforsikring m.v.
Uddannelsestilbud § 12.  Den ledige kan anmode Arbejdsformidlingen om et  

 rimeligt uddannelsestilbud af mindst 3 måneders varighed.
§ 13.  I takt med at uddannelsesinstitutionerne  

 etablerer de fornødne uddannelsespladser, påhviler det Arbejdsformidlingen at  

 give et rimeligt tilbud om uddannelse.
Der kan gives uddannelsestilbud til i  

 alt 2.000 personer.
Stk. 2.  Kan et uddannelsestilbud ikke gives, har den  

 ledige ret til 2. arbejdstilbud.
Det påhviler Arbejdsformidlingen hurtigst  

 muligt at placere den ledige, der ikke kan få et uddannelsestilbud, i 2.  

 arbejdstilbud.
 Stk. 3.  Uddannelsestilbuddet skal være et i forhold til  

 den ledige rimeligt uddannelsestilbud, under hensyntagen til den lediges  

 ønsker og forudsætninger samt arbejdsmarkedets behov.
 § 14.  Klage over, at et uddannelsestilbud ikke er  

 rimeligt, skal senest 4 uger efter uddannelsens påbegyndelse indgives til  

 Arbejdsmarkedsnævnet.
 Stk. 2.  Arbejdsmarkedsnævnet har den endelige  

 administrative afgørelse af, om et afgivet tilbud om uddannelse er rimeligt.
§ 15.  Ansøgning om uddannelsesydelse indgives til  

 Arbejdsformidlingen.
Til brug herfor anvendes et ansøgningsskema, som  

 behandles efter de regler, der er fastsat i henhold til lov om arbejdstilbud  

 til ledige.
 Stk. 2.  Arbejdsformidlingen godkender ansøgningen om  

 uddannelsesydelse til et uddannelsestilbud, hvis pågældende er blevet optaget  

 på uddannelsen/kurset.
 § 16.  Uddannelsesydelse kan fås fra  

 uddannelsestilbuddets påbegyndelse, dog tidligst fra den dag hvor kassen har  

 modtaget ansøgningen til påtegning.
 Stk. 2.  Hvor konkrete omstændigheder taler for det, kan  

 Arbejdsformidlingen fravige betingelsen i stk. 1.
 Stk. 3.  Den ledige er berettiget til uddannelsesydelse,  

 selv om uddannelsestilbuddet gennemføres efter den 31. december 1989.
 § 17.  Den ledige bevarer sin dagpengeret, indtil  

 uddannelsen påbegyndes eller afslås, selv om den ledige ikke opfylder  

 arbejdskravet efter §§ 55, stk. 1, eller 72, stk. 1, i lov om  

 arbejdsformidling og arbejdsløshedsforsikring m.v.
Ret til 2. arbejdstilbud § 18.  En ledig, der har deltaget i en uddannelse af  

 mindst 6 måneders varighed med uddannelsesydelse, har ret til 2.  

 arbejdstilbud.
 Stk. 2.  En ledig, der på grund af sygdoms- eller  

 barselsfravær under deltagelse i en uddannelse med uddannelsesydelse, ikke  

 kan opnå uddannelsesstedets dokumentation for, at pågældende har deltaget i  

 uddannelsen med uddannelsesydelse i mindst 6 måneder, jf. dog stk. 3, har ret  

 til 2. arbejdstilbud, hvis uddannelsesstedet har modtaget lægeattest for  

 sygdommen eller skriftligt har modtaget meddelelse om afbrydelse på grund af  

 barsel.
 Stk. 3.  Hvis Arbejdsformidlingen har godkendt  

 uddannelsesydelse til en uddannelse på mindre end 6 måneders varighed, jf. §  

 9, stk. 6, og den ledige har gennemført uddannelsen, har den ledige et til 2.  

 arbejdstilbud.
 Stk. 4.  Retten til 2. arbejdstilbud bevares, selv om  

 uddannelsen færdiggøres efter den 31. december 1989 uden uddannelsesydelse.
 § 19.  Den ledige har ret til dagpenge efter  

 uddannelsens afslutning og indtil et arbejdstilbud påbegyndes eller afslås,  

 selv om den ledige ikke opfylder arbejdskravet efter §§ 55, stk. 1, eller 72,  

 stk. 1, i lov om arbejdsformidling og arbejdsløshedsforsikring m.v.
 § 20.  En ledig, der har gennemført et  

 uddannelsestilbud, har ret til 2. arbejdstilbud.
 Stk. 2.  En ledig, der på grund af sygdoms- eller  

 barselsfravær under deltagelse i et uddannelsestilbud, ikke kan opnå skolens  

 dokumentation for, at pågældende har gennemført et uddannelsestilbud af  

 mindst 3 måneders varighed, har ret til 2. arbejdstilbud, hvis skolen har  

 modtaget lægeattest for sygdommen eller skriftligt har modtaget meddelelse om  

 afbrydelse på grund af barsel.
 Stk. 3.  Hvis uddannelsestilbuddet har en varighed på  

 mere end 6 måneder, har den ledige ret til 2. arbejdstilbud, hvis pågældende  

 har deltaget i mindst 6 måneders uddannelse.
 § 21.  Den ledige har ret til dagpenge efter  

 uddannelsestilbuddets afslutning og indtil et arbejdstilbud påbegyndes eller  

 afslås, selv om den ledige ikke opfylder arbejdskravet efter §§ 55, stk. 1,  

 eller 72, stk. 1, i lov om arbejdsformidling og arbejdsløshedsforsikring m.v.
 § 22.  Det påhviler Arbejdsformidlingen at give den  

 ledige et arbejdstilbud så hurtigt som muligt, efter at arbejdsløshedskassen  

 har indberettet den pågældende til 2. arbejdstilbud og senest 3 måneder efter  

 uddannelsens afslutning.
Tilsyn § 23.  Direktøren for arbejdsløshedsforsikringen fører  

 tilsyn med arbejdsløshedskassernes udbetaling af uddannelsesydelse i  

 overensstemmelse med de almindelige regler i kapitel 14 i lov om  

 arbejdsformidling og arbejdsløshedsforsikring m.v.
Oplysningspligt og tilbagebetaling § 24.  En modtager af uddannelsesydelse har pligt til  

 at underrette Arbejdsformidlingen henholdsvis arbejdsløshedskassen om  

 forhold, der har betydning for retten til ydelserne.
 Stk. 2.  Har en modtager af uddannelsesydelse givet  

 Arbejdsformidlingen urigtige oplysninger eller fortiet forhold, der har  

 betydning for retten til ydelsen, kan arbejdsdirektøren bestemme, at denne  

 skal tilbagebetales helt eller delvis.
 Stk. 3.  Har en modtager af uddannelsesydelse givet  

 kassen urigtige oplysninger eller fortiet omstændigheder, der er af betydning  

 for retten til dagpenge eller beregning af ydelsen eller i øvrigt mod bedre  

 vidende uberettiget modtaget ydelsen, skal den pågældende tilbagebetale det  

 beløb, der er modtaget med urette.
Klage § 25.  Arbejdsformidlingens afgørelse kan inden 4 uger  

 indbringes for arbejdsdirektøren af den, som afgørelsen vedrører.  

 Arbejdsdirektørens afgørelse kan ikke indbringes for anden administrativ  

 myndighed.
 Stk. 2.  Ministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af arbejdsdirektøren, op til nærmere undersøgelse og afgørelse.
 Stk. 3.  Klage, over at et uddannelsestilbud ikke er  

 rimeligt, skal senest 4 uger efter uddannelsens påbegyndelse indgives til  

 arbejdsmarkedsnævnet.
 Stk. 4.  Arbejdsmarkedsnævnet har den endelige  

 administrative afgørelse af, om et afgivet uddannelsestilbud er rimeligt.
Stk. 5.  Arbejdsløshedskassens afgørelse kan inden 4  

 uger indbringes for direktøren for arbejdsløshedsforsikringen af den, som  

 afgørelsen vedrører.
Klagen sendes gennem arbejdsløshedskassen.
Nærmere  

 regler fastsættes af direktøren for arbejdsløshedsforsikringen.
 Stk. 6.  Afgørelser, som direktøren for  

 arbejdsløshedsforsikringen har truffet efter stk. 5, kan inden 4 uger  

 indbringes for Ankenævnet for arbejdsløshedsforsikringen af den, som  

 afgørelsen vedrører.
Ikrafttrædelses- og overgangsbestemmelser § 26.  Bekendtgørelsen træder i kraft den 22. maj  

 1989.
 Stk. 2.  Bekendtgørelsen har virkning fra den 1. januar  

 1989. Bekendtgørelse nr. 356 af 23. juli 1985 om uddannelsesydelse og  

 iværksætterydelse til ledige over 25 år m.v. indeholder i §§ 41 og 42  

 følgende bestemmelser:
§ 41 Ledige, der har afsluttet sidste arbejdstilbud eller er ophørt med en  

 uddannelsesydelse til unge inden 1. juli 1985 har ret til uddannelsesydelse i  

 op til 2 år eller iværksætterydelse i op til 3 år og 6 måneder, jf. §§ 12 og  

 23. De ledige skal have ansøgt om en ydelse, før de modtager et konkret  

 arbejdstilbud.
 Stk. 2.  Ledige, der vælger uddannelses- eller  

 iværksætterydelse efter stk. 1, stilles med hensyn til længden af de  

 perioder, hvor de kan få ydelserne, som om deres arbejdstilbud eller  

 uddannelsesydelse var afsluttet den 1. juli 1985. Dette gælder, uanset at den  

 periode overskrides, hvor de ledige kunne have fået dagpenge efter § 55 eller  

 § 72, henholdsvis dagpenge på 70 pct. af højeste dagpenge efter § 51 a, stk.  

 2, i lov om arbejdsformidling og arbejdsløshedsforsikring m.v.
 Stk. 3.  Efter afbrydelse eller afslutning af en periode  

 med uddannelsesydelse eller iværksætterydelse har de ledige, der er nævnt i  

 stk. 2, ret til dagpenge, som om ydelsesperioden havde været ledighed, jf.  

 dog § 34. Også ledighed før 1. juli 1985 medregnes ved beregning af  

 dagpengenes størrelse.
§ 42 Fuldtidsforsikrede ledige, der efter § 41 får udbetalt uddannelsesydelse  

 under en sammenhængende af mindst 18 måneders varighed, får dagpengeret, som  

 om de ved uddannelsens afslutning havde haft en periode på 26 ugers arbejde i  

 fuld sædvanlig arbejdstid umiddelbart før afslutningen af uddannelsen.  

 Deltidsforsikrede får dagpengeret, som om de på tilsvarende måde havde haft  

 arbejde i 17 uger.
