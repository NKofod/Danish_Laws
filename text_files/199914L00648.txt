Betænkning afgivet af Erhvervsudvalget  

 den 18. maj 2000 Betænkning over Forslag til lov om ændring af lov om  

 forsikringsvirksomhed (Koncernregler, regnskabsår, administration af  

 livsforsikringsbestande m.v.) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret mundtligt og/eller skriftligt.
 Et af udvalgets spørgsmål og  

 økonomiministerens svar herpå er optrykt som bilag 1 til denne  

 betænkning.
 En oversigt over lovforslagets bilag er optrykt som bilag  

 2 til denne betænkning.
 Der er af økonomiministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Endvidere har udvalget modtaget skriftlige henvendelser  

 fra:
AI Assurance Formidling A/S, Forsikring & Pension og GF-Forsikring A/S.
Udvalget har med tilfredshed noteret sig, at  

 økonomiministeren i sin besvarelse af spørgsmål 54, jf.
L  

 112   bilag 60, om hvorvidt hun ville give tilsagn om at tage  

 problemstillingerne vedrørende samtykke, definitionen af begrebet  

»sædvanlige kundeoplysninger« og spørgsmålet om afgrænsningen af,  

 hvad et finansielt institut, der har modtaget oplysninger i medfør af  

 § 257 b, stk. 2, efterfølgende kan anvende oplysningerne til, op  

 straks i næste folketingssamling, har tilkendegivet følgende:  

»Jeg kan bekræfte, at jeg agter at tage de  

 problemstillinger, som nævnes i spørgsmålet, op til  

 oktober.
Det vil i den forbindelse være hensigtsmæssigt at  

 få et uddybet beslutningsgrundlag, både for så vidt  

 angår afgrænsningen af begrebet »sædvanlige kundeoplysninger« samt anvendelsen af disse oplysninger, og for så  

 vidt angår ændrede krav vedrørende samtykke.
Ligeledes  

 skal forholdet til EU-retten inddrages.
Jeg vil samtidig undersøge, hvorvidt det er muligt  

 på det finansielle område at videreføre den  

 nugældende retstilstand, hvorefter der kræves udtrykkeligt  

 samtykke til videregivelse af registrerede oplysninger om forbrugere i  

 markedsføringsøjemed.« Herefter indstiller et mindretal (Venstres, Det  

 Konservative Folkepartis, Centrum-Demokraternes og Kristeligt Folkepartis  

 medlemmer af udvalget) lovforslaget til vedtagelse med de af  

 økonomiministeren stillede ændringsforslag.
Mindretallet vil  

 stemme hverken for eller imod de af et mindretal stillede  

 ændringsforslag.
 Et andet mindretal (Socialdemokratiets og Det  

 Radikale Venstres medlemmer af udvalget) indstiller lovforslaget til  

vedtagelse med de af økonomiministeren stillede  

 ændringsforslag.
 Et tredje mindretal (Socialistisk Folkepartis og  

 Dansk Folkepartis medlem af udvalget) indstiller lovforslaget til  

vedtagelse med de under nr. 1-4, 6, 8, 10 og 11 stillede  

 ændringsforslag.
 Et fjerde mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men agter at stemme for de under nr. 4, 6 og 10 stillede  

 ændringsforslag.
 Et femte mindretal (Frihed 2000 s medlem af  

 udvalget) indstiller lovforslaget til vedtagelse med de af et  

 mindretal stillede ændringsforslag.
Ændringsforslag Til § 1 Af	økonomiministeren, tiltrådt af et flertal  

 (udvalget med undtagelse af EL og FRI):
 1) Efter nr. 9 indsættes som nyt nummer:
» »Endvidere kan bestyrelsen tillade, at direktører kan være  

 bestyrelsesmedlemmer i et kapitalformidlingsaktieselskab.«« 2) I det under nr. 15 foreslåede § 151, stk.  

 3, ændres »han« til: »denne«.
 3) Efter nr. 23 indsættes som nyt nummer:
 »02. § 246 affattes således:
» Af	et mindretal (SF), tiltrådt af et mindretal (DF,  

 EL og FRI):
 4) I det under nr. 24 foreslåede § 257 b, stk.  

 2, indsættes efter 1. pkt. som nye punktummer:
» Som sædvanlige kundeoplysninger anses oplysninger  

 om:
 Af	økonomiministeren, tiltrådt af et flertal  

 (S, V, KF, CD, RV og KRF):
 5) I den under nr. 24 foreslåede § 257 b  

 affattes stk. 2 således:
» Af	et mindretal (SF), tiltrådt af et  

mindretal (DF, EL og FRI):
 6) I den under nr. 24 foreslåede § 257 b  

 udgår stk. 3.
 Stk. 4-6 bliver herefter stk. 3-5.
 Af	økonomiministeren, tiltrådt af et flertal  

 (S, V, KF, CD, RV og KRF):
 7) I den under nr. 24 foreslåede § 257 b  

 udgår stk. 3, og i stedet indsættes som nye stykker:
» Stk. 4. Oplysninger om privatkunder kan ikke videregives  

 til brug for risikostyring, jf. stk. 3, bortset fra de særlige  

 tilfælde, hvor oplysningerne om en privatkunde vedrører  

 forpligtelser, der har eller vil kunne få en betydelig  

 størrelse.« Stk. 4 bliver herefter stk. 5.
 Af	et mindretal (SF), tiltrådt af et mindretal (DF  

 og FRI):
 8) I den under nr. 24 foreslåede § 257 b  

 affattes stk. 4, der bliver stk. 3, således:
» Af	økonomiministeren, tiltrådt af et flertal  

 (S, V, KF, CD, RV og KRF):
 9) Det under nr. 24 foreslåede § 257 b, stk.  

 5, udgår.
 Af	et mindretal (SF), tiltrådt af et mindretal (DF,  

 EL og FRI):
 10) I den under nr. 24 foreslåede § 257 b  

affattes stk. 6, der bliver stk. 5, således:
» Af	økonomiministeren, tiltrådt af et flertal  

 (udvalget med undtagelse af EL og FRI):
Til § 2 11) I stk. 1 ændres »1.  

 april 2000« til: »1.  

 juni 2000«.
Bemærkninger Til nr. 1 Ændringen er en konsekvens af den i lovforslagets §  

 1, nr. 1, foreslåede affattelse af lovens § 6.
Til nr. 2 Ændringen er alene af redaktionel karakter.
Til nr. 3 Den foreslåede ændring er en konsekvens af  

 lovforslagets § 1, nr. 2, hvor lovens §§ 16 og 18 foreslås  

 ophævet.
Til nr. 4 Under behandlingen af nærværende lovforslag er  

 det kommet frem, at der er sket et skred i begrebet »sædvanlige kundeoplysninger«.
Derfor præciseres indholdet af  

 bemærkningerne til 1989-lovforslaget, hvorved bestemmelsen  

 indførtes, nu i selve lovforslaget.
Således medfører  

 ændringsforslaget, at den oplistning af oplysninger, der findes i  

 ministerens bemærkninger til nærværende lovforslag,  

 bortfalder.
Det er herefter kun de oplysninger, som udtrykkeligt er defineret  

 som sædvanlige i bemærkninger til 1989-loven, som kan anses som  

 sædvanlige kundeoplysninger.
Endvidere foreslås det, at  

 sædvanlige kundeoplysninger ikke må anvendes til  

 markedsføring og rådgivning.
Til nr. 5 § 257 b, stk. 2, er en videreførelse af den hidtil  

 gældende § 258, stk. 1, 3. pkt.
Af bemærkningerne hertil fremgik  

 følgende om bestemmelsen om sædvanlige kundeoplysninger:
» Tavshedspligten efter § 258 forhindrer endvidere en  

 effektiv udnyttelse af fælles kapacitet, herunder navnlig edb-systemer,  

 i finansielle koncerner, som ofte netop er etableret med henblik på  

 gennem stor- og samdriftsfordele at opnå en reduktion af  

 omkostningsniveauet.
Endelig erindres, at lovens § 8 kræver, at  

 livsforsikring og anden forsikring ikke drives i samme selskab.
Det er ikke  

 rimeligt, at investorbeskyttelseshensyn på denne måde får  

 konsekvenser for koncernens forretningsmuligheder.
På den baggrund foreslås det, at  

 sædvanlige kundeoplysninger kan udveksles mellem selskaber i en  

 finansiel koncern, der er underlagt samme tavshedspligt som  

 forsikringsselskabet selv.
Sådanne oplysninger kan være  

 almindelige stamoplysninger (forsikringstagerens navn, adresse, stilling  

 m.v). Endvidere kan der være tale om oplysninger af økonomisk  

 karakter (forsikringernes art, antal og størrelse). Oplysninger om  

 præmiebetaling til brug for kreditværdighedsundersøgelser  

 vil også kunne meddeles.« Af bemærkningerne fremgik desuden følgende om  

 samspillet med registerlovgivningen:
» Der er således tale om en videreførelse af  

 den gældende bestemmelse om sædvanlige kundeoplysninger.
Til nr. 6 Da ledelsen i de finansielle institutter i en koncern hver  

 især er forpligtede til at påse, at instituttet overholder  

 gældende lovgivning, synes behovet for videregivelse af oplysninger til  

 brug for koncernstyring ikke at have en sådan vægt, at det  

 berettiger til videregivelse af fortrolige oplysninger om kunder.
Det  

 foreslås derfor, at bestemmelsen udgår.
Til nr. 7 Med ændringsforslaget præciseres det, at  

 oplysninger alene kan videregives til moderselskaber med hjemmel i § 257 b,  

 stk. 3, hvis videregivelsen sker til brug for koncernens risikostyring.  

 Endvidere præciseres det, at oplysninger, der vedrører rent  

 private forhold, ikke kan videregives med hjemmel i § 257 b, stk. 3.
Finansielle virksomheders risici opdeles traditionelt i 3  

 kategorier: kreditrisici, markedsrisici og operationelle risici.
Kreditrisici  

 er de risici, den finansielle virksomhed påtager sig, for at kunder  

 ikke kan honorere deres forpligtelser over for den finansielle virksomhed,  

 mens markedsrisici er de risici, den finansielle virksomhed påtager sig  

 i forbindelse med svingende renter og kursudsving på aktier, valuta og  

 andre investeringer samt på rentegarantier på livsforsikringer.  

 Operationelle risici er de risici, en finansiel virksomhed løber i  

 forbindelse med den daglige drift, f.eks. risikoen for, at computersystemet  

 bryder ned, risikoen for, at en fejl påfører den finansielle  

 virksomhed et erstatningskrav, juridiske risici eller imagerisici, som er de  

 risici, en finansiel virksomhed løber for at få et dårligt  

 omdømme, f.eks. som følge af retssager eller dårlig  

 omtale i pressen.
Ud over de tre traditionelle kategorier har  

 forsikringsselskaber en risiko ved forsikringsforretningen, hvorved  

 forstås sandsynligheden for, at forsikringsbegivenheden  

 indtræffer.
 Videregivelse af oplysninger efter stk. 3 vil  

 således ikke kunne begrundes i hensynet til administrative besparelser,  

 eller at det administrativt er praktisk.
For at tydeliggøre reglen indeholder  

 ændringsforslaget en udtrykkelig bestemmelse om, at de videregivne  

 oplysninger ikke må anvendes til markedsføring eller  

 rådgivning.
Dette fremgår allerede af bemærkningerne til  

 lovforslaget.
Det foreslås, at oplysninger om privatkunder kun i  

 særlige tilfælde skal kunne videregives til brug for  

 risikostyring af virksomheder i koncernen.
Oplysninger om almindelige  

 lønmodtagere vil som udgangspunkt ikke kunne videregives med hjemmel i  

 stk. 3. Oplysninger om privatpersoner vil kun kunne videregives, hvis  

 oplysningerne vedrører forpligtelser, der aktuelt eller potentielt er  

 af væsentlig betydning for en virksomhed i koncernen.
Ved forpligtelser  

 forstås enhver type af økonomisk eller juridisk  

 mellemværende mellem privatkunden og virksomheder i koncernen.  

 Forpligtelser omfatter således blandt andet lån og indlån,  

 besiddelse af kapitalandele, retssager m.v.
 Et eksempel på videregivelse af oplysninger om  

 privatkunder i medfør af stk. 3 er den situation, hvor en privatkundes  

 sagsanlæg må antages at have betydning for en virksomhed i  

 koncernen, fordi sagsanlægget aktuelt eller potentielt vedrører  

 krav af en betydelig størrelse.
 Privatkunder omfatter ikke offentlige myndigheder eller  

 erhvervskunder.
Økonomiministeriet vil tage initiativ til, at  

 sektoren i samarbejde med Forbrugerrådet udarbejder en  

 adfærdskodeks (»best practice«) i relation til virksomhedernes behandling af  

 personoplysninger efter de finansielle love.
Dette vil ske med henblik  

 på at sikre en konstruktiv dialog om lovforslagets bestemmelse om, at  

 virksomhederne skal udarbejde offentligt tilgængelige retningslinjer om  

 videregivelse af kundeoplysninger.
Til nr. 8 I forbindelse med behandlingen af nærværende  

 lovforslag har det vist sig nødvendigt at stramme op på reglerne  

 for afgivelse af samtykke.
Når en kunde afgiver oplysninger til et  

 finansielt institut, eller når det finansielle institut registrerer  

 oplysninger som følge af kundeforholdet, må kunden kunne have  

 fuld tillid til, at oplysningerne, som i sagens natur er private, bliver  

 behandlet fortroligt, og at de ikke kan blive brugt andre steder end i det  

 direkte kundeforhold, medmindre kunden har givet sit udtrykkelige skriftlige  

 samtykke.
For at sikre, at kunden er bevidst om samtykkets konsekvenser, og  

 for at undgå, at afgivelse af samtykke bliver en forudsætning for  

 aftalens indgåelse, foreslås det, dels at samtykket skal gives  

 skriftligt og kun for 2 år ad gangen, dels at kunden ikke kan fraskrive  

 sig retten til at tilbagekalde samtykket, og at tilbagekaldelse kan ske  

 når som helst.
Endelig medfører forslaget, at også andre  

 fysiske eller juridiske personer, som de fortrolige oplysninger  

 vedrører, får adgang til at modsætte sig  

 videregivelsen.
Til nr. 9 Efter § 257 b, stk. 5, i det fremsatte lovforslag skal  

 forsikringsselskabet påse, at de personer, der får kendskab til  

 oplysningerne, er bekendt med deres tavshedspligt.
 Med det fremsatte lovforslag fastsættes der  

 tavshedspligt for medlemmer af ledelsen i visse finansielle holdingselskaber.  

 Da denne personkreds således vil være pålagt tavshedspligt  

 efter loven, synes det ikke nødvendigt yderligere at stille et nyt  

 krav om, at forsikringsselskabet skal påse, at modtagerne er bekendt  

 med denne tavshedspligt.
 Det foreslås derfor, at bestemmelsen i stk. 5  

 udgår af lovforslaget.
Til nr. 10 Ændringsforslaget stilles med henblik på at  

 sikre, at kunderne informeres bedst muligt dels om instituttets  

 retningslinjer for behandling af kundeoplysninger, dels om konsekvenserne og  

 indholdet af en aftale om samtykke til videregivelse af oplysninger.
Til nr. 11 Da det foreslåede ikrafttrædelsestidspunkt er  

 passeret, foreslås det, at loven træder i kraft den 1. juni  

 2000.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag 1 Et af udvalgets spørgsmål og  

 økonomiministerens svar herpå er optrykt efter ønske fra  

 Venstre Spørgsmål 54:
 Vil ministeren tage problemstillingerne  

 vedrørende:
op straks i næste folketingssamling? Ministeren bedes i tilknytning hertil oplyse, hvilke  

 overvejelser hun gør sig i relation til de finansielle institutters  

 oprettelse af forskellige former for registre i perioden indtil  

 ovennævnte problemstillinger er afklaret i Folketinget.
 Svar:
De nye elementer i L 112 består i, at der  

 foreslås en udvidet adgang til at videregive kundeoplysninger til  

 moderselskaber til brug for risikostyring af virksomheder i koncernen, samt  

 disse underlægges tavshedspligt.
Der er desuden sket en  

 præcisering af bestemmelsen om risikostyring i det  

 ændringsforslag, som jeg har fremsendt til L 112.
 Lovforslagets bestemmelser om sædvanlige  

 kundeoplysninger og samtykke er en videreførelse af den gældende  

 retstilstand.
Jeg kan bekræfte, at jeg agter at tage de  

 problemstillinger, som nævnes i spørgsmålet, op til  

 oktober.
Det vil i den forbindelse være hensigtsmæssigt at  

 få et uddybet beslutningsgrundlag både for så vidt  

 angår afgrænsningen af begrebet »sædvanlige kundeoplysninger« samt anvendelsen af disse oplysninger, og for så  

 vidt angår ændrede krav vedrørende samtykke.
Ligeledes  

 skal forholdet til EU-retten inddrages.
 Jeg vil samtidig undersøge, hvorvidt der er muligt  

 på det finansielle område at videreføre den  

 nugældende retstilstand, hvorefter der kræves udtrykkeligt  

 samtykke  til videregivelse af registrerede oplysninger om forbrugere i  

 markedsføringsøjemed.
 I den forbindelse skal jeg gøre opmærksom  

 på, at Justitsministeriet i svar på spørgsmål til  

 Folketingets Retsudvalg og Erhvervsudvalg har oplyst, at det giver anledning  

 til betydelig tvivl, om det vil være i overensstemmelse med direktivet  

 om behandling af personoplysninger at indføre en generel ordning,  

 hvorefter der altid skal indhentes kundens samtykke til videregivelse af  

 oplysninger om forbrugere til brug ved markedsføring.
Jeg kan desuden oplyse, at jeg vil informere den  

 finansielle sektor om de nævnte initiativer, således at de  

 berørte virksomheder er fuldt ud bekendt hermed.
Med  

 Finansrådets henvendelser til Erhvervsudvalget går jeg ud fra, at  

 sektoren selv i den mellemliggende periode vil medvirke til at opretholde en  

 betryggende retsstilling for kunderne i relation til  

 markedsføring.
Bilag 2 Bilagsoversigt vedrørende L 115 i ERU Bilagsnr.
