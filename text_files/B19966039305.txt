Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som en terminal beregnet for tilslutning til det  

 offentlige pakkekoblede datanet via en X.25-grænseflade skal overholde, for  

 at der for terminalen kan udstedes en fælles europæisk administrativ  

 godkendelse.
 Hjemmelsgrundlaget for disse tekniske bestemmelser er §5 i Ministeriet for  

 Kommunikation og Turismes bekendtgørelse nr. 737 af 13. august 1994 om  

 teleterminaludstyr (* 1) samt Telestyrelsens bekendtgørelse nr. 668 af 10.  

 juli 1996 om ændring af bekendtgørelse om teleterminaludstyr.
Ikrafttræden Disse tekniske bestemmelser træder i kraft den 7. oktober 1996.
Overgangsbestemmelser Indtil der for omhandlede terminaludstyr fastsættes reviderede tekniske  

 bestemmelser baseret på en endelig foranstaltning vedtaget af Kommissionen,  

 kan terminaludstyr for tilslutning til det offentlige pakkekoblede datanet  

 via en X.25 grænseflade fortsat markedsføres og tilsluttes uden administrativ  

 godkendelse.
Kommissionen vedtager den endelige foranstaltning senest den 10.  

 januar 1998.
Administrativ godkendelse Fremgangsmåden for opnåelse af en fælles europæisk administrativ  

 godkendelse fremgår af kapitel 3 i ovennævnte bekendtgørelse.
Tekniske krav og prøvningsforskrifter For så vidt angår de nærmere bestemmelser - herunder reference til de  

 tekniske krav og prøvningsforskrifter - er disse anført i vedlagte bilag 1:
Bilag 1: Kommissionens beslutning af 10. januar 1996 om en fælles teknisk  

 forskrift om adgang til pakkekoblede offentlige datanet via en  

 X.25-grænseflade, jf.
CCITT's rekommandation (96/71/EF).
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS53er og TBR53er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskaberts Tidende (EF Tidende)  

 1991 L 128 s. 1 og Rådets direktiv nr. 93/68/EØF, De Europæiske Fællesskabers  

 Tidende (EF Tidende) 1993 L 220 s. 1.
