 I medfør af § 7, stk. 3, samt § 16, stk. 3, i lov nr. 498 af 12.
 juni 1996 om tandplejere, fastsættes:
 § 1.  Tandplejeren skal foretage henvisning til  

 tandlæge forinden behandling af patienter, der på grund af generelle  

 lidelser/tilstande eller på grund af medicinindtag har forøget risiko for  

 komplikationer eller bivirkninger i forbindelse med odontologisk behandling.
 Stk. 2.  Tandplejeren skal foretage henvisning til  

 tandlæge forinden behandling af patienter med komplekst behandlingsbehov.
 Stk. 3.  Tandplejeren skal foretage henvisning til  

 tandlæge, når et behandlingsforløb ikke resulterer i det forventede resultat,  

 og når årsagen hertil skønnes at være et behov for behandling, der ligger  

 uden for tandplejerens virksomhedsområde.
 Stk. 4.  For de i stk. 1-3 omhandlede patienter skal  

 henvisning foretages skriftligt.
 Stk. 5.  Hos de i stk. 1-3 omhandlede patienter skal  

 tandplejerens behandling udføres i overensstemmelse med en behandlingsplan,  

 der fastlægges i samarbejde mellem tandplejeren og tandlægen.
 Stk. 6.  Såfremt de i stk. 1-3 omhandlede patienter ikke  

 vil lade sig undersøge og behandle af en tandlæge, skal tandplejeren undlade  

 behandling.
Stk. 7.  Uanset bestemmelsen i stk. 1 og 2, må  

 tandplejeren uden henvisning til tandlæge foretage fornyet behandling af de i  

 stk. 1 og 2 nævnte patienter, når de pågældende patienter inden for det  

 seneste år har været undersøgt af en tandlæge, og der ikke er sket ændringer  

 i patientens generelle tilstand eller medicinindtag.
Den fornyede behandling  

 skal foretages i overensstemmelse med den tidligere fastlagte  

 behandlingsplan.
 § 2.  Tandplejeren skal foretage henvisning til  

 tandlæge, når der i forbindelse med undersøgelse, herunder  

 røntgenundersøgelse, konstateres sygelige tilstande eller anomalier i tænder,  

 mund og kæber, hvis behandling ligger uden for tandplejerens  

 virksomhedsområde.
 Stk. 2.  For de i stk. 1 omhandlede patienter skal  

 henvisning foretages skriftligt.
 § 3.  Overtrædelse af § 1 og § 2 straffes med bøde.
 § 4.  Bekendtgørelsen træder i kraft den 1. februar  

 1997.
