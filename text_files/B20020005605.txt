Bekendtgørelse om indsendelse af  

 prøver og andre oplysninger om Danmarks undergrund I medfør af § 34, stk. 1, og § 38, stk. 2, i lov om anvendelse af  

 Danmarks undergrund, jf. lovbekendtgørelse nr. 552 af 29. juni 1995,  

 fastsættes:
Almindelige regler § § 1. Ved rettighedshaveren forstås i denne  

 bekendtgørelse enhver, der udøver virksomhed i henhold til en  

 tilladelse meddelt efter lov om anvendelse af Danmarks undergrund  

 (undergrundsloven) eller bevilling eller tilladelse meddelt efter lov nr. 181  

 af 8. maj 1950 om efterforskning og indvinding af råstoffer i  

 kongeriget Danmarks undergrund, jf. § 40 i undergrundsloven.
 § § 2. Rettighedshaveren skal efter reglerne i denne  

 bekendtgørelse vederlagsfrit indsende prøver og andre  

 oplysninger, der tilvejebringes under udøvelsen af virksomhed omfattet  

 af undergrundsloven.
 Stk. 2. Forpligtelsen efter stk. 1 omfatter enhver  

 virksomhed omfattet af undergrundsloven, herunder aktiviteter, der er  

 pålagt af myndighederne.
Indsendelse af prøver og oplysninger § § 3. Rettighedshaveren skal indsende de i stk. 2 - 5  

 nævnte prøver og oplysninger til Energistyrelsen og til Danmarks  

 og Grønlands Geologiske Undersøgelse, så snart de  

 foreligger.
 Stk. 2. Ved geofysiske undersøgelser indsendes  

 følgende:
1)	Oplysninger om udførte linier, antal km pr. linie og det  

 totale antal km, der er udført i den forudgående uge.
Ved  

 tredimensionel seismik indsendes tilsvarende oplysninger med angivelse af  

 antal km2. Oplysningerne skal indsendes, mens  

 undersøgelserne foregår, med telefax eller i elektronisk form  

 efter aftale med Energistyrelsen og Danmarks og Grønlands Geologiske  

 Undersøgelse.
 2)	Oplysninger om de seismiske data, der er angivet i bilag 1, afsnit  

 I, nr. 1.
 3)	Oplysninger om tyngdemålinger og magnetiske målinger som  

 angivet i bilag 1, afsnit I, nr. 2.
Stk. 3. Ved geokemiske undersøgelser indsendes de  

 i bilag 1, afsnit II, angivne rapporter, kortmateriale, data og  

 prøver.
Omfang af prøver og disses emballage aftales med  

 Danmarks og Grønlands Geologiske Undersøgelse.
De udtagne  

 prøver skal være forsynet med de nødvendige  

 identifikationer, herunder lokalitetsangivelse.
Stk. 4. Ved boresteds-, bund- og  

 grundundersøgelser indsendes de i bilag 1, afsnit III, angivne  

 rapporter, kortmateriale, data og prøver.
Omfang af prøver og  

 disses emballage aftales med Danmarks og Grønlands Geologiske  

 Undersøgelse.
De udtagne prøver skal være forsynet med de  

 nødvendige identifikationer, herunder lokalitetsangivelse.
 Stk. 5. Ved boringer indsendes følgende:
 1)	Rapport over det foregående døgns operationer og  

 resultater, jf. bilag 1, afsnit IV, nr. 1. Rappporten skal, fra det tidspunkt  

 boreudstyret er placeret på borestedet og indtil borestedet forlades,  

 indsendes dagligt inden kl. 11.00 med telefax eller i elektronisk form efter  

 aftale med Energistyrelsen og Danmarks og Grønlands Geologiske  

 Undersøgelse.
 2)	Oplysninger om overvågning af og undersøgelser i  

 borehullet og oplysninger om de undersøgelser i boringer, der anvendes  

 til produktion og/eller injektion af olie, gas eller vand, som angivet i  

 bilag 1, afsnit IV, nr. 2.
3)	Ved udtagning af prøver (borespåner, borevæske,  

 sidevægskerner, kerner og formationsvæske) prøver som  

 angivet i bilag 1, afsnit IV, nr. 3. De udtagne prøver skal være  

 forsynet med en holdbar mærkning, der angiver boringens betegnelse og  

 den dybde, hvorfra prøven stammer, således at prøven til  

 enhver tid kan identificeres.
Prøverne skal leveres i emballage, der  

 tilgodeser sikker langtidsidentifikation og -opbevaring.
 4)	Rapporter om undersøgelser af prøver fra borehullet  

 som angivet i bilag 1, afsnit IV, nr. 4.
 5)	Rapporter om rådata og bearbejdningsresultater  

 vedrørende prøveproduktion som angivet i bilag 1, afsnit IV,  

 nr. 5.
 6)	Konkluderende rapport ved prøveproduktion som angivet i bilag  

 1, afsnit IV, nr. 6. Rapporten indsendes senest 6 måneder efter  

 boringens afslutning.
 7)	Afsluttende rapportering som angivet i bilag 1, afsnit IV, nr. 7.  

 Rapporten indsendes senest 6 måneder efter boringens  

 afslutning.
Stk. 6. Kernematerialet, herunder sidevægskerner,  

 skal deponeres senest et år efter boringens afslutning hos Danmarks og  

 Grønlands Geologiske Undersøgelse.
Energistyrelsen kan efter  

 anmodning forlænge fristen for deponering og under ganske særlige  

 omstændigheder dispensere fra kravet om deponering hos Danmarks og  

 Grønlands Geologiske Undersøgelse, når deponering  

 andetsteds kan foretages på fuldt betryggende måde.
 Stk. 7. Udover de i stk. 2 til 6 nævnte  

 prøver og oplysninger kan Energistyrelsen og Danmarks og  

 Grønlands Geologiske Undersøgelse kræve andre  

 væsentlige prøver og oplysninger indsendt.
Dispensation § § 4. Energistyrelsen kan i særlige tilfælde  

 dispensere fra kravene i bekendtgørelsens § 3.
 Straffebestemmelser m.v.
 § § 5. Overtrædelse af §§ 2 og 3 straffes med  

 bøde, medmindre højere straf er forskyldt efter § 38 i  

 undergrundsloven.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelsesbestemmelse § § 6. Bekendtgørelsen træder i kraft den 1.  

 marts 2002.
 Stk. 2. Samtidig ophæves bekendtgørelse nr.  

 13 af 7. januar 1991 om indsendelse af prøver og andre oplysninger om  

 Danmarks undergrund.
 Stk. 3. For prøver og andre oplysninger indsamlet  

 før bekendtgørelsens ikraftræden, men ikke indsendt til  

 Energistyrelsen eller Danmarks og Grønlands Geologiske  

 Undersøgelse, kan rettighedshaver indsende disse i overensstemmelse  

 med bekendtgørelse nr. 13 af 7. januar 1991.
Økonomi- og Erhvervsministeriet, den 4.  

 februar 2002 Bendt Bendtsen /Peter Helmer Steen Bilag 1 Prøver og andre oplysninger der skal indsendes i  

 henhold til bekendtgørelsens regler Hvor intet andet er anført, skal de nedennævnte prøver  

 og andre oplysninger indsendes til både Energistyrelsen og Danmarks og  

 Grønlands Geologiske Undersøgelse (GEUS).
I.
Geofysiske forundersøgelser.
 1)	Seismiske målinger:
a)	Seismiske feltmålinger (field data) i digital udgave sendes  

 til GEUS i SEGD eller andet standardformat på IBM3590 bånd eller  

 på et andet medie, som aftales med GEUS.
Med mindre GEUS stiller krav  

 om et andet tidspunkt for indsendelse af målinger, indsendes disse ved  

 udløbet af fortrolighedsperioden for de pågældende data,  

 jf. bestemmelserne herom i den tilladelse, hvorefter data er indsamlet, dog  

 indsendes data indsamlet i henhold til en eneretstilladelse senest ved  

 tilladelsens ophør.
 b)	Processerede navigationsdata i digital udgave i UKOOA format med  

 præcis formatspecifikation og angivelse af centralmeridian sendes til  

 GEUS på IBM3590 eller Exabyte bånd eller et andet medie, som  

 aftales med GEUS.
 c)	Et skudpunktskort i papirudgave visende placeringen af de indsamlede  

 data sendes til GEUS.
d)	Optagelsesrapport (Acquisition Report) indeholdende de for  

 reprocessering nødvendige oplysninger.
Observers log i digital udgave  

 i tif format på CD-rom eller på andet aftalt medie.
e)	Processerede seismiske data i pakket digital udgave med Raw Stack,  

 Raw Migration og Final Migration sendes såfremt de foreligger til GEUS  

 i SEGY format på IBM3590 eller Exabyte bånd eller på et  

 andet medie, som aftales med GEUS.   

 Hvis data findes skaleret til Landmark arbejdsstation, indsendes disse data  

 på Exabyte bånd til Energistyrelsen og på Exabyte eller  

 IBM3590 bånd til GEUS.
Data skaleret til andre seismiske  

 arbejdsstationer indsendes til GEUS.   

 Hvis rettighedshaveren fremstiller  papirudgaver af stackede og migrerede  

 seismiske linier sendes tilsvarende udgaver til GEUS.
Hvis rettighedshaveren  

 fremstiller papirudgaver af migrerede seismiske linier sendes tillige en  

 foldet papirkopi til Energistyrelsen.
 f)	Stacking- og migration-hastigheder i Esso V2 format sendes til GEUS  

 på IBM3480, IBM3590 eller Exabyte bånd eller på et andet  

 medie, som aftales med GEUS.
 g)	Processeringsrapport sendes til GEUS.
 h)	Foretages andre specielle processeringer eller reprocesseringer,  

 indsendes data svarende til det i nærværende, nr. 1, litra e til  

 g, angivne af den endelige processering eller reprocessering.
 i)	Tolkningsrapporter.
 2)	Tyngdemålinger og magnetiske målinger:
 a)	Rapport med dokumentation for målemetode og kalibrering af  

 målinger sendes til GEUS.
 b)	Frilufts- og Bouguer tyngdekort samt totalmagnetisk feltkort.
 c)	Målinger og eventuelle processerede data i digital form sendes  

 til GEUS i et for GEUS umiddelbart læsbart og veldokumenteret  

 standardformat på IBM3590 bånd eller et andet medie, som aftales  

 med GEUS.
 d)	Tolkningsrapporter.
II.
Geokemiske forundersøgelser.
1)	Rapporter: Resultater fra geokemiske undersøgelser  

 indeholdende oplysninger om nøjagtig lokalisering, benyttede  

 analysemetoder og  normer, herunder anvendte referencestandarder.
Desuden en  

 systematisk gengivelse af resultaterne med oplysninger om alle  

 undersøgte stoffer, herunder lette og tunge kulbrinter.
 2)	Kort, data og prøver:
 a)	Kortmateriale i en normalt anvendt skala.
 b)	Data fremsendes til GEUS på elektronisk medie i et for GEUS  

 umiddelbart læsbart og veldokumenteret format ledsaget af papirkopi,  

 såfremt de indsamlede data egner sig hertil.
 c)	Ved prøveudtagning sendes et sæt til GEUS, jf. § 3,  

 stk. 3.
III.
Boresteds-, bund- og grundundersøgelser.
 1)	Rapporter: Rapporter med data og resultater fra  

 undersøgelserne, benyttede analysemetoder, udførte tolkninger  

 og vurderinger.
 2)	Kort, data og prøver:
 a)	Kortmateriale, herunder skudpunktskort og navigationskort, i en  

 normal anvendt skala fremsendes til GEUS.
 b)	Processerede data og navigationsdata fremsendes til GEUS på  

 elektronisk medie i et for GEUS umiddelbart læsbart og veldokumenteret  

 format ledsaget af papirkopi, såfremt de indsamlede data egner sig  

 hertil.
 c)	En foldet papirkopi af alle seismiske linier samt en foldet  

 papirkopi af eventuelle andre typer undersøgelser fremsendes til GEUS,  

 såfremt sådanne fremstilles.
 d)	Ved prøveudtagning sendes et sæt til GEUS, jf. § 3,  

 stk. 4.
IV.
Boringer.
1)	Daglige oplysninger under borearbejdet.
De daglige rapporter skal  

 omfatte hovedoplysninger vedrørende de i det foregående  

 døgn gennemførte arbejder, herunder en geologisk beskrivelse af  

 de gennemborede lag inklusive eventuelle kernebeskrivelser samt eventuelle  

 resultater fra udførte målinger i boringen indhentet under selve  

 borearbejdet.
 2)	Oplysninger om overvågning af og undersøgelser i  

 boringer, herunder undersøgelser der foretages i boringer, som  

 anvendes til produktion og/eller injektion af olie, gas eller vand.
a)	Målinger i boringen.  

 Resultater af alle udførte måletyper samt udførte  

 tolkninger indsendes i en papirkopi af hver trykt målestok fra hver  

 logkørsel.
Rådata optaget på elektronisk medie skal sendes  

 til GEUS i et for GEUS umiddelbart læsbart og veldokumenteret  

 standardformat (normalt LIS/DLIS format) på CD-rom, Exabyte bånd  

 eller andet medie, som aftales med GEUS.
Hvis data findes skaleret til  

 Landmark arbejdsstation, indsendes disse data på Exabyte bånd  

 eller andet aftalt medie til Energistyrelsen.
Basisoplysninger  

 vedrørende indsamlingen af data skal fremstå på en  

 sådan måde, at alle målinger tydeligt kan identificeres.  

 For logs, der repræsenterer fysiske billeder (image-logs), sendes  

 processerede data til GEUS i et for GEUS umiddelbart læsbart og  

 veldokumenteret format.
b)	Retningsmåling.  

 Rapport herover fremsendes snarest efter udarbejdelsen.
Data skal også  

 fremsendes på elektronisk medie i et umiddelbart læsbart og  

 veldokumenteret standardformat.
c)	For seismiske målinger i boringen (vertikal seismisk profil  

 eller walk-away seismiske målinger) indsendes  et sæt af  

 rådata og af standard processeringer.
Data i digital form sendes til  

 GEUS i et for GEUS umiddelbart læsbart og veldokumenteret  

 standardformat (normalt SEGY, ved tids-dybde tabeller dog ASCII).
 3)	Ved udtagning af prøver: Følgende geologiske  

 prøvetyper sendes til GEUS, jf. § 3, stk. 5, nr. 3:
a)	Borespåner.
Et sæt vaskede og tørrede  

 prøver samt et sæt våde prøver.
Disse udtages med  

 samme intervaller som prøver til rettighedshaverens eget brug.
b)	Borevæske.
Ved efterforskningsboringer prøve fra  

 indløbssiden af borevæsken efter kvalitativ additivændring  

 og forud for prøveproduktion dog mindst for hver 300 m boret dybde.  

 Mængde og emballering aftales med GEUS.
c)	Sidevægskerner.
Når sådanne udtages, deponeres  

 resterende materiale hos GEUS senest et år efter boringens afslutning.  

 Det skal sikres, at restmaterialet, som tilgår GEUS, er af  

 tilstrækkelig størrelse til at en litologisk vurdering samt  

 petrografiske, lermineralogiske, mikropaleontologiske og palynologiske  

 analyser kan gennemføres.
Såfremt de udtagne  

 sidevægskerner oparbejdes til palæoanalyse, fremsendes et  

 sæt palæontologiske og palynologiske slides (original eller  

 ekstra sæt) til GEUS umiddelbart efter analysens afslutning.
 d)	Kerner, jf. § 3, stk. 5, nr. 3. Desuden finder reglen i § 3, stk. 6,  

 anvendelse.
e)	Formationsvæskeprøver.
Fra hvert prøveproduceret  

 interval, samt ved udtagning af prøver på andre måder,  

 udtages prøver under tryk så vidt muligt af alle producerede  

 væsker og gasser.
Mængde og emballering aftales med  

 GEUS.
 4)	Rapporter om undersøgelser af prøver fra borehullet.  

 Såfremt rapporter foreligger i elektronisk form, fremsendes disse  

 også.
 a)	Rapport om eventuelle stratigrafiske, sedimentologiske og  

 palæontologiske undersøgelser.
 b)	Kernebeskrivelser, samt fotografier af kernemateriale belyst med  

 henholdsvis hvidt lys og UV-lys for samtlige kerner.
 c)	Resultater fra målinger og analyser på  

 kernemateriale.
 d)	Kvalitativ og kvantitativ vandanalyse (såfremt formationsvand  

 er produceret).
 e)	Rapport vedrørende tryk-, volumen- og temperaturrelationer  

 for eventuelle producerede kulbrinter (PVT-rapport).
 f)	Rapporter om eventuelle moderbjergartsanalyser.
5)	Rapporter om rådata og bearbejdningsresultater  

 vedrørende prøveproduktion.
Såfremt rapporter foreligger  

 på elektronisk form, fremsendes disse også.
 a)	Rapporter vedrørende rådata, der indeholder tryk- og  

 temperaturforløb såvel i boringen som ved overfladen samt  

 separatorbetingelser, blændestørrelse, operationsforløb,  

 produktionsrater og kumulativ produktion.
 6)	For alle udførte prøveproduktioner sendes senest 6  

 måneder efter boringens afslutning en sammenfattende, konkluderende  

 rapport, herunder:
 a)	En redegørelse for de enkelte prøveproduktioners  

 forløb, perforeringsmønster og -interval, beskrivelse af  

 eventuelle stimuleringer og oprensning af brønden.
 b)	En oversigt over målte data, der benyttes ved analyse af  

 prøveproduktion.
 c)	En oversigt over parametre, som benyttes ved analyse af  

 prøveproduktion, men som ikke er fremkommet ved direkte  

 målinger, samt dokumenteret begrundelse for valget heraf.
 d)	En oversigt over beregnede værdier fra  

 prøveproduktionen, herunder blandt andet permeabilitet,  

 trykpåvirkningsradius og virkningsgrad.
 e)	Alle typekurver og plots, som er benyttet ved analyse af  

 prøveproduktioner med angivelse af matchpunkt.
 f)	En detaljeret vurdering og konklusion med hensyn til de  

 opnåede resultater og baggrunden for tolkninger heraf.
 Såfremt rapporten foreligger i elektronisk form, fremsendes  

 denne også.
7)	Afsluttende rapportering.
Såfremt rapporter foreligger  

 på elektronisk form, fremsendes disse også.
Sammenfattende,  

 teknisk/geologisk rapport, jf. i øvrigt § 3, stk. 5, nr. 6,  

 indeholdende blandt andet:
 a)	Oversigt over boringens hoveddata, navn, lokalitet i geografiske og  

 UTM koordinater, boreplatform, vanddybde/kote, referenceniveau,  

 operatør, entreprenør, tidspunkter for arbejdets  

 udførelse, totalt tidsforbrug og slutdybde med angivelse af geologisk  

 alder.
 b)	Sammenfatning af borearbejdets forløb med angivelse af  

 eventuelle tekniske problemer og vurdering heraf.
 c)	Sammenfatning af geologiske informationer opnået under  

 borearbejdet.
 d)	Oversigt over anvendte foringsrør og resultater af  

 cementering.
 e)	Beskrivelse af det benyttede boremudder.
 f)	Detaljeret beskrivelse inklusiv oversigtstegning af boringens status  

 ved afslutning af arbejdet.
 g)	En sammensat log over målingerne foretaget i boringen med  

 indtegning af blandt andet kerne- og prøveproduktionsintervaller,  

 foringsrør og deres cementering, plugs, litologi samt udvalgte  

 logs.
 h)	En sammensat log over resultaterne fra analyser af borevæsken  

 foretaget under borearbejdet.
