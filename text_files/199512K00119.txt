Nr LSF 119 Forslag til Lov om ændring af lov om arbejdsløshedsforsikring m.v.  

 (Mindstesats for lønmodtagere og selvstændige) Fremsat af arbejdsministeren (Jytte Andersen) den 6. december 1995 Vedtaget ved tredjebehandling den 15. december 1995 Lov nr. 1063 af 20/12/1995 § 1 I lov om arbejdsløshedsforsikring m.v., jf. lovbekendtgørelse nr. 6 af 9.  

 januar 1995, som senest ændret ved lov nr. 359 af 14. juni 1995, foretages  

 følgende ændringer:
 1. I § 51, stk. 1., 1. pkt., indsættes efter »stk.  

 5«: »og 6«.
 2. I § 51 indsættes efter stk. 4 som nyt stykke:
» Stk. 5. Til et fuldtidsforsikret medlem, der i de seneste 3  

 år umiddelbart før ledighedens indtræden har været medlem af en  

 arbejdsløshedskasse og været i fuld beskæftigelse som lønmodtager, udbetales  

 dagpenge efter stk. 1, dog med mindst 82 pct. af højeste dagpenge efter § 47.  

 Direktøren for Arbejdsløshedsforsikringen fastsætter nærmere regler efter  

 forhandling med Landsarbejdsrådet.« Stk. 5-8 bliver herefter stk. 6-9.
3. I § 51, stk. 5, der bliver stk. 6, ændres »70  

 pct.« til: »82 pct.« 4. I § 51, stk. 6, der bliver stk. 7, ændres »stk. 1,  

 2, 3, 4 eller 5« til: »stk. 1, 2, 3, 4, 5 eller 6«.
 5. I § 51, stk. 7, der bliver stk. 8, ændres »stk.  

 6« til: »stk. 7«.
 6. I § 51, stk. 8, der bliver stk. 9, ændres »stk.  

 1-6« til: »stk. 1-7«.
 7. I § 75 d, stk. 1, indsættes efter »§ 51, stk.  

 5«: »eller 6«.
 8. § 75 e, stk. 1, affattes således:
»Til deltidsforsikrede medlemmer og til fuldtidsforsikrede medlemmer,  

 der ikke opfylder betingelserne i § 75 d, stk. 1, ydes efterløn med et beløb,  

 der svarer til medlemmets dagpenge beregnet efter § 51, stk. 1, jf. § 70. Til  

 medlemmer, der opfylder betingelserne i § 51, stk. 6, 1. pkt., ydes efterløn  

 dog med et beløb, der svarer til højeste dagpenge efter § 70. Direktøren for  

 Arbejdsløshedsforsikringen fastsætter regler om fremgangsmåden ved beregning  

 af arbejdsfortjenesten.« § 2 Loven træder i kraft den 1. januar 1996 og har virkning for dagpenge, der  

 udbetales for perioder, der ligger efter denne dato.
Oprindeligt fremsat forslag I lov om arbejdsløshedsforsikring m.v., jf. lovbekendtgørelse nr. 6 af 9.  

 januar 1995, som senest ændret ved lov nr. 359 af 14. juni 1995, foretages  

 følgende ændringer:
§ 1 1. I § 51, stk. 1., 1. pkt. indsættes efter »stk.  

 5«: »og stk. 6«.
 2. I § 51 indsættes efter stk. 4, som nyt stk. 5:
» Stk. 5. Til et fuldtidsforsikret medlem, der i de seneste 3  

 år umiddelbart før ledighedens indtræden har været medlem af en  

 arbejdsløshedskasse og været i fuld beskæftigelse som lønmodtager, udbetales  

 dagpenge efter stk. 1., dog med mindst 82 pct. af højeste dagpenge efter §  

 47. Direktøren for arbejdsløshedsforsikringen fastsætter nærmere regler efter  

 forhandling med Landsarbejdsrådet.« Stk. 5-8 bliver herefter stk. 6-9.
 3. § 51, stk. 5., der bliver stk. 6., ændres  

 »70 pct.« til: »82 pct.«.
 4. I § 51, stk. 6., der bliver stk. 7., ændres  

 »stk. 1, 2, 3, 4 eller 5« til: »stk. 1, 2, 3, 4, 5 eller  

 6«.
 5. I § 51, stk. 7., der bliver stk. 8., ændres  

 »stk. 6« til: »stk. 7«.
 6. I § 51, stk. 8., der bliver stk. 9., ændres  

 »stk. 1-6« til: »stk. 1-7«.
 7. I § 75d, stk. 1., indsættes efter § 51, stk. 5:  

 »eller stk. 6«.
 8. § 75e, stk. 1, affattes således:
» § 75e.
Til deltidsforsikrede medlemmer og til  

 fuldtidsforsikrede medlemmer, der ikke opfylder betingelserne i § 75d, stk.  

 1, ydes efterløn med et beløb, der svarer til medlemmets dagpenge beregnet  

 efter § 51, stk. 1, jf. § 70. Til medlemmer, der opfylder betingelserne i §  

 51, stk. 6, 1.pkt., ydes efterløn dog med et beløb, der svarer til højeste  

 dagpenge efter § 70. Direktøren for arbejdsløshedsforsikringen fastsætter  

 regler om fremgangsmåden ved beregning af arbejdsfortjenesten.« § 2 Loven træder i kraft den 1. januar 1996 og har virkning for dagpenge, der  

 udbetales for perioder, der ligger efter denne dato.
Bemærkninger til lovforslaget Almindelige bemærkninger til lovforslaget Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF. sp. 3222, 3605  

 og 4473, tillæg A sp. 2369, tillæg B sp. 673, tillæg C sp. 321) er senest  

 bekendtgjort ved lovbekendtgørelse nr. 6 af 9. januar 1994 og senest ændret  

 ved lov nr. 359 af 14. juni 1995.
 Forhøjelsen af mindstesatsen for selvstændige og indførelse af en  

 mindstesats for lønmodtagere på samme betingelser er et led i opfølgningen af  

 en del af aftalen (mellem Socialdemokratiet, Venstre, Det konservative  

 Folkeparti, Socialistisk Folkeparti, Det Radikale Venstre og  

 CentrumDemokraterne) om anvendelsen af satsreguleringspuljen 1996.
Selvstændige erhvervsdrivende, der har drevet selvstændig virksomhed i  

 væsentligt omfang i mindst 3 sammenhængende hele regnskabsår umiddelbart  

 forud for ledigheden og har været medlem af en arbejdsløshedskasse for  

 selvstændige i alle tre år, har efter gældende regler ved ledighed ret til en  

 fast sats på 70 pct. af højeste dagpenge.
Det foreslås, at mindstesatsen  

 hæves til 82 pct.
 Dagpenge kan til lønmodtagere udbetales med 90 pct. af medlemmets  

 hidtidige arbejdsfortjeneste, dog højest maksimale dagpenge.
 Det foreslås at indføre en mindstesats for fuldtidsforsikrede  

 lønmodtagere, således at lønmodtagere, der efter de almindelige  

 beregningsregler vil være berettiget til mindre end 82 pct. af de maksimale  

 dagpenge har ret til en fast sats på 82 pct. af maksimale dagpenge.
 Retten til mindstesats er betinget af tre års fuld beskæftigelse og  

 medlemskab af en arbejdsløshedskasse umiddelbart forud for ledighedens  

 indtræden.
 Der er samtidig fremsat lovforslag L 14 om ændring af lov om  

 arbejdsløshedsforsikring m.v.
Administrative og økonomiske konsekvenser Forslaget fører ikke til væsentlig administrativ merbelastning for  

 arbejdsløshedskasserne.
De økonomiske konsekvenser - i form af merudgifter -  

 af forslaget er som følger (mio. kr. 1995 - 1998).
 Forslaget har ingen erhvervsøkonomiske konsekvenser, og forslaget rejser  

 ikke spørgsmål om forholdet til EU-retten.
Bemærkninger til lovforslagets enkelte bestemmelser Til § 1 Til nr. 1, 4, 5, 6 og 7 Forslagene er tekniske konsekvensændringer som følge af forslagene i nr. 2  

 og nr. 3.
Til nr. 2 Det foreslås at indføre en mindstesats for fuldtidsforsikrede  

 lønmodtagere, således at der skabes parallelitet til de allerede gældende  

 regler for selvstændige erhvervsdrivende.
Lønmodtagere, der efter de  

 almindelige beregningsregler vil være berettigede til mindre end 82 pct. af  

 de højeste dagpenge, har ret til en fast sats på 82 pct. af højeste dagpenge,  

 hvis de har været i fuld beskæftigelse i de sidste tre år forud for  

 ledighedens indtræden og i samme periode har været medlem af en  

 arbejdsløshedskasse.
 Direktøren for arbejdsløshedsforsikringen bemyndiges til at fastsætte  

 nærmere regler om, hvornår en lønmodtager anses for at opfylde betingelsen om  

 fuld beskæftigelse, herunder om betydningen af afbrydelser i  

 beskæftigelsesforholdet f.eks. p.g.a. sygdom og barsel eller jobskifte.
Til nr. 3 Det foreslås, at den gældende mindstesats for selvstændige  

 erhvervsdrivende hæves fra 70 pct. til 82 pct.
Til nr. 8 Da mindstesatsen for selvstændige blev indført, svarede den til højeste  

 dagpenge for deltidsforsikrede.
Satsen gjaldt såvel dagpenge som efterløn.
Forslaget indebærer, at selvstændige erhvervsdrivende, der overgår til  

 efterløn, fortsat er berettigede til en mindstesats.
For at sikre, at  

 selvstændige erhvervsdrivende, der ikke opfylder betingelserne for at få  

 udbetalt efterløn efter reglerne for fuldtidsforsikrede, ikke får  

 overkompensation som følge af forhøjelsen af mindstesatsen til 82 pct. af  

 højeste dagpenge, foreslås det, at efterlønnen til denne gruppe udbetales med  

 en fast sats svarende til højeste dagpenge for deltidsforsikrede  

 lønmodtagere.
Herefter gælder der samme maksimum for alle efterlønsmodtagere, der ikke  

 opfylder betingelserne for at få efterløn efter reglerne for  

 fuldtidsforsikrede.
Det gælder deltidsforsikrede medlemmer og  

 fuldtidsforsikrede medlemmer, der ikke har været fuldtidsforsikrede i mindst  

 5 år inden for de sidste 10 år, heraf 26 uger umiddelbart før overgangen til  

 efterløn.
Til § 2 Det foreslås, at loven træder i kraft den 1. januar 1996. Medlemmer af  

 kasser for selvstændige erhvervsdrivende, der modtager dagpenge med den  

 hidtidige mindstesats, vil pr. 1. januar 1996 få forhøjet deres dagpenge til  

 den nye mindstesats på 82 pct.
Det indebærer med de pr. 1. januar 1996  

 gældende satser en forhøjelse af satsen pr. dag fra 366 kr. til 429 kr.
 Medlemmer af kasser for lønmodtagere samt medlemmer af kasser for  

 selvstændige erhvervsdrivende, som har en beregnet sats, der ligger mellem 70  

 og 82 pct. af højeste dagpenge, kan få forhøjet deres dagpenge til  

 minimumssatsen, hvis de over for kassen dokumenterer, at de opfylder  

 betingelserne herfor.
 Loven får ingen virkning for medlemmer, der er overgået til efterløn.
