 I medfør af § 10, § 11, stk. 4, og § 13, stk. 3, i færdselslov nr. 153 af  

 24. maj 1955 fastsættes herved følgende bestemmelser om motorkøretøjer, der  

 erhvervsmæssigt benyttes til befordring af personer:
A.
Godkendelse af eftersyn.
 § 1.  Intet mortokøretøj må benyttes erhvervsmæssigt  

 til befordring af personer, forinden det efter anmeldelse til politiet og  

 fremstilling for vedkommende motorsagkyndige er godkendt til sådan brug.
 Stk. 2.  Motorcykler, herunder også 3-hjulede  

 motorcykler, må ikke benyttes erhvervsmæssigt til befordring af personer.
Stk. 3.  Ethvert motorkøretøj, der er godkendt til  

 erhvervsmæssig personbefordring, skal på et for passagererne let synligt sted  

 inde i vognen efter politiets bestemmelse bære enten en emaljeplade eller et  

 under glas eller lignende anbragt kort med vognens resistreringsnummer i 25  

 mm høje bogstaver og tal og derunder i mindst 5 mm høje bogstaver:  

 »Godkendt til erhvervsmæssig personbefordring og undergivet politiets  

 tilsyn«, samt - om fornødent på særlig plade eller kort - en angivelse  

 af det antal passagerer, hvortil vognen er godkendt, pladsen ved siden af  

 føreren indbefattet.
Såfremt kort under glasplade anvendes, skal kortet være  

 forsynet med politiets stempel.
Stk. 4.  De i stk. 3 nævnte plader eller kort leveres  

 ved politiets foranstaltning for ejerens regning.
Prisen for plader er indtil  

 videre 5 kr. for pladen med registreringsnummeret og 1 kr. og 50 øre for  

 pladen med angivelse af passagerantallet.
Pladerne eller kortene skal  

 tilbageleveres politiet ved køretøjets afmeldelse af registret samt ved  

 køretøjets omregistrering til anden benyttelse.
 § 2.  Politiet drager omsorg for, at sådanne  

 motorkøretøjer to gange om året fremstilles til eftersyn af, om de  

 vedblivende fyldestgør lovens fordringer.
 Stk. 2.  Såfremt køretøjet ved eftersynet er behæftet  

 med mangler, finder reglerne i § 21, stk. 3, i justitsministeriets  

 bekendtgørelse nr. 42 af 26. februar 1958 om registrering af motorkøretøjer  

 m.v. tilsvarende anvendelse, dog at skriftlig meddelelse om de ved eftersynet  

 forefundne mangler kun gives på forlangende.
Stk. 3.  For hvert syn erlægges et gebyr af 7 kr., der  

 betales ved, at tilsigelsen forsynes med stempelmærker for beløbet og  

 afleveres til den motorsagkyndige ved fremstillingen til syn.
B.
Personantal.
 § 3.  I nærværende bekendtgørelse betegnes  

 personmotorvogne, der godkendes til erhvervsmæssig personbefordring, med  

 følgende benævnelser:
 Hyrevogne - køretøjer, der godkendes til indtil 9 personer, incl. føreren.
 Minibusser - køretøjer, der godkendes til 10-19 personer, incl. føreren.
 Busser - køretøjer, der godkendes til 20 eller flere personer, incl.  

 føreren.
 Omnibusser - køretøjer, der - uanset det antal personer de godkendes til -  

 anvendes til den i lovgivningen om omnibuskørsel (for tiden lov nr. 257 af  

 27. maj 1950) omhandlede omnibuskørsel.
 Bybusser - omnibusser, der udelukkende benyttes på ruter i det  

 storkøbenhavnske område, købstæderne eller i disses forstadsbebyggelser.
Stk. 2.  Justitsministeriets motorsagkyndige bestemmer  

 efter nærmere af justitsministeriet fastsatte retningslinier, til hvilket  

 personantal en hyrevogn kan godkendes.
Hvis førersædet er beregnet til mere  

 end 2 personer, skal der, f.eks. ved anbringelse af et sidelæn, være sikret  

 føreren den fornødne plads til betjening af vognen.
 Stk. 3.  For minibusser og busser fastsættes det  

 godkendte personantal af den motorsagkyndige efter følgende retningslinier:
a.
Siddepladser.
 1. Til hver siddende passagerer skal der være  

 siddeplads af følgende størrelse:
 På enkeltsæder en bredde af 425 mm.
 På sæder til 2 personer en bredde af 435 mm.
 På sæder til 3 eller flere personer en bredde af 450 mm.
 Sædets dybde fra forkant til ryglæn skal være mindst 400 mm.
2. Er vognen forsynet med tværsæder, på hvilke  

 passagererne sidder med front i samme retning, skal afstanden mellem  

 forkanten af et ryglæns polstring og bagkanten af ryglænet på sædet foran  

 være mindst 620 mm, målt i 600 mms højde.
Ved tværsæder, på hvilke  

 passagererne sidder med front mod hinanden, skal afstanden mellem forkanten  

 af ryglænenes polstring være 1300 mm, målt i 600 mms højde.
 3. Er førersædet i en minibus beregnet til mere end 2  

 personer, skal der forefindes sidelæn eller lignende som anført i stk. 2, 2.  

 pkt.
 4. Løse stole må ikke forefindes eller benyttes.
b.
Ståpladser.
1. Er der i vognen afsat plads til stående passagerer,  

 kan der godkendes indtil 6 ståpladser pr. kvm ståpladsareal, og vognen skal  

 kunne godkendes til mindst 4 ståpladser pr. kvm ståpladsareal, uden at  

 tilladt totalvægt og akseltryk overskrides.
Vægten af en passager skal  

 fastsættes til 75 kg.
Kan disse krav ikke opfyldes, må ståpladsarealet  

 reduceres.
 2. I bybusser, som er forsynet med tværsæder i den ele  

 eller begge sider, kan arealet langs med eller mellem tværsæderne anses som  

 ståpladsareal, dersom dets bredde målt i enhver højde er mindst 750 mm.
 3. I øvrigt kan der i busser og minibusser, der er  

 forsynet med tværsæder i begge sider og midtergang, hvis bredde målt i  

 sædehøjde er mindst 450 mm og i 850 mms højde mindst 600 mm, godkendes et  

 antal ståpladser i midtergangen, svarende til det største antal tværsæder i  

 køretøjets ene side.
 4. Er køretøjet forsynet med sæder, der kan forskydes  

 i vognens tværretning, skal de foreskrevne mål være til stede, når sædet er  

 skudt længst ud mod midten af vognen.
 5. Såfremt der er beregnet plads til stående  

 passagerer foran et sæde, fradrages der ved beregningen af ståpladsarealet  

 den gulvplads, der ligger inden for 125 mm foran sædet, målt fra dettes  

 forkant.
 6. Der skal ved alle ståpladser forefindes  

 støttestænger, stropper eller lignende.
 Stk. 4.  Ingen hyrevogn, minibus eller bus må anvendes  

 til transport af flere personer, end den er godkendt til; herved ses der dog  

 bort fra børn på 4 år eller derunder, ligesom 2 børn på 12 år og derunder  

 regnes som 1 voksen.
Stk. 5.  Minibusser og busser skal på hver side ud for  

 førerpladsen være forsynet med påskrift eller skilt, som tydeligt viser  

 tilladt totalvægt, tilladt belastning, tilladt passagerantal, fordelt på  

 sidde- og ståpladser, og tilladt bagagevægt.
Påskriften skal være udført med  

 ramme, bogstaver og tal svarende til det i § 49 i justitsministeriets  

 bekendtgørelse nr. 42 af 26. februar 1958 om registrering af motorkøretøjer  

 m.v. foreskrevne.
C.
Indretning og udstyr.
 1. Fællesregler for hyrevogne, minibusser og busser.
 § 4.  I personmotorvogne, der anvendes til  

 erhvervsmæssig personbefordring, skal forruden og alle vinduer være forsynet  

 med splintsikkert glas eller lignende materiale.
 Stk. 2.  Er vognen forsynet med tværgående adskillelser,  

 hvoraf nogen del er af glas, skal dette være splintsikkert.
 § 5.  For personmotorvogne, der anvendes til  

 droskekørsel, jfr. § 73 i færdselslov nr. 153 af 24. maj 1955, gælder  

 endvidere reglerne i det pågældende droskereglement.
 Stk. 2.  For omnibusser gælder endvidere de om  

 omnibuskørsel fastsatte særlige bestemmelser, navnlig ministeriet for  

 offentlige arbejders bekendtgørelse om regulativ for omnibuskørsel med  

 motorkøretøjer.
 2. Fællesregler for minibusser og busser.
 § 6.  Antallet af udgange.
Udgange kan være udstigningsdør (d.v.s. dør, der benyttes til  

 passagerernes normale ind- og udstigning), nødudgangsdør, nødudgangsvindue  

 eller taglem.
Vognen skal være forsynet med følgende udgange, hvortil enhver  

 passager skal have adgang: Minibusser: en udgang i hver side og udgang i  

 bagsiden.
Busser: i hver side et antal udgange, tilstrækkeligt til det antal  

 personer, hvortil køretøjet er godkendt.
Det forudsættes herved, at en dør er  

 tilstrækkelig til 30 personer og et nødudgangsvindue til 20 personer.
Der  

 skal dog mindst være 2 udgange i hver side, anbragt henholdsvis fortil og  

 bagtil.
Desuden skal der forefindes udgang i bagsiden.
 Stk. 2.  Udgangen i bagsiden kan erstattes af en taglem  

 på betingelse af, at der findes udgang i begge vognens sider så tæt ved  

 bagsiden som muligt.
 Stk. 3.  Uanset de i stk. 1 nævnte bestemmelser vil  

 diseldrevne bybusser med mindst 2 udstigningsdøre i højre side kunne  

 godkendes med een udgang, f.eks. et nødudgangsvindue, i venstre side, foruden  

 udgangen i bagsiden (eller taglem, jfr. stk. 2).
 Indretning af udgange:
Stk. 4.  Udstigningsdør skal have en fri  

 gennemgangsbredde af mindst 550 mm.
Indvendigt håndtag skal være således  

 indrettet, at døren ikke uforvarende kan åbnes.Håndtag, der drejer om en  

 vandret akse, må kun kunne åbne ved drejning opad eller bagud.
Ved  

 automatiske døre, hvis betjening sker fra førersædet ved trykluft eller på  

 anden måde, skal der umiddelbart ved døren i en højde af mindst 1500 mm fra  

 gulvet findes en anordning, der sætter automatikken ud af funktion, således  

 at døren kan åbnes af publikum.
Anordningen skal afmærkes på iøjenfaldende  

 måde med anvisning på, hvorledes den betjenes.
Anordningen kan om fornødent  

 afskærmes og plomberes for at hindre misbrug.
Stk. 5.  Nødudgangsdør skal have en fri  

 gennemgangsbredde af mindst 550 mm.
Døren, der ikke må være indrettet som  

 skydedør, sammenklappelig dør eller være automatisk virkende, skal åbne udad  

 og være forsynet med såvel udvendigt som indvendigt håndtag.
Det udvendige  

 håndtag må ikke anbringes højere end 1,8 m fra jorden.
Det indvendige håndtag  

 skal være beskyttet af en over håndtaget anbragt bøjle.
Der skal være anbragt  

 en iøjenfaldende afmærkning af, at døren er en nødudgang, samt om fornødent  

 anvisning på, hvorledes døren åbnes.
Stk. 6.  Nødudgangsvindue skal være mindst 0,5 m højt og  

 mindst 0,5 m bredt og have et glasareal på mindst 0,5 kvadratmeter.
Er der  

 kun eet nødudgangsvindue i bagsiden, skal dette dog hvet et glasareal på  

 mindst 0,75 kvadratmeter.
På minibusser kan glasarealerne reduceres til  

 henholdsvis 0.375 kvadratmeter og 0,5 kvadratmeter, hvorimod kravene med  

 hensyn til mindste højde og bredde ikke kan fraviges.
Ved beregningen af  

 glasarealer ses der bort fra den formindskelse, der fremkommer ved eventuelle  

 hjørnerundinger.
Nødudgangsvindue skal være indrettet således, at glasset på  

 simpel måde kan fjernes uden brug af værktøj.
Glasset skal desuden kunne  

 knuses, og der skal på et synligt sted ved vinduerne eller under loftet være  

 anbragt værktøj til at knuse glasset i såvel nødudgangsvinduer som de øvrige  

 vinduer.
Der skal være mindst 1 stk. værktøj for hver påbegyndt 20  

 passagerpladser, dog mindst 2. stk.
Vinduet skal tydeligt afmærkes som  

 »nødudgang« med 20 mm høje bogstaver, præget med rød farve på  

 metalskilt eller på andet tilsvarende holdbart materiale.
Der skal endvidere  

 forefindes en tydelig anvisning på, hvorledes rudelukket kan udløses uden  

 brug af værktøj.
Stk. 7.  Taglem skal have en fri gennemgangsåbning på  

 mindst 50 cm x 70 cm.
Den skal på simpel måde og uden brug af værktøj kunne  

 åbnes indefra.
Stk. 8.  Nødudgange må ikke spærres af bagage eller  

 andet.
For nødudgangsvindue må ikke være anbragt stænger eller lignende.  

 Såfremt adgangen til en nødudgangsdør er spærret af et sæde, skal dette være  

 indrettet således, at det kan vippes til side og blive stående i denne  

 stilling.
Der må ikke anbringes bagage over taglem.
 § 7.  Ingen siddeplads må være anbragt længere fremme  

 end førerens. er nogen af sæderne, f.eks. de forreste, anbragt således, at  

 passagererne vil blive slynget frem gennem vognen ved hård opbremsning eller  

 ved kollision, skal der være anbragt beskyttelsesbøjler eller -stænger foran  

 sæderne.
 §8. Forruden og de forreste sideruder skal være forsynet med en anordning,  

 der hindrer dugdannelse.
Stk. 2.  Forruden skal endvirere være forsynet med  

 udvendig vinduesvasker, der kan væde forruden i tilstrækkeligt omfang på både  

 venstre og højre side.
Bybusser kan dog godkendes uden vinduesvasker.
 § 9.  Brændstoftanken må ikke være anbragt inde i  

 vognen.
 Stk. 2.  Tankens påfyldningsåbning skal ligge uden for  

 karrosseriet og mindst 50 cm, for minibussens vedkommende dog mindst 20 cm,  

 fra døråbning.
 Stk. 3.  Der skal være draget omsorg for, at eventuelt  

 spild ved påfyldningen af brændstof ikke kan trænge ind i vognen, men føres  

 til vejbanen.
 Stk. 4.  Brændstofledninger må ikke føres gennem vognens  

 karrosseri.
 § 10.  I nærheden af førerens plads skal være anbragt  

 mindst eet af de af justitsministeriet godkendte brandslukningsapparater.
§ 11.  Der skal umiddelbart ved akkumulatorens ikke  

 stelforbundne pol være indskudt en hovedafbryder for det elektriske  

 ledningsnet.
Afbryderen skal, hvis det efter køretøjets kontruktion er  

 praktisk muligt, kunne betjenes fra førerens plads.
Er dette ikke muligt,  

 skal der foruden hovedafbrygeren være anbragt en afbryder, og som kan afbryde  

 forbindelsen fra akkumulatoren til alle strømforbrugende dele med undtagelse  

 af selvstarteren og eventuel dørautomatik.
 § 12.  Bagagestige må kun være anbragt på vognens  

 bagside.
 § 13.  Ved alle døre skal i fornødent omfang  

 forefindes trinbrætter, således at ind- og udstigning kan ske hurtigt samt  

 let og bekvemt for passagererne.
 3. Særregler for busser.
§ 14.  Højden fra sæde til loft skal være mindst 950  

 mm.
Højden fra gulv til loft skal være mindst 1 750 mm.
For ståpladsarealers  

 vedkommende skal højden fra gulv til loft dog være mindst 1 900 mm.
§ 15.  Køretøjets midtergang skal have en bredde af  

 mindst 650 mm, hvis køretøjet er forsynet med langsæder i begge sider; mindst  

 500 mm, hvis der er langsæder i den ene og tværsæder i den anden side; og  

 mindst 400 mm, hvis der er tværsæder i begge sider.
Sidstnævnte mål kan dog  

 nedsættes til 300 mm, hvis afstanden mellem ryglænene i 850 mms højde er  

 mindst 400 mm, for omnibusser dog 500 mm.
Er køretøjet forsynet med sæder,  

 der kan forskydes i vognens tværretning, skal de foreskrevne mål være til  

 stede, når sædet er skudt længst ud mod midten af vognen.
§ 16.  Udstigningsdøre må ikke kunne spærres af  

 klapsæde og lignende.
Der skal til døren være en fri adgang af mindst 400 mms  

 bredde, målt i højde med sæderne i bussen, og mindst 500 mm, målt i 850 mms  

 højde.
Sker adgangen til døren langs forkanten af et sæde, skal den fri  

 bredde, målt i sædehøjde, forøges med 125 mm.
Sker adgangen mellem to  

 tværsæder med front mod hinanden, skal den fri bredde, målt i sædehøjde,  

 forøges med 250 mm.
 Stk. 2.  For nødudgangsdør kræves ikke de anførte tillæg  

 for passage mellem tværsæder, men mindstemålene skal være til stede, når et  

 eventuelt klapsæde er bortklappet.
 § 17.  Hvis vognens totalvægt overstiger 8 000 kg,  

 skal driftsbremsen være således indrettet, at den, uanset svigten et hvilket  

 som helst sted, dog er i stand til at afbremse hjulene på mindst 1 aksel.
 4. Særregler for minibusser.
§ 18.  Højden fra sæde til loft skal være mindst 950  

 mm.
Højden fra gulv til loft skal være mindst 1 325 mm.
For ståpladsarealers  

 vedkommende skal højden fra gulv til loft dog være mindst 1 900 mm.
 Stk. 2.  Sæderne skal være således indrettet og anbragt,  

 at passagererne uden vanskelighed kan komme ind og ud af køretøjet.
D.
Ikrafttrædelses- og overgangsbestemmelser m.v.
 § 19.  Nærværende bekendtgørelse træder i kraft den 1.  

 juli 1962. Samtidig ophæves afsnit I i bekendtgørelse nr. 316 af 17. november  

 1958.
 Stk. 2.  For vogne, der er registreret til  

 erhvervsmæssig personbefordring før nærværende bekendtgørelses ikrafttræden,  

 finder reglerne i § 3, stk. 5, § 4, stk. 1, samt §§ 6, 7, 8, 11, 12, 16 og 17  

 dog først anvendelse efter udløbet af en 5-årig periode, regnet fra  

 nærværende bekendtgørelses ikrafttræden, således at disse vogne indtil dette  

 tidspunkt fortsat vil kunne anvendes i deres nuværende skikkelse på de  

 omhandlede punkter.
Stk. 3.  Statens biltilsyn kan meddele tilladelse til,  

 at de i stk. 2 omhandlede vogne fortsat anvendes udover den i stk. 2 nævnte  

 5-årige periode, uanset de ikke opfylder kravene i de i stk. 2 nævnte regler,  

 på betingelse af, at der træffes de for det enkelte køretøj rimelige  

 foranstaltninger for at bringe indretningen i så nær overensstemmelse som  

 muligt med kravene i nærværende bekendtgørelse.
Statens biltilsyn kan også i  

 øvrigt dispensere fra bestemmelserne i nærværende bekendtgørelse, når det i  

 det enkelte tilfælde skønnes rimeligt og forsvarligt, og der ikke herved sker  

 afvigelse fra de i færdselsloven fastsatte bestemmelser.
 Justitsministeriet, den 21. maj 1962.
Hans Hækkerup /Robert Dam.
