 I Skriftlige prøver.
 Ved de skriftlige prøver må eksaminanderne kun anvende de lærebøger eller  

 hjælpemidler, som er tilladt generelt ved rundskrivelser, eller som for den  

 enkelte eksamen ved brev er meddelt af eksamenskommissionen.
 Det, der er tilladt og nødvendigt for opgavens besvarelse, og som  

 eksaminanden selv skal medbringe, herunder søkort og storcirkelkort, vil  

 blive meddelt skolen senest 14 dage før eksamens begyndelse.
 Til brug ved besvarelsen af skriftlige eksamensopgaver udleveres af  

 eksamenskommissionen til eksaminanden det nødvendige papir til kladder og  

 renskrifter, herunder dagbogsskemaer, plottingdiagrammer, formularer til  

 beregning af lodskudsrettelse og lignende.
 Udover søkort og lignende tilladt medbragt materiale må kun det af  

 eksamenskommissionen udleverede eksamenspapir samt bilag med  

 eksamenskommissionens stempel anvendes.
 På kladde, renskrift samt på udleveret og medbragt bilagsmateriale skal  

 eksaminanden øverst skrive sit eksamensnummer og navn straks ved  

 udleveringen.
 Eksaminander, som måtte finde noget utydeligt i de givne opgaver, kan ved  

 henvendelse til eksamenstilsynet søge fornøden oplysninger fra  

 eksamenskommissionens repræsentant.
 Medens skriftlig prøve foregår, må der i lokalerne ikke findes udstillet  

 modeller, tegninger eller andre undervisningsmidler, der efter  

 eksamenskommissionens skøn vil kunne give eksaminanderne oplysninger  

 vedrørende opgavernes besvarelse, udover hvad der gives i de tilladte  

 hjælpemidler.
Ved enhver skriftlig prøve skal der i hvert eksamenslokale normalt være  

 mindst 2 tilsynsførende.
Ingen lærer må fører tilsyn med eksaminander, som  

 den opgældende har undervist til eksamen i det pågældende fag.
Under prøven  

 må der ikke tilstedes andre end medlemmer af eksamenskommissionen, de  

 tilsynsførende og skolens leder eller dennes stedfortræder, adgang til  

 eksamenslokalet.
De tilsynsførende skal udelukkende have deres opmærksomhed-henvendt på  

 eksaminanderne, og de skal være fordelt rundt i lokalet.
De må ikke  

 beskæftige sig med læsning, skrivning eller andet arbejde, som kan aflede  

 deres opmærksomhed fra eksaminanderne.
Eksamenslokalet åbnes 20 minutter før  

 det til prøvens begyndelse fastsatte klokkeslæt, og de tilsynsførende må da  

 være til stede for at anvise eksaminanderne deres pladser.
Ingen eksaminand  

 må komme ind i eksamenslokalet, så længe de tilsynsførende ikke er til stede.
Møder en eksaminand ikke til det fastsatte tidspunkt, skal den pågældende  

 i reglen ikke have adgang til at deltage i prøven, men det kan dog  

 undtagelsesvis tillades den pågældende, når denne efter eksamenskommissionens  

 skøn giver fyldestgørende grunde for sin forsinkelse, og det tillige efter  

 alle omstændigheder tør antages som sikkert, at den pågældende ikke har  

 kunnet få nogen som helst meddelelse om opgaven.
Forlader en eksaminand uden  

 tilladelse den anviste plads, eller udviser den pågældende upassende  

 opførsel, kan eksaminanden bortvises af eksamenskommissionens repræsentant.
Eksaminanderne skal sidde så langt fra hinanden, at to eksaminander ikke  

 kan nå hinanden ved at række armen ud.
Når en skole har eksaminander med  

 forskellige opgaver samlede i et lokale, anbringes de så vidt muligt således,  

 at det undgås, at to eksaminander, der besvarer samme opgave, kommer til at  

 sidde ved siden af hinanden.
På det fastsatte klokkeslæt for prøvens begyndelse gives hver eksaminand  

 at eksemplar af den pågældende opgave.
Når fordelingen er endt, spørges  

 eksaminanderne, om de alle har fået, hvad de skal have.
 Opgavernes tekst må ikke bringes uden for lokalet, så længe prøven varer.  

 Dog kan vedkommende (eksaminerede) lærer ansat ved navigationsskoler eller  

 ved de godkendte skipperskoler få udleveret et eksemplar til gennemgang.
Under prøven må eksaminanderne under ingen omstændigheder henvende sig til  

 hinanden ved ord eller tegn.
Vil en eksaminand henvende sig til en af de  

 tilsynsførende, må vedkommende ved stilfærdigt at give tegne henlede dennes  

 opmærksomhed på sig. Ønsker en eksaminand noget, skal vedkommende henvende  

 sig derom til en af de tilsynsførende.
Eksaminanden må i reglen ikke forlade lokalet, før vedkommende har  

 afleveret sin besvarelse til en af de tilsynsførende; skulle det imidlertid  

 være nødvendigt for vedkommende, skal den pågældende ledsages af en af de  

 tilsynsførende.
Normalt må kun en eksaminand ad gangen forlade lokalet,  

 sygdomstilfælde fraregnet.
Gribes en eksaminand i utvivlsomt forsøg på ad uretmæssig vej at skaffe  

 sig hjælp til besvarelse af opgaven, skal vedkommende straks bortvises fra  

 eksamen.
Hvis der under prøverne forefalder uregelmæssigheder af denne eller  

 anden art, skal eksamenskommissionen straks underrettes derom.
Prøvens varighed må ikke for nogen eksaminands vedkommende strækkes ud  

 over den på eksamensopgaven fastsatte tidsgrænse.
Når en eksaminand aflevere  

 sin besvarelse, skal det påses, at den og samtlige bilag er mærket efter  

 forskrifterne, og at alle bilag, nødvendige for opgavebesvarelse, afleveres.  

 Den tilsynsførende skal forsyne hver besvarelse med sit navn og med  

 nedennævnte undtagelse med angivelse af tidspunktet for afleveringen.  

 Besvarelser afleveret i forbindelse med eksamenstidens udløb, inclusive de  

 sidste 10 minutter før, markeres ikke med tidspunkt.
 II Karaktergivning m.v. ved skriftlige prøver.
Besvarelsen skal udformes, så den lader sig kontrollere i detaljer.  

 Bedømmelsen foretages efter renskriften - først af læreren og senere af en  

 eller to censorer.
Dersom eksaminanden undtagelsesvis ikke når at renskrive  

 besvarelsen, kan kladden vedlægges; i så tilfælde må eksaminanden i kladden  

 tydeligt indramme de detaljer, som ikke er indført i renskriften, og som  

 ønskes medtaget ved bedømmelsen.
Eksaminanden skal i så tilfælde forsyne  

 renskriften med optegning om, at kladden skal indgå i bedømmelsen.
Ved lærerens eller censors gennemgang af besvarelsen understreges med  

 rette linier alle objektive (sikre) fejl.
I marginen anføres kortfattet så  

 præcist som muligt fejlens karakter:
 Overflødige tegn/bogstaver markeres med let overstregning i teksten.
 Manglende tegn/bogstaver markeres ved understregning i tekst og anføres i  

 marginen (f.eks. mgl.v-korr. (= mangler v-korrektion)).
 Her anføres også forklarende bemærkninger som:
SHA isf GHA ? GHA isf * GHA og lignende.
 Forkerte resultater og mellemresultater, der alene er en følge af  

 tidligere markerede fejl, markeres fejl, markeres ikke.
Ved besvarelser af sproglige opgaver understreges med rette linier alle  

 sikre stave- og tegnfejl.
Anvendte sprogformer, der med sikkerhed må anses  

 for fejl, understreges på samme måde.
 Uheldige eller tvivlsomme vendinger kan understreges med en bølgelinie.
I fag, hvor besvarelsen kan være en vurdering af en situation, f.eks. i  

 fagene søvejsregler, søret og til dels meteorologi, og hvor der er en  

 mulighed for forskellig tolkning, understreges med rettelinier tolkninger,  

 som lærer/censor anser for fejlagtige.
Bølgelinie kan anvendes, hvor man  

 skønner, at i hvert fald visse dele af en tolkning kan accepteres.
 Undladelse af bølgelinier må ikke tages som et udtryk for, at lærer/censor  

 godtager besvarelsen.
 Lærerne anvender rød farve til deres bemærkninger; censorerne anvender  

 normalt en anden farve.
 Lærer og censorer giver hver deres karakter, og eksamenskarakteren findes  

 efter de i bekendtgørelse nr. 620 af 18. december 1985 om generelle  

 bestemmelser om eksaminer ved navigations- og skipperskoler givne regler  

 (normalt middeltallet af de givne karakterer).
 Hvis forskellen i talværdi mellem højeste og laveste afgivne karakter for  

 en besvarelse er større end to, skal besvarelsen drøftes mellem lærer og  

 censor(er). Hvis lærer og censor(er) derefter er enige derom, kan en lærer  

 eller censor efter revurdering ændre sin oprindeligt givne karakter.
 Eksaminanderne vil på et af skolen fastsat tidspunkt (dato og klokkeslæt)  

 efter eksamens afslutning kunne få udleveret deres besvarelser. Ønsker en  

 elev at gøre indsigelse mod besvarelsens behandling, kan sådan indsigelse kun  

 fremsættes over for eksamenskommissionen og må indgives skriftligt med  

 motivering, bilagt den originale besvarelse.
 Ikke afhentede besvarelser opbevares af skolen i et år og destrueres  

 derefter.
 Det skal understreges, at bemærkningerne på eksamensbesvarelserne skal  

 være neutralt konstaterende, og bortset fra den differentierede  

 understregning, der mere er et udtryk for lærers/censors åbenhed for en  

 alternativ tolkning, må bemærkningerne ikke indeholde nogen vurdering.
 Lærers og censors vurdering får udtryk udelukkende i de afgivne  

 karakterer.
 III Mundtlige prøver.
 De mundtlige spørgsmål nedskrives efter eksamenskommissionens valg på  

 sedler i et sådant antal, at enhver eksaminand har mindst 3 at vælge imellem;  

 hver eksaminand trækker sine spørgsmål.
 Eksaminationen af elever, der er indstillet af en navigationsskole eller  

 en godkendt skipperskole, foretages af lærerne ved disse skoler, så vidt  

 muligt af den lærer, der har forberedt eksaminanden i det pågældende fag.
 Eksaminationen af andre end de ovenfor nævnte eksaminander foretages efter  

 direktørens nærmere bestemmelse enten af et medlem af eksamenskommissionen  

 eller af en lærer ved en navigationsskole efter en godkendt skipperskole.
 Det påhviler de ved bedømmelsen medvirkende censorer at påse, at  

 eksaminationen foretages på fyldestgørende måde, samt at bestemme, når  

 overhøringen i de enkelte spørgsmål afsluttes, og censor kan efterfølgende  

 stille eksaminanden supplerende spørgsmål.
Hvis censor finder eksaminationen utilfredsstillende, kan denne  

 fortrinsvis når eksaminationen af en eksaminand er afsluttet, forhandle med  

 eksaminator herom.
Hvis eksaminator ikke følger censors henstillinger, skal  

 censor indberette sagen til eksamenskommissionens formand, der om fornødent  

 forelægger sagen for direktøren.
 De mundtlige eksaminer er offentlige.
 Skolen må sørge for, at det nødvendige materiel (kort, bøger o.l.) er til  

 stede ved de mundtlige prøver.
 IV Karaktergivning m.v. ved mundtlige prøver.
Censor og eksaminator er alene under censureringen.
Censor afgiver sin  

 bedømmelse først, og eksamenskarakteren findes efter de i bekendtgørelse nr.  

 620 af 18. december 1985 om generelle bestemmelser om eksaminer ved  

 navigations- og skipperskoler givne regler (normalt middeltallet af de givne  

 karakterer).
 Rundskrivelse nr. 17/81 ophæves.
