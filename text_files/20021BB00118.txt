Fremsat den 18. marts 2003 af  

 udenrigsministeren (Per Stig Møller) Forslag til folketingsbeslutning om dansk militær deltagelse i  

  

 en multinational indsats i Irak Folketinget meddeler sit samtykke til, at danske  

 militære styrker stilles til rådighed for en multinational indsats i Irak.
Bemærkninger til forslaget I.
Det internationale samfund har i en årrække gjort sig  

 betydelige anstrengelser for - bl.a. gennem våbeninspektion - at sikre  

 tilintetgørelse af Iraks masseødelæggelsesvåben.
Bestræbelserne har været  

 forankret i en række centrale resolutioner fra FNs Sikkerhedsråd.
I resolution 678 af 29. november 1990 gav FNs Sikkerhedsråd  

 i henhold FN-pagtens kapitel VII bemyndigelse til anvendelse af alle  

 nødvendige  

 midler for at genoprette international fred og sikkerhed i regionen.  

 Resolution  

 678 udgjorde grundlaget for de allieredes militære indsats mod Irak under  

 Golfkrigen i 1991. FNs Sikkerhedsråd har ikke truffet beslutning om  

 tilbagekaldelse af denne bemyndigelse til magtanvendelse, som står ved magt,  

 så  

 længe Sikkerhedsrådets krav og betingelser over for Irak ikke er opfyldt, og  

 der som følge heraf foreligger en trussel mod fred og sikkerhed i regionen.  

 Den  

 3. april 1991 vedtog FNs Sikkerhedsråd enstemmigt resolution 687 om  

 våbenhvilen  

 mellem Irak og de medlemslande, der samarbejdede med Kuwait i henhold til  

 resolution 678 af 29. november 1990. Resolutionen gjorde våbenhvilen betinget  

 af, at Irak levede op til en række krav, herunder om brug, udvikling og  

 tilintetgørelse af kemiske, biologiske og nukleare masseødelæggelsesvåben.  

 Samtidig bekræftede resolutionen den fortsatte gyldighed af resolution 678 af  

 29. november 1990. For at gennemføre inspektioner af Iraks våbenlagre på de  

 biologiske og kemiske områder og m.h.t. missiler blev United Nations Special  

 Commission  

 (UNSCOM) oprettet.
UNSCOM skulle samtidig bistå det Internationale  

 Atomenergiagentur (IAEA) i dets inspektioner af Iraks nukleare våbenprogram.  

 Pligten for Irak til betingelsesløst at underkaste sig UNSCOMs  

 inspektioner  

 blev formuleret på en måde, der ikke efterlod tvivl om, at en obstruktion af  

 inspektionsvirksomheden måtte anses for at være en overtrædelse af de  

 forpligtelser, der var blevet pålagt Irak i forbindelse med våbenhvilen.  

 Overtrædelser af resolution 687 har fundet sted siden resolutionens  

 vedtagelse.  

 I perioden 1991 til 1998 destruerede våbeninspektørerne store mængder kemiske  

 og biologiske våben.
Efter adskillige afbrydelser af inspektionerne i løbet  

 af  

 1998 konstaterede UNSCOM den 16. december 1998, at Irak ikke samarbejdede og  

 inspektørerne  

 blev trukket ud af Irak.
Efter et år uden inspektioner vedtog FNs  

 Sikkerhedsråd  

 den 17. december 1999 resolution 1284, der erstattede UNSCOM med United  

 Nations  

 Monitoring, Verification and Inspection Commission (UNMOVIC). I de følgende  

 tre  

 år afviste Irak imidlertid enhver form for våbeninspektion i landet.
Den 8. november 2002 vedtog Sikkerhedsrådet enstemmigt  

 resolution 1441. Resolutionen fastslår, at Irak gennem årene substantielt har  

 krænket og fortsat substantielt krænker sine forpligtelser i henhold til de  

 vedtagne sikkerhedsrådsresolutioner, herunder resolution 687 af 3. april  

 1991,  

 og at krænkelserne udgør en trussel mod international fred og sikkerhed.  

 Uanset  

 dette giver FNs Sikkerhedsråd med resolutionen Irak en sidste chance for at  

 opfylde sine nedrustningsforpligtelser.
Samtidig præciserer resolutionen  

 Iraks  

 pligt til at samarbejde omgående, betingelsesløst og aktivt med UNMOVIC og  

 IAEA.
Det fastslås, at falske erklæringer eller udeladelser i erklæringer,  

 der  

 afgives af Irak og manglende irakisk vilje til fuldt ud at efterkomme og  

 samarbejde om gennemførelsen af resolutionen vil udgøre en yderligere  

 substantiel krænkelse af Iraks forpligtelser.
Endvidere henvises til, at  

 Sikkerhedsrådet tidligere gentagne gange har advaret Irak om, at fortsat  

 overtrædelse af landets forpligtelser vil få alvorlige konsekvenser.
 Med resolutionen blev det pålagt Irak inden 30 dage at  

 fremlægge en fuldstændig redegørelse for landets masseødelæggelsesvåben.  

 Redegørelsen blev fremlagt af Irak den 7. december 2002. Ifølge UNMOVIC var  

 redegørelsen mangelfuld, idet den ikke indeholdt nye oplysninger og fortsat  

 efterlod centrale spørgsmål om landets våbenkapacitet ubesvarede.
Våbeninspektørerne har aflagt rapporter i Sikkerhedsrådet  

 om forløbet af inspektionerne den 27. januar, den 14. februar og den 7. marts  

 2003. I rapporterne har våbeninspektørerne fremhævet, at Irak er forpligtet  

 til  

 selv at fremlægge alle masseødelæggelsesvåben m.h.p. tilintetgørelse eller  

 tilvejebringe dokumentation, der kan understøtte en konklusion om, at ingen  

 ulovlige våben resterer.
Våbeninspektørerne fremhæver således, at det ikke er  

 inspektørernes opgave selv at finde eventuelle masseødelæggelsesvåben i  

 landet.  

 Våbeninspektørerne har påpeget, at Irak i et vist omfang har samarbejdet  

 vedrørende  

 procedurer og tilintetgørelse af et antal ulovlige missiler, men at landet  

 f.s.v.a. de substantielle spørgsmål fortsat ikke i realiteten synes at have  

 accepteret at medvirke aktivt til nedrustning.
Våbeninspektørerne har i den  

 forbindelse peget på, at Irak fortsat ikke har gjort rede for betydelige  

 beholdninger af masseødelæggelsesvåben, som Irak tidligere har erkendt at  

 være  

 i besiddelse af.
Den 25. februar 2003 fremlagde USA, Storbritannien og  

 Spanien på denne baggrund et resolutionsforslag, der fastslår, at Irak har  

 forspildt sin sidste chance for at gennemføre sine nedrustningsforpligtelser  

 i  

 medfør af resolution 1441. Resolutionsudkastet har ført til drøftelser blandt  

 Sikkerhedsrådets medlemmer af, om tiden er inde til at drage konsekvenserne  

 af  

 Iraks manglende efterlevelse.
Det har ikke vist sig muligt for  

 Sikkerhedsrådets  

 medlemmer at nå til enighed om dette spørgsmål.
II.
Trods det internationale  

 samfunds vedvarende bestræbelser, som har været intensiveret i den seneste  

 periode på fire en halv måned, kan det konstateres, at Irak har forpasset sin  

 sidste mulighed for at opfylde alle de af Sikkerhedsrådet opstillede krav og  

 betingelser og derved at undgå de alvorlige konsekvenser, som et enigt  

 Sikkerhedsråd advarede om i resolution 1441. Irak har ikke overholdt kravene  

 i  

 resolution 1441 om omgående, betingelsesløst og aktivt samarbejde.  

 Våbeninspektørernes bestræbelser har trods et meget betydeligt internationalt  

 politisk og militært pres været forgæves, ligesom en fortsættelse heraf er  

 udsigtsløs.
Den sidste udvej for at få afvæbnet Irak må herefter anses at  

 være  

 en gennemtvingelse af FNs krav og betingelser med militær magt.
I denne situation består uforandret en bemyndigelse fra FNs  

 Sikkerhedsråd til at anvende alle nødvendige midler   herunder militære  

 magtmidler   til at gennemtvinge Sikkerhedsrådets krav og betingelser.  

 Resolution 678 bemyndiger FNs medlemslande til at gøre det fornødne med  

 henblik  

 på at genoprette international fred og sikkerhed i området.
Denne  

 bemyndigelse  

 står uforandret ved magt, og Sikkerhedsrådet har med resolution 1441 i  

 enighed  

 opdateret og bekræftet sin bemyndigelse.
Resolution 687 fastslår klart, at  

 det  

 er en fredsbetingelse, og en betingelse for våbenhvilen, at Irak ikke  

 udvikler  

 eller opretholder en kapacitet vedr. masseødelæggelsesvåben, herunder navnlig  

 med hensyn til kemiske og biologiske våben.
På grund af Iraks væsentlige brud  

 på sine forpligtelser er det nødvendigt at sikre - om fornødent ved  

 anvendelse  

 af militær magt - at landet bliver afvæbnet og således ikke længere udgør en  

 trussel mod international fred og sikkerhed i regionen.
III.
På denne baggrund har USA  

 taget initiativ til at opbygge en koalition af lande, der med anvendelse af  

 militære magtmidler vil gennemtvinge irakisk efterlevelse af landets  

 nedrustningsforpligtelser.
Danmark er blandt den kreds af lande, der har  

 modtaget  

 en amerikansk anmodning om militær støtte til denne multinationale indsats.  

 Den  

 militære koordination ledes af den amerikanske centralkommando, bl.a. fra  

 fremskudte hovedkvarterer i Qatar og Bahrain.
En række lande har allerede på  

 nuværende tidspunkt tilkendegivet, at de er rede til at deltage i den  

 multinationale indsats.
Af disse lande vil en række yde egentlige militære  

 styrkebidrag, mens andre agter at stille militære faciliteter til rådighed.  

 Flere lande overvejer fortsat, hvorledes de mest hensigtsmæssigt kan bidrage.
IV.
Ved vurderingen af den  

 foreliggende situation har regeringen lagt vægt på, at Irak i flere tilfælde har anvendt masseødelæggelsesvåben  

 såvel mod militære mål som civile, at afvæbning af Irak er nødvendig for at fjerne truslen mod  

 den internationale fred og sikkerhed i regionen, at Irak over en årrække substantielt har krænket sine  

 nedrustningsforpligtelser i henhold til FNs Sikkerhedsråds resolutioner, at FNs Sikkerhedsråd med resolution 1441 af 8. november  

 2002 besluttede at give Irak en sidste chance for at opfylde sine  

 nedrustningsforpligtelser og undgå alvorlige konsekvenser, at Irak ifølge FNs våbeninspektører ikke har overholdt  

 kravene i resolution 1441 om omgående, betingelsesløst og aktivt samarbejde, at det må konstateres, at Irak dermed har forspildt sin  

 sidste chance i medfør af resolution 1441, at våbeninspektørerne og det internationale samfund trods  

 dette i en periode har fortsat bestræbelserne på at tilvejebringe et  

 egentligt  

 og frugtbart samarbejde med Irak m.h.p. opfyldelse af landets  

 nedrustningsforpligtelser, at et sådant samarbejde ifølge FNs våbeninspektører er en  

 forudsætning for at gennemføre en fredelig afvæbning af Irak, at det efter våbeninspektørernes rapport i FNs  

 Sikkerhedsråd den 7. marts 2003 må konstateres, at disse bestræbelser trods  

 et  

 meget betydeligt internationalt politisk og militært pres har vist sig at  

 være  

 forgæves, at der bl.a. på baggrund af erfaringerne fra de seneste 12  

 års bestræbelser på at nedruste Irak ikke er udsigt til at yderligere tid til  

 forhandling og inspektion vil kunne frembringe det nødvendige irakiske  

 samarbejde og dermed sikre opfyldelse af landets nedrustningsforpligtelser, at fortsat manglende irakisk efterlevelse sammenholdt med  

 vedvarende eftergivenhed fra det internationale samfunds side vil svække  

 respekten for FNs Sikkerhedsråd, at FNs Sikkerhedsråd tidligere har bemyndiget anvendelse af  

 militær magt mod Irak m.h.p. gennemtvingelse af Sikkerhedsrådets krav og  

 betingelser, og at denne bemyndigelse stadig står ved magt, at gennemtvingelse af FNs Sikkerhedsråds krav, herunder som  

 en sidste udvej med militære magtmidler, er nødvendig for at fjerne truslen  

 mod  

 den internationale fred og sikkerhed i regionen.
 Regeringen finder det på denne baggrund velbegrundet, at  

 det internationale samfund anvender militære magtmidler til at gennemtvinge  

 opfyldelsen af Iraks nedrustningsforpligtelser.
V.
Danmark deltog i det  

 internationale samfunds militære indsats over for Irak i 1990-91. Endvidere  

 støttede et bredt flertal i Folketinget i 1998 et forslag til  

 folketingsbeslutning (B 114 fremsat den 17. februar 1998) om et dansk  

 militært  

 bidrag til en multinational indsats for at sikre Iraks efterlevelse af  

 landets  

 nedrustningsforpligtelser i henhold til FNs Sikkerhedsråds resolutioner.
Den  

 daværende regering fandt, at de eksisterende resolutioner udgjorde det  

 folkeretlige grundlag for en militær aktion.
Danmark har tillige deltaget i  

 FNs  

 observatørmission (UNIKOM), der overvåger overholdelsen af våbenhvilen på  

 grænsen mellem Irak og Kuwait.
Endelig har Danmark siden november 2002 sammen  

 med en bred kreds af lande deltaget aktivt i den militære  

 beredskabsplanlægning  

 af en eventuel militær aktion mod Irak.
Deltagelsen har bl.a. haft til formål  

 at medvirke til at supplere de politiske bestræbelser på at lægge maksimalt  

 pres på Irak.
VI.
Regeringen finder, at et  

 dansk militært bidrag til en multinational indsats i Irak vil medvirke til at  

 fjerne truslen mod den internationale fred og sikkerhed i regionen.
Et  

 militært  

 bidrag vil samtidig være i overensstemmelse med den hidtidige danske politik  

 over for Irak og med den danske ikke-spredningspolitik i relation til  

 masseødelæggelsesvåben.
Endvidere vil et militært bidrag ligge i naturlig  

 forlængelse af den traditionelle danske indsats for at medvirke til at styrke  

 den internationale retsorden.
Regeringen finder det væsentligt at lade et militært bidrag  

 ledsage af et betydeligt dansk humanitært bidrag samt en indsats for at sikre  

 genopbygning af Irak.
Der vil i den forbindelse blive lagt vægt på  

 etableringen  

 af en midlertidig administration, f.eks. under FN, m.h.p. at sikre  

 forholdene,  

 indtil irakerne selv kan overtage landets ledelse.
En samlet dansk  

 bidragspakke, der foruden militære bidrag omfatter det humanitære område og  

 genopbygning, vil udgøre et klart signal om fortsat dansk støtte til den  

 civile  

 befolkning i Irak og nabolande, der berøres af situationen, f.eks. p.g.a.  

 flygtningestrømme.
Regeringen har allerede ydet bidrag til såvel FN-systemets  

 som danske NGOers humanitære beredskab.
I tilfælde af en militær aktion agter  

 regeringen at yde et betydeligt humanitært bidrag.
I første omgang er der  

 afsat  

 en ramme for indsatsen på 50 mio. kr.
Genopbygningen af den økonomiske  

 infrastruktur  

 i Irak efter den langvarige nedslidning p.g.a. de økonomiske sanktioner mod  

 landet og de eventuelle skader efter en militær aktion må i vidt omfang  

 forudses finansieret af Iraks egne meget betydelige olieindtægter.
Disse  

 indtægter forventes at stige efter ophævelse af sanktionerne og reparation og  

 modernisering af olieudvindingskapaciteten i landet.
VII.
Det danske styrkebidrag til  

 en multinational militær indsats mod Irak vil omfatte en ubåd, en korvet, et  

 lægehold, samt et mindre bidrag af stabs- og forbindelsespersonel.  

 Styrkebidraget er sammensat på grundlag af en samlet vurdering af  

 omstændighederne, herunder forsvarets muligheder for at bidrage med de  

 militære  

 kapaciteter, som USA har efterspurgt.
Ubåden vil bl.a. medvirke til efterretningsindhentning,  

 varsling og etablering af søherredømme.
Bidraget vil omfatte besætningen samt  

 et mindre landbaseret logistikelement, i alt ca. 40 personer.
Ubåden  

 forventes  

 indsat i Den Persiske Golf, men vil også kunne indsættes i andre farvande.
Korvetten vil bl.a. medvirke til varsling, etablering af  

 søherredømme, kontrol af skibsfarten, eskortering og gennemførelse af  

 søredning.
Bidraget vil omfatte besætningen samt et mindre landbaseret  

 logistikelement, i alt ca. 110 personer.
Korvetten forventes indsat i  

 farvandene  

 omkring den arabiske halvø. I henhold til forslag til folketingsbeslutning B  

 65  

 fremsat den 23. oktober 2001 er korvetten for tiden tilmeldt NATOs  

 flådeoperation i Middelhavet.
Tilmeldingen udgør et dansk bidrag til NATOs  

 deltagelse i indsatsen mod international terrorisme ( Operation Active  

 Endeavour ). Korvetten er i denne forbindelse planlagt indsat i Middelhavet i  

 perioden 19. marts til 23. juni 2003, men ventes i forståelse med NATO at  

 kunne  

 overflyttes til en multinational indsats i Irak.
Til erstatning for korvetten  

 agter regeringen i henhold til forslag til folketingsbeslutning B 65 fremsat  

 den 23. oktober 2001 at tilbyde NATO to patruljebåde til  Operation Active  

 Endeavour.  De to patruljebåde vil omfatte besætningen samt et mindre  

 landbaseret logistikelement, i alt ca. 70 personer.
Et mindre lægehold vil kunne tilknyttes et felthospital  

 eller et hospitalsskib stillet til rådighed af en anden nation.  

 Indledningsvis  

 påregnes tre personer udsendt.
Styrkebidraget kan forventes indsat i eller  

 omkring Irak eller Den Persiske Golf.
Der vil endvidere være behov for et  

 mindre bidrag af stabs- og forbindelsespersonel til at indgå i USA's  

 centralkommando, herunder i fremskudte hovedkvarterer bl.a. i Qatar og  

 Bahrain.
 Styrkebidragene planlægges udsendt i op til seks måneder.
Bidragene vil operere under et robust mandat for  

 magtanvendelse.
Udover adgang til at anvende magt i selvforsvar, vil der være  

 adgang til i fornødent omfang at anvende magt til at gennemføre de pålagte  

 opgaver.
 Regeringen har taget skridt til at sikre en forsvarlig  

 retlig status for det personel, som udsendes i forbindelse med operationen.
 Hensynet til den nødvendige operationssikkerhed,  

 selvbeskyttelse og handlefrihed fordrer en vis fleksibilitet f.s.v.a.  

 sammensætning, omfang og tidsperspektiver for indsættelse af bidragene.  

 Hensynet til operationssikkerhed, til allieredes sikkerhed samt ikke mindst  

 til  

 personellets og pårørendes sikkerhed, indebærer, at de operative detaljer på  

 nuværende tidspunkt ikke kan beskrives i detaljer.
Indsættelse af de danske militære bidrag i og omkring Irak  

 samt Den Persiske Golf vil være forbundet med risiko.
Forsvarets  

 Efterretningstjeneste vurderer, at trusselsniveauet for danske styrker,  

 herunder stabspersonel, lægehold og logistikelementer, indsat i støtteopgaver  

 i  

 landene omkring Irak generelt er lav, mens truslen fra terrorangreb og angreb  

 med biologiske og kemiske våben generelt vurderes som middel.
Ved indsættelse  

 af lægehold i selve Irak er trusselsniveauet højt.
Truslen mod en dansk  

 korvet  

 eller en dansk ubåd i overfladen i nærheden af Iraks kystlinie vurderes at  

 være  

 middel, hvorimod truslen mod en neddykket dansk ubåd i Den Persiske Golf samt  

 en dansk korvet i Den Persiske Golf og øvrige farvande omkring den arabiske  

 halvø vurderes at være lav.
Den sømilitære minetrussel vurderes at være  

 middel.  

 Truslen fra masseødelæggelsesvåben mod sømilitære bidrag vurderes som lav.
De danske styrkebidrag består af fastansat personel, hvis  

 uddannelse, erfaring og motivation er på højt niveau.
Styrkebidragene råder  

 over fuldt moderne udrustning, herunder personlig udrustning.
Med  

 personellets  

 uddannelse og træning, materiellets beskaffenhed samt iagttagelsen af  

 nødvendige procedurer vil der blive taget de bedst mulige forholdsregler over  

 for mulige faremomenter.
Forsvarets personel vil under udsendelsen være  

 omfattet af forsvarets særlige erstatnings- og godtgørelsesordning.
VIII.
Da det danske bidrag vil  

 indgå i en operation mod en fremmed stat, hvor der forudses anvendt militære  

 magtmidler, forelægges sagen for Folketinget under henvisning til Grundlovens  

 § 19, stk. 2. med anmodning om, at Folketinget meddeler sit  

 samtykke.  

 Kommandoen over de danske styrkebidrag vil kunne overgives til den  

 amerikanske  

 ledelse af den multinationale koalition umiddelbart efter, at Folketingets  

 samtykke foreligger.
IX.
Regeringen vil løbende  

 vurdere det danske bidrags sammensætning med henblik på at sikre en effektiv  

 opgaveløsning.
Såfremt det skulle vise sig hensigtsmæssigt at justere  

 bidraget  

 væsentligt, eller såfremt der skulle ske en væsentlig ændring i opgavernes  

 karakter, vil regeringen rådføre sig med Det Udenrigspolitiske Nævn herom  

 eller  

 om nødvendigt på ny forelægge sagen for Folketinget.
X.
Udgifterne forbundet med  

 udsendelse af de anførte militære bidrag vil afhænge af bidragenes endelige  

 sammensætning og mulighederne for samarbejde med andre nationer.
Bidragene  

 skønnes at kunne indebære udgifter i størrelsesordenen 60 mio. kr. for en  

 seks  

 måneders udsendelse.
Heri er inkluderet en udgift på 15 mio. kr. til  

 udsendelse  

 af to patruljebåde til Operation Active Endeavour.
