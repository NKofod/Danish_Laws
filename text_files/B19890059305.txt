 I henhold til § 5, stk. 2, i lov om frikommuner, jf.
lovbekendtgørelse nr. 316 af 15. juni 1988, med de ændringer der følger af lov nr. 141 af 8. marts 1989 og lov nr. 323 af 24. maj 1989, meddeles:
 § 1.  Miljøministeren har den 7. september 1989  

 godkendt frikommuneregulativ nr. 2 for Holbæk Kommune om nedsættelse af  

 fristen for klage til Miljøankenævnet over kommunalbestyrelsens afgørelser  

 efter by- og landzonelovens § 6-8 fra 4 uger til 2 uger for så vidt angår  

 ejendomme beliggende i landsbyer, der er entydigt afgrænset i kommuneplanen,  

 jf. § 28 a i lov om frikommuner.
 § 2.  Frikommuneregulativet indebærer, at følgende  

 bestemmelse ikke gælder i Holbæk Kommune, i den udstrækning, den er fraveget  

 i regulativet:
 § 11,  stk. 2, i lov om by- og landzoner, jf.  

 lovbekendtgørelse nr. 446 af 3. oktober 1985, som ændret ved lov nr. 286 af  

 13. maj 1987.
 § 3.  Frikommuneregulativet træder i kraft den 1.  

 oktober 1989. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
