Kendelse fra Pressenævnet i sag nr.  

 68/1999 Lokal-radioen Frederiksberg-Journalen, [A] og [B] har ved  

 en telefax til Pressenævnet den 31. maj 1999 klaget over artikler bragt  

 i Jyllands-Posten den 2. og den 7. maj 1999, idet de mener, at god presseskik  

 er tilsidesat.
Ved samme telefax har klagerne krævet et  

 genmæle.
Artiklen, der blev bragt den 2. maj 1999, havde  

 overskriften "Børnenes frihedskæmper" og omhandlede  

 advokat  Holger  Lindholdt.
Herudover omtalte artiklen foreningen  

 Børnenes Stemme, der ledes af formanden [A].
 Artiklen, der blev bragt den 7. maj 1999, havde  

 overskriften "Flere sagsanlæg mod Børnenes Stemme" og  

 bl.a. følgende indhold:
 "Socialpædagogernes Landsforbund vil have ledelsen  

 af Børnenes Stemme i fængsel for at have udsat pædagoger  

 på behandlingshjemmet Glarbjerghus for grov bagvaskelse.
"Vi har kontaktet vores advokat, og vi vil nu køre  

 en sag mod Børnenes Stemme.
Vi mener, at der er tale om en så  

 grov bagvaskelse af vores medlemmer, at sagen efter vores mening bør  

 ende med en fængselsstraf," siger  Kirsten  Nissen, formand for  

 Socialpædagogernes Landsforbund.
 Baggrunden for fagforbundets kommende retssag er en  

 pressemeddelelse udsendt for nylig af Børnenes Stemme.
Her gentager Børnenes Stemme en række grove  

 beskyldninger mod pædagogerne på Glarbjerghus.
Beskyldningerne er  

 i en tidligere retssag blevet afvist som grundløse, og Børnenes  

 Stemme fik dengang en dom for injurier.
Gentager anklager I den nye pressemeddelelse, som er sendt til større  

 avis-, radio- og TV-redaktioner over hele landet, gentager og skærper  

 Børnenes Stemme anklagerne mod pædagogerne.
 Ifølge Børnenes Stemme er pædagogerne  

 bl.a. medskyldige i, at en tvangsfjernet pige i flere omgange har  

 forsøgt at begå selvmord.
 Det hedder i pressemeddelelsen, at pigen samt hendes bror  

 er blevet ulovligt tvangsfjernet af myndighederne, samt at pigen er "blevet  

 tvunget til at sove i samme seng som en pædagog, der havde givet hende  

 frækt undertøj".
Afvist i retssag Den påstand blev dog allerede afvist i den tidligere  

 retssag, som Børnenes Stemme nu karakteriserer som en "standretssag",  

 "en forrykt dom" og "et klart brud på ytringsfriheden og  

 Grundloven".
 I Socialpædagogernes Landsforbund er formanden  

 oprørt over, at Børnenes Stemme kan gentage så grove  

 påstande mod pædagogerne, som har været stærkt  

 berørte over at være blevet udsat for de krænkende  

 injurier.
 Børnenes Stemme bliver også centrum i en  

 anden, kommende retssag.
 Børnelæge  May  Olofsson fra  

 Familieambulatoriet på Hvidovre Hospital vil tage kontakt til Den  

 Almindelige Danske Lægeforening for at få hjælp til at  

 køre en retssag mod organisationen, som hun vil have dømt for  

 at udsprede grove injurier.
 Også i dette tilfælde er en lang række  

 beskyldninger mod lægen tidligere blevet afvist som grundløse  

 men organisationen er fortsat med at gentage beskyldningerne mod lægen  

 i sine aviser, lokalradio og pressemeddelelser.
 I en pressemeddelelse beskylder Børnenes Stemme  

  May  Olofsson for at leve af, "at medicinalbranchen bakker hendes afdeling  

 op   hvorefter hun giver den livsfarlige Opiumsmixtur, der består af de  

 farlige narkotiske stoffer Opium og Fenemal, som man slet ikke må give  

 til gravide og babyer, hvis man slår op i  

 lægehåndbogen".
Angrebet i lokalradio Sidste weekend blev lægen samtidig ringet op af  

 mennesker, som havde hørt hende blive angrebet meget stærkt i  

 organisationens lokalradio på Frederiksberg, og netop det faktum  

 bekymrer lægen.
Hun har i flere tilfælde fundet ud af, at  

 stærkt belastede gravide misbrugere ikke tør møde op  

 på hospitalet, fordi er blevet skræmt af påstandene fra  

 Børnenes Stemme." Bladet har bragt en faksimile med et udsnit af en  

 presseudtalelse, udsendt af Børnenes Stemme.
I billedteksten til  

 faksimilen hedder det:
"INJURIER   I en pressemeddelelse til avis-, radio- og  

 TV-redaktioner gentager Børnenes Stemme grove beskyldninger, som i en  

 tidligere retssag blevet afvist som grundløse injurier." Klagerne har fremlagt presseudtalelsen i sin fulde ordlyd.  

 Heraf fremgår bl.a.:
"Randers Kommune tav overfor mor om 13-årig  

 datters tre selvmordsforsøg Skandalen fortsætter i en af Danmarks  

 værste børnesager, hvor også en redaktør blev  

 dømt for injurier for at bringe sandheden videre En tvangsfjernet 13-årige pige har i desperation  

 over Randers Kommunes behandling af hendes og hendes 12-årige bror  

 prøvet at begå selvmord tre gange, uden at kommunen har  

 orienteret hendes mor, som tappert har kæmpet i over 5 år for at  

 få hjemgivet børnene.
Ulovlighederne er hele tiden fortsat - Nu ser sagen ud til at fortsætte med ulovligheder,  

 og vi vil naturligvis melde kommunen til politiet for misrøgt   og den  

 gamle dom vil nu igen blive taget op og forelagt Klageretten,  

 Menneskerettighedsdomstolen, fordi der er kommet nyt materiale frem, og [A]  

 har søgt fri proces i sagen.
Kommunens ulovligheder bag  

 selvmordsforsøgene Grunden til at pigen har prøvet at begå  

 selvmord, er at hun er blevet tvunget til at sove i samme seng som  

 pædagogen, samt at hun umenneskeligt er blevet skilt fra sin lillebror,  

 som hun holder meget af ligesom man helt urimeligt har tvunget hende til  

 skoleskift, og har afholdt nogle helt urimelige samvær med et hav af  

 obstruktioner fra pædagogernes side, siger [B]." Klagerne har anført, at der i artiklen er fremsat  

 løgnagtige og injurierende udtalelse om klagerne og om foreningen  

 "Børnenes Stemme".
 Klagerne har videre anført, at artiklen lyser langt  

 væk af løgnagtige citater og af grove unøjagtigheder.
Klagerne har nærmere anført, at  

 beskyldningerne mod Glarbjerghus er sande og er bevidnet på bånd.  

 I øvrigt bygger klagernes udtalelser om sagen på nye oplysninger  

 i sagen og er ikke bare genfremsættelser af tidligere bedømte  

 udtalelser.
Dette kunne journalisterne have fået forklaret, hvis de  

 havde forelagt udtalelserne for klagerne.
 Klagerne har herudover anført, at de oplysninger,  

 de har bragt i pressemeddelelsen, er sande, og at det derfor er  

 krænkende for dem og i strid med god presseskik, når det i  

 artiklen blev sagt, at oplysningerne er grundløse.
 Klageren [A] har anført, at han af den ene af  

 journalisterne blev spurgt om intetsigende ting, og at denne opringning  

 derfor kun kan betragtes som et alibi, en rygdækning for at kunne sige,  

 at man har kontaktet klagerne.
 Klagerne har   trods opfordring hertil - ikke fremlagt  

 dokumentation for, at de over for bladet har krævet et genmæle  

 bragt.
Bladet har i en udtalelse om sagen anført, at de to  

 påklagede artikler udgør en objektiv redegørelse for to  

 forhold.
Det ene er en gengivelse af de beskyldninger, klagerne offentligt i  

 lokalradio og andre medier har rettet mod en række mennesker, der  

 beskæftiger sig med de vanskelige sager om tvangsfjernelser af  

 børn.
Bladet har videre anført, at bladet har indhentet  

 udtalelser fra en del af de personer, der er blevet udsat for klagernes  

 offentlige beskyldninger.
I overensstemmelse med god presseskik har bladet  

 forsøgt at indhente en kommentar fra klagerne eller en af dem, men  

 under henvisning til grovheden af de beskyldninger, klagerne allerede har  

 offentliggjort uden at indhente kommentarer fra de implicerede, har bladet  

 fundet det korrekt at give de sidstnævnte en mulighed for at udtale sig  

 til offentligheden.
 Bladet har endelig anført, at en gengivelse af  

 klagernes reaktioner på disse udtalelser ville give de implicerede ret  

 til også at kommentere disse reaktioner, og således ville sagen  

 aldrig få en afslutning.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Lene Sarup  

 og Ole Askvig.
 Pressenævnet udtaler:
 Fristen for at anmode om genmæle er 4 uger fra  

 offentliggørelsen i et massemedie, jf. medieansvarslovens § 36, stk.  

 3, og anmodningen skal rettes til mediets ansvarshavende redaktør.
 Da klagerne ikke har fremlagt dokumentation for, at de  

 inden for fristen har anmodet redaktøren om genmæle i relation  

 til artiklerne, afvises klagen på dette punkt.
 Fristen for klager over overtrædelse af god  

 presseskik er 4 uger fra offentliggørelsen i et massemedie, jf.  

 medieansvarslovens § 34, stk. 2.
 Da fristen i denne sag er overskredet, for så vidt  

 angår artiklen, der blev bragt den 2. maj 1999, afvises klagen over  

 denne artikel i medfør af medieansvarslovens § 43, stk. 3.
 Vedrørende artiklen den 7. maj 1999 finder  

 Pressenævnet, at denne tilstrækkeligt klart bygger på den  

 pressemeddelelse, der er udsendt af [A], [B] og Børnenes Stemme.
De udtalelser fra navngivne personer, der er bragt i  

 artiklen, er udelukkende fremkommet som kommentarer til klagernes  

 pressemeddelelse.
Pressenævnet finder derfor, at bladet ikke har  

 været forpligtet til at forelægge disse kommentarer for klagerne  

 forud for offentliggørelsen af artiklen.
 Pressenævnet finder ej heller, at der på andre  

 punkter er bragt oplysninger, der burde have været forelagt for  

 klagerne på forhånd, ligesom artiklen heller ikke i øvrigt  

 er i strid med god presseskik.
 Afsagt den 10. august 1999.
