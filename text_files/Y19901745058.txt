 Ifølge standardvedtægten punkt A3 kan en bevillingshaver udelukkes fra  

 et bestillingskontor, hvis denne ikke rettidigt berigtiger sine betalinger.
Såfremt en bevillingshaver groft eller oftere gentagent tilsidesætter  

 sine betalingforpligtelser, vil kommunalbestyrelsen kunne tilbagekalde den  

 pågældendes bevilling.
En bevillingshavers skatterestance vil også kunne  

 danne grundlag for en bevillingstilbagekaldelse Kommunen har ved påtegning af 18. maj 1990 (j.nr. 811:656.13 vl) på  

 Helsingør Taxa's brev af 14. maj 1990 forespurgt, om en hyrekørselsbevilling  

 kan inddrages på grund af bevillingshaverens forsinkede eller manglende  

 betaling af pladsleje m.v. til et bestillingskontor.
 Ministeriet skal i denne anledning oplyse, at en bevillingshaver, der ikke  

 rettidigt berigtiger sine betalinger til bestillingskontoret i henhold til  

 kontorets vedtægt, efter skriftligt påkrav kan udelukkes fra  

 bestillingskontoret af dettes ledelse, jf. standardvedtægtens punkt A3.
 Er en bevillingshaver helt udelukket fra et bestillingskontor på grund af  

 grov eller oftere gentagen tilsidesættelse af sine betalingsforpligtelser  

 over for kontoret, vil kommunalbestyrelsen kunne tilbagekalde den pågældendes  

 bevilling i henhold til § 8, stk. 1, i hyrekørselsloven.
 For så vidt angår en bevillingshavers skatterestancer vil disse efter  

 omstændighederne kunne danne grundlag for en bevillingstilbagekaldelse i  

 medfør af hyrekørselslovens § 8, stk. 2.
