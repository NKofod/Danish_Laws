 Den 24. februar 1966 undertegnede Danmarks ambassadør i Stockholm på den  

 danske regerings vegne følgende aftale mellem Danmark, Finland, Norge og  

 Sverige om ændring af aftalen af 26. juni 1962 om en nordisk hygiejnehøjskole  

 (jfr. udenrigsministeriets bekendtgørelse nr. 32 af 7. september 1963,  

 Lovtidende C):
AFTALE om ændring af aftalen af 26. juni 1962 om en nordisk hygiejnehøjskole.
 Regeringerne i Danmark, Finland, Norge og Sverige, som den 26. juni 1962  

 har indgået aftale om en nordisk hygiejnehøjskole, er enedes om, at  

 artiklerne 3, 13 og 14 i den nævnte aftale affattes således:
 Art. 3.
 Udgifterne til institutionens virksomhed dækkes ved statsbidrag fra de  

 deltagende stater og fordeles mellem disse i overensstemmelse med art. 14.
 De omhandlede udgifter må ikke overstige 700.000 svenske kroner årlig.
 Art. 13.
 Regnskabsåret løber fra den 1. juli til den 30. juni i det følgende år.
 Forslaget til budget for det følgende regnskabsår skal senest den 1.  

 september hvert år af bestyrelsen indgives til den svenske regering.
 Den svenske regering undersøger, foretager eventuelle ændringer i og  

 godkender budgettet efter indhentet erklæring fra de øvrige deltagende  

 regeringer.
 Art. 14.
 Samtlige udgifter ved skolens virksomhed fordeles i hvert regnskabsår på  

 staterne i forhold til det antal kursusmåneder, i hvilke de pågældende stater  

 har udnyttet elevpladser på skolen i vedkommende år.
Udgifterne ved driften afholdes i løbet af regnskabsåret forskudsvis af  

 Sverige.
Efter regnskabsårets afslutning indbetaler de andre stater til  

 Sverige de andele af udgifterne, som efter stk. 1 påhviler dem.
Hver stat har adgang til en fjerdedel af elevpladserne i hvert enkelt  

 kursus.
Såfremt en deltagende stat ikke udnytter sine elevpladser i hvert  

 enkelt kursus, kan de andre stater overtage de ledige pladser.
 Det påhviler bestyrelsen at sørge for, at ledige elevpladser kommer de  

 pågældende stater ligeligt til gode.
 Denne aftale gælder fra den 1. juli 1965.
 Til bekræftelse heraf har de respektive staters befuldmægtigede  

 repræsentanter underskrevet denne aftale.
Foretaget i Stockholm den 24. februar 1966 på dansk, finsk, norsk og  

 svensk, hvilke tekster alle skal have lige gyldighed, i eet eksemplar, som  

 skal deponeres hos den svenske regering.
Bekræftede afskrifter af aftalen  

 skal af den svenske regering oversendes til de øvrige deltagende stater.
A.
Hessellund Jensen Udenrigsministeriet, den 30. juli 1966.
J.O.
Krag.
