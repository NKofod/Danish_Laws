Fremsat den 10. januar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om  

 sygehusvæsenet (Kommunal betaling for sygdomsbehandling) § 1 I lov om sygehusvæsenet, jf. lovbekendtgørelse nr. 687 af 16.  

 august 1995, som ændret senest ved § 2 i lov nr. 141 af 5. marts 2001,  

 foretages følgende ændring:
 Efter § 4 b indsættes i kapitel 1:
»§ 4 c.
En kommunalbestyrelse kan, når sociale hensyn  

 taler herfor, træffe beslutning om at afholde udgifter til  

 sygdomsbehandling, der svarer til behandling, der ydes i det amtskommunale  

 sygehusvæsen, til personer, der har bopæl i kommunen.
Stk. 2. Udgifter efter stk. 1 kan ikke dækkes ved  

 forsikring.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslagets formål og hovedindhold I overensstemmelse med regeringsgrundlaget foreslår  

 regeringen med dette lovforslag, at kommunerne får mulighed for efter  

 konkret og individuel vurdering at betale for sygdomsbehandling af deres  

 borgere på f.eks. privat sygehus eller klinik eller i udlandet.
Der har i mange år været problemer med  

 ventetid i det offentlige sygehusvæsen.
Ventetiderne har først  

 og fremmest konsekvenser for de ventende patienter, men har også videre  

 samfundsmæssig betydning.
Ventetid kan medføre sociale  

 konsekvenser af forskellig art: Sygefravær, udstødelse af  

 arbejdsmarkedet, plejebehov m.m., som bl.a. udløser offentlige  

 udgifter til dagpenge og andre sociale udgifter.
Det er overvejende  

 kommunerne, der som ansvarlige for de sociale opgaver mærker disse  

 konsekvenser.
Sygehusvæsenet varetages efter sygehusloven af  

 amtskommunerne.
Kommunerne har således ikke hjemmel til at betale for  

 deres borgeres behandling på sygehus.
Regeringen finder det ikke  

 rimeligt, at kommunerne i konkrete tilfælde kan være nødt  

 til at afholde udgifter til passiv forsørgelse, men ikke må  

 betale for en aktiv behandling, der kunne løse problemet.
Det  

 åbnes der mulighed for med dette lovforslag.
Det vil fortsat som det  

 helt overvejende være amtskommunernes opgave at sørge for og  

 finansiere borgernes sygehusbehandling.
I sygehusvæsenet prioriteres  

 patienterne på grundlag af deres samlede situation, men i sagens natur  

 overvejende efter sundhedsfaglige kriterier.
Det skal fortsat være  

 tilfældet.
Den foreslåede hjemmel for kommunerne bliver et  

 supplement, der i enkelte tilfælde kan afbøde virkningerne,  

 når den sundhedsfaglige prioritering har urimelige sociale  

 konsekvenser.
Lovforslaget er tillige et led i en målrettet  

 indsats mod ventetidsproblemet   en indsats, der rummer flere elementer.  

 Initiativerne vil først og fremmest sigte imod at øge  

 aktiviteten og nedbringe ventetiderne i det offentlige sygehusvæsen.  

 Endvidere vil regeringen give frit valg til private sygehuse og til udlandet,  

 hvis de offentlige sygehuse ikke kan tilbyde patienten behandling inden for  

 en ventetid på 2 måneder.
Regeringen vil endvidere foreslå  

 skattefrihed for arbejdsgiverbetalt sygdomsbehandling, og endelig  

 foreslås som et led i de samlede bestræbelser med  

 nærværende forslag at give kommunerne mulighed for at bidrage til  

 indsatsen mod ventetiderne.
Lovforslagets økonomiske konsekvenser En række kommuner har i den offentlige debat givet  

 udtryk for, at ventetider til sygdomsbehandling i en del tilfælde  

 medfører sociale og økonomiske konsekvenser med  

 udgiftsvirkninger for kommunerne.
Da lovforslaget ikke medfører en  

 pligt for kommunerne, men alene en ret til at betale for sygdomsbehandling ud  

 fra en vurdering af de sociale konsekvenser for de enkelte patienter, er det  

 regeringens opfattelse, at lovforslaget ikke medfører nettomerudgifter  

 for kommunerne, men tværtimod i nogle tilfælde en  

 mindreudgift.
For amtskommunerne kan forslaget medføre, at  

 behandlingen af patienter, der ellers skulle behandles af amtskommunen eller  

 for amtskommunens regning, i stedet betales af kommunen.
Den besparelse, der  

 herved isoleret set opnås, forudsættes at komme andre patienter  

 til gode i form af kortere ventetider i det offentlige  

 sygehusvæsen.
 Regeringen forudsætter således, at  

 lovforslaget ikke kompenseres   positivt eller negativt   i forhold til  

 kommuner eller amtskommuner.
 Høring.
 Lovforslaget har ikke været i høring.
 Lovforslagets øvrige konsekvenser og forholdet til  

 EU-retten.
 Lovforslaget har ikke økonomiske eller  

 administrative konsekvenser for erhvervslivet, bortset fra en muligt  

 øget omsætning på de privatejede sygehuse, og det har ikke  

 administrative konsekvenser for borgerne eller miljømæssige  

 konsekvenser.
 Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Mulige kommunale besparelser på det sociale  

 område Mulige behandlingsudgifter for kommunerne Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til de enkelte  

 bestemmelser Til § 1 Med bestemmelsen får kommunerne en hjemmel, de ikke  

 har i dag, til at afholde udgifter til sygdomsbehandling af deres borgere  

 på f.eks. privat sygehus, klinik eller i udlandet.
Sygehusopgaven er i  

 sygehuslovens § 1 henlagt til amtskommunerne og Hovedstadens  

 Sygehusfællesskab.
Sigtet med bestemmelsen er at give kommunerne  

 mulighed for som et supplement til amternes sygehusvæsen at træde  

 til i de tilfælde, hvor den almindelige medicinske prioritering af  

 patienterne i sygehusvæsenet og den ventetid, der kan være i  

 sygehusvæsenet, medfører urimelige konsekvenser af social og  

 lignende art.
 Bestemmelsen forudsætter en individuel vurdering i  

 hvert enkelt tilfælde af ventetidens sociale konsekvenser i bred  

 forstand, men derimod ikke en lægefaglig vurdering fra kommunens side.  

 Det forudsættes, at patienten er henvist til sygdomsbehandling på  

 sædvanlig måde   typisk fra den praktiserende læge.
De sociale konsekvenser, som kommunerne får mulighed  

 for at afbøde, kan være af forskellig art.
Der er ikke alene  

 tale om patienter, der modtager sygedagpenge (og dermed erhvervsaktive), men  

 også patienter, hvor ventetiden medfører alvorlige sociale  

 konsekvenser af anden art, f.eks. et massivt plejebehov, problemer i forhold  

 til pasning af børn eller pleje af ægtefælle, afbrudte  

 uddannelsesforløb og lignende.
Det forudsættes, at der er tale om behandling, som  

 patienten er henvist til af en læge, og som svarer til behandling, der  

 ydes i det offentlige sygehusvæsen.
Bestemmelsen giver således  

 ingen hjemmel til at betale for alternativ behandling, eksperimentel  

 behandling o.l.
Da der forudsættes en individuel, social vurdering  

 fra kommunens side, giver bestemmelsen ingen hjemmel til, at en kommune kan  

 tegne en sygeforsikring for alle eller en del af sine borgere.
Dette er  

 udtrykkeligt fastslået i stk. 2.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
