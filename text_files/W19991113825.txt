Kommanditist - juletræsplantage Reference:
LL § 8 K AL § 18, stk. 1 og § 22, stk. 1 LV 1998 E.C.4.1.2.
 A klagede for indkomståret 1996 over, at Ligningsrådet havde  

 tilsidesat værdiansættelsen i en overdragelsesaftale vedr. en  

 juletræsplantage og dermed ændret afskrivningsgrundlag vedr.  

 etablering og udgifter til vildthegn.
 Det fremgik af sagens oplysninger, at B ApS og C ApS i 1995 og 1996 havde  

 udbudt 10 skovprojekter i form af 10-mands kommanditselskaber.  

 Idémændende bag skovprojekterne var efter det oplyste D og  

 E.
Klageren tegnede den 20. juni 1996 10 kommanditanparter á 25.732  

 kr. i et af kommanditselskaberne.
Tegningen var bekræftet den 12.  

 november 1996 af udbyder, som var B ApS.
Tegningsaftalen henviste i det hele  

 til tilhørende prospekt- og budgetmateriale.
Dette materiale var  

 ligeledes fremlagt under sagens behandling for Landsskatteretten.
Det fremgik  

 af tegningsaftalen, at klageren ved tegningen havde tiltrådt  

 kommanditselskabets vedtægter, administrations- og  

 vedligeholdelsesaftale samt givet administrator fuldmagt i henhold til  

 vedtægterne og udleverede budgetter, samt fuldmagt til at administrator  

 kunne underskrive nødvendige lånedokumenter.
 Vedtægterne for det kommanditselskab, klageren deltog i var  

 underskrevet den 22. april 1996. Det fremgik af vedtægternes § 2,  

 at:
"Selskabets formål er at leje/forpagte jord, hvorpå der  

 etableres juletræsplantage.
Til brug for det, lejes jord for en  

 12-årig periode, med ret til opsigelse fra det tiende år." Af vedtægternes § 3 om kapitalforhold og hæftelse fremgik  

 bl.a., at:
"Selskabets stamkapital udgør ved 10 ha.
DKK 2.341.600 opdelt i 91  

 kommanditistanparter á DKK 25.732. Det kontante indskud er budgetteret  

 til kr. 10.577 pr. anpart over 10 år ved 10 ha." .......
 "Kommanditselskabet er endeligt etableret, når samtlige 91 anparter  

 er tegnet og godkendt af såvel långivere som komplementar.  

 Bortforpagteren af jorden tegner 1 anpart og de øvrige 90 anparter  

 udbydes i fold af 10 anparter.
Den ansvarlige deltager i selskabet er B ApS, der som komplementarselskab  

 hæfter ubegrænset for alle selskabets forpligtelser.
For  

 kommanditisterne er hæftelsen begrænset til andelen af  

 stamkapitalen, med fradrag af foretagne indbetalinger.
For  

 pengeinstitutlån og privat gældsbrev er hæftelsen dog  

 personlig og pro rata med en overdækning på 25%." Af vedtægternes § 4 om drift fremgik, at:
 "Kommanditselskabet indgår forpagtningskontrakt i henhold til  

 prospekt og nærmere angivet matr.nr. mv.
For at forestå kommanditselskabets løbende opgaver er der  

 indgået uopsigelig administrations- og vedligeholdelsesaftale med B ApS  

 (administrator) om anlæggelse, pasning og tilsyn af arealet med  

 juletræer og om administration af kommanditselskabets indtægter  

 og udgifter, således som det er beskrevet i særskilt  

 administrations- og vedligeholdelsesaftale herom, .." Af vedtægternes § 5 om ejerforhold, fremgik bl.a.:
 "Selskabet ejes af kommanditisterne i forhold til deres andel af  

 stamkapitalen, jf. § 3. Anpartsbeviset udgøres af den godkendte  

 tegningsaftale og er ikke et omsætningspapir.
 Nettoresultatet af selskabets virksomhed, samt eventuelle yderligere  

 indbetalinger, fordeles mellem kommanditisterne i forhold til den enkelte  

 kommanditists andel af stamkapitalen, og komplementaren deltager ikke i sin  

 egenskab af komplementar i overskudsfordelingen.
Ved kommanditselskabets opløsning fordeles nettoprovenuet ligeledes  

 i samme forhold." Af vedtægternes § 6 om anpartsoverdragelse, fremgik bl.a.:
"Deltagelse i kommanditselskabet er uopsigelig i 12 år fra dets  

 stiftelse og ingen af kommanditisterne er berettiget til at opsige eller  

 udtræde af kommanditselskabet indenfor denne tidsperiode.
Efter det 12.  

 år er hver enkelt kommanditist berettiget til at kræve  

 kommanditselskabet opløst, dets aktiver afhændet og sit  

 eventuelle indestående udbetalt.
 .........
Såfremt en kommanditist ønsker at lade sin anpart sælge  

 eller på anden vis overgår eller stille som sikkerhed for andre  

 end kommanditselskabets långivere, kræver dette forinden  

 bestyrelsens, långiveres og komplementarens skriftlige godkendelse  

 dertil.
Kommanditselskabet og dernæst de øvrige kommanditister  

 har dog forkøbsret til anparten til samme pris, som tredjemand  

 skriftligt og med verificeret betalingsevne har tilbudt.
 .....
Kommanditisternes antal må ikke overstige 10." Af vedtægternes § 8 om generalforsamling, stemmeret m.v., fremgik  

 bl.a.:
 "Generalforsamlingen er beslutningsdygtig uanset hvor stor en del af  

 kommanditisterne der måtte være til stede.
 ....
På generalforsamlingen har deltagerne en stemme for hver  

 kommanditistanpart, de ejer eller repræsenterer, og alle  

 spørgsmål afgøres ved simpel stemmeflertal, dog undtaget  

 spørgsmål jf. § 13 (vedtægtsændringer).  

 Såfremt det forpagtede areal er landbrugspligtigt, har den  

 bortforpagtede landmand som kommanditist den fulde bestemmende indflydelse og  

 det fulde ansvar i alle spørgsmål vedrørende driften af  

 arealet, hvorfor den bortforpagtede landmands anpart har 100 stemmer." Af vedtægternes § 9 om bestyrelsen fremgik bl.a., at:
"Selskabet ledes af en bestyrelse på 3 medlemmer.
Der vælges 2  

 af generalforsamlingen og 1 vælges af komplementaren.
Indtil  

 første generalforsamling består bestyrelsen dog kun af 2  

 personer, udpeget af komplementar.
Bestyrelsen er beslutningsdygtig, når to medlemmer er til stede.
I  

 tilfælde af stemmelighed er formandens stemme udslagsgivende.
Formanden  

 for bestyrelsen er stedse den af komplementaren udpegede." Af vedtægternes § 10 om ledelse fremgik, at:
"Selskabets daglige ledelse forestås af komplementaren." Af vedtægternes § 11 om tegning, fremgik at:
"Selskabet tegnes af et medlem af bestyrelsen i forening med  

 direktøren i komplementarselskabet.
Bestyrelsen har meddelt prokura  

 til administrator.
 Bestyrelsen og komplementaren bemyndiges til indgåelse af  

 forpligtelser indenfor budgettet, og tiltræder den foreliggende  

 administrations- og vedligeholdelsesaftale.
 Administrator er bemyndiget ved fuldmagt til, på kommanditselskabets  

 vegne at indgå aftaler om leje af jord og til anlæggelse og drift  

 i henhold til prospektet og budgettet.
 Administrator er bemyndiget til at underskrive transporter mv.  

 vedrørende momsanliggender.
 Administrator er også bemyndiget til at give långivende  

 pengeinstitut håndpant i kommanditselskabets indeståender  

 på såvel driftskonto som på konti for overskydende  

 likviditet, samt i kommanditselskabets krav på restindbetalinger og  

 resthæftelse hos den enkelte kommanditist.
Endelig gives administrator fuldmagt til kommanditselskabets konto i  

 pengeinstitut." Af vedtægternes § 13 om vedtægtsændringer m.v. fremgik  

 bl.a., at alle beslutninger på generalforsamlingen som udgangspunkt  

 skulle træffes ved simpel stemmeflerhed, idet der dog krævedes  

 kvalificeret majoritet til visse nærmere opregnede beslutninger,  

 herunder bl.a., at:
"3. Beslutninger om udnyttelse af optionen udstedt af B ApS til  

 kommanditselskabet krævede vedtagelse af samtlige stemmer for." Administrations- og vedligeholdelsesaftale mellem kommanditselskabet og B  

 ApS var indgået den 22. april 1996.
 Af aftalens § 1 om administration var opregnet en række opgaver som  

 B ApS skulle forestå på vegne af kommanditselskabet.
 Betalingen for administrationen omfattet af § 1 var i § 2 fastsat til  

 2.500 kr. + moms pr. hektar, reguleret med nettoprisindekset.
Det fremgik af § 3, at betaling for omkostninger, der ikke var nævnt  

 i § 1 skulle betales særskilt af kommanditselskabet.
Herunder fremgik  

 det, at såfremt kommanditselskabet ikke udnyttede optionen om at  

 sælge træerne til B ApS skulle kommanditselskabet betale B ApS 5%  

 af fakturabeløbene for salg af træerne.
Aftalens § 4 opregnede den vedligeholdelse som B ApS var forpligtet til at  

 foretage af juletræsplantagen.
I henhold til § 5 udgjorde  

 kommanditselskabets betaling for denne vedligeholdelse 4.200 kr. + moms pr.  

 hektar pr. år, reguleret med nettoprisindekset.
 Af aftalens § 6 om ophør og ikrafttræden fremgik, bl.a.,  

 at:
"Denne administrations- og vedligeholdelsesaftale er uopsigelig parterne  

 imellem i hele aftaleperioden, dog undtaget ved væsentlig  

 misligholdelse.
B ApS er berettiget til enten at lade aftalen ophøre  

 uden opsigelse eller forlange den fortsat løbende, såfremt  

 kommanditselskabet ikke udnytter optionen indgået med B ApS, men i  

 stedet sælger juletræsplantagen eller retttighederne til 3.  

 mand." Der var fremlagt vedtægter for komplementarselskabet B ApS, dateret  

 den 20. april 1995.
 Det fremgik af § 3, at:
"Selskabets formål er primært at være  

 komplementarselskab for kommanditselskaber, sekundært  

 handelsselskab." Selskabets indskudskapital udgør 80.000 kr.
 Den ovenfor omtalte option var dateret den 22. april 1996 og udstedt af B  

 ApS til kommanditisterne i kommanditselskabet.
 I henhold til optionen bekræftede B ApS at ville købe  

 juletræerne ejet af kommanditselskabet i henhold til et nærmere  

 fastsat tidsforløb, såfremt dette gyldigt blev besluttet  

 på en generalforsamling i henhold til vedtægterne for  

 kommanditselskabet.
Købesprisen for juletræerne skulle i givet fald  

 fastsættes ved en vurdering af værdien på juletræerne  

 med fortsat drift for øje på afståelsestidspunktet.  

 Værdien skulle være den værdi som en uvildig 3. mand  

 beviselig ville og verificertbart kunne betale for at overtage plantagen,  

 idet der dog samtidig skulle medvirke to vurderingsmænd, én  

 udpeget af hver part efter nærmere bestemmelse.
Repræsentanten  

 havde herved under sagens behandling for Landsskatteretten oplyst, at det  

 anførte skulle forstås som, at der skulle ske en vurdering af  

 handelsværdien af plantagen på det pågældende  

 tidspunkt.
 Der var endvidere fremlagt kopi af forpagtningskontrakt af 28. august 1996  

 mellem F og G som bortforpagtere og kommanditselskabet c/o B ApS som  

 forpagter af et område på 12 ha. landbrugsjord med henblik  

 på anlæggelse af juletræs- og pyntegrøntplantage af  

 nordmannsgran.
 Det fremgik bl.a. af forpagtningskontrakten § 6, at:
"Samtidig med underskriften af nærværende forpagtningskontrakt  

 underskrives tegningsaftale for tegning af 1 ud af 91 anparter i forpagtende  

 kommanditselskab.
Bortforpagteren er bekendt med og anerkender ved sin  

 underskrift, at han er såkaldt "ankermand" med bestemmende indflydelse  

 i kommanditselskabet." Der var fremlagt anlægsentreprisekontrakt af 18. november 1996  

 mellem B ApS som entreprenør og kommanditselskabet c/o B ApS som  

 ordregiver vedrørende anlæg af nordmannsgranplantage på  

 det forpagtede areal.
 Entreprisesummen udgjorde i henhold til kontraktens § 4 i alt 1.320.000  

 kr.
 I henhold til kontraktens § 4 skulle der for restentreprisesummen, der  

 udgjorde 360.000 kr., udstedes et eller flere gældsbreve til B ApS.  

 Vilkårene for gældsbrevsudstedelsen fremgik af § 5.
 Det fremgik i øvrigt af anlægsentreprisekontraktens § 5, at  

 kontrakten samtidig gav kreditor (B ApS) sekundær transport i  

 kommanditisternes til enhver tid værende resthæftelse.  

 Primær transporthaver var det långivende pengeinstitut.
 I henhold til anlægsentreprisekontraktens §§ 4 og 5 var der udstedt  

 to enslydende gældsbreve på nom. 180.000 kr. hver, med  

 kommanditselskabet som debitor og B ApS som kreditor.
 Det fremgik af gældsbrevene i overensstemmelse med de stipulerede  

 lånevilkår i anlægsentreprisekontrakten § 5, at  

 lånebeløbet skulle tilbagebetales således:
01.06.2002 betales 25 % af hovedstolen incl. akkumulerede renter, 01.06.2003 betales 33 1/3% af den resterende hovedstol incl. akkumulerede  

 renter, 01.06.2004 betales 50% af den resterende hovedstol incl. akkumulerede renter, 01.06.2005 betales den resterende hovedstol incl. akkumulerede renter.
 Det fremgik videre af gældsbrevene, at hovedstolen forrentedes med  

 diskontoen + 5.75% p.a., idet renten blev tilskrevet hvert kvartal, sidste  

 gang juni 2005. Det fremgik samtidig, at gældsbrevene blev  

 forhøjet med den tilskrevne rente hvert år pr. 31/12.
Der var fremlagt kopi af gældsbrev af 20. november 1996 på  

 nom. 965.900 kr. med kommanditselskabet u. stiftelse som debitor og en bank  

 som kreditor.
Om afvikling fremgik, at det lånte beløb og  

 påløbne renter skulle tilbagebetales med 40 ydelser.
Om  

 forrentning fremgik, at: "Det lånte beløb forrentes fra  

 afregningsdagen med den af banken til enhver tid fastsate rente for faste  

 lån, for tiden 10,000 % p.a.
Renten beregnes kvartalsvis bagud hver  

 ultimo og tillægges det skyldige beløb." Det fremgik af gældsbrevet til banken, at kommanditisterne overfor  

 pengeinstituttet hæftede personlig pro rata for gælden med  

 overdækning på 25%, med henvisning til kommanditselskabets  

 vedtægter § 3.
 Om selskabernes ejerforhold var oplyst følgende:
 B ApS (administrationsselskabet) var ejet af H Aps med 50%, I ApS  

 med 20%, E med 6% og K med 24%.
H ApS var i henhold til regnskaberne for skatteåret 1995/96 ejet af  

 L, der var søn af D og ægtefælle.
E og D havde den 29.  

 januar 1997 dog oplyst over for myndighederne, at dette selskabs anparter var  

 ejet af D's ægtefælle.
Dette var gentaget under sagens behandling  

 for Landsskatteretten.
 I ApS var ejet af E.
 K var efter det oplyste samlevende med E.
 Komplementarselskabet B ApS var efter det oplyste ejet af B ApS med  

 36%, H ApS med 32%, I ApS med 12,8%, E med 12,8% og K med 6,4%.
Der var fremlagt kopi af regnskabet for kommanditselskabet for tiden  

 22.04.96 til 31.12.96. Kommanditselskabet havde for denne periode konstateret  

 et underskud på den primære drift excl. afskrivninger på  

 -56.172 kr.
Kommanditselskabet havde incl. afskrivninger konstateret en  

 samlet skattepligtig negativ indkomst på -313.183 kr.
Den negative  

 indkomst pr. 10 anparter for perioden var således opgjort til -29.011  

 kr. vedr. afskrivninger og 1.400 kr. vedr. renteudgifter.
 Der var fremlagt kopi af tre breve til investorerne vedrørende  

 projektet fra hhv. kommanditselskabet, B ApS og selskabet M.
 Vedrørende de faktiske udgifter afholdt af B ApS til etablering af  

 juletræsplantagen var der fremlagt tre underbilag, bestående  

 af:
 Told- og Skattestyrelsen havde på den baggrund opgjort de faktiske  

 udgifter til anlæg af plantagen til i alt 242.650 kr. excl. moms.
 Klagerens repræsentant havde under Landsskatterettens behandling af  

 sagen erklæret, at der ikke umiddelbart ønskedes afholdt syn og  

 skøn til vurdering af værdien af plantagen og vildthegn på  

 anskaffelsestidspunktet.
Ligningsrådet havde i medfør af skattestyrelseslovens § 19,  

 stk. 1, forhøjet klagerens personlige indkomst for indkomståret  

 1996 med 18.462 kr. vedrørende ændret afskrivningsgrundlag for  

 etablering af juletræsplantage, jf.
LL § 8 K, stk. 2 og havde samtidig  

 nedsat indkomsten med 1.846 kr., jf. afskrivningsloven § 18, stk. 1, litra a  

 og § 22, stk. 2 vedrørende udgifter henført til afskrivning  

 på vildthegn.
 Ligningsrådet havde ved forhøjelsen med 18.462 kr., jf.  

 ligningslovens § 8 K, stk. 2, nedsat afskrivningsgrundlaget for udgifter til  

 anlæggelse af juletræsplantage fra 1.320.000 kr. til 480.000 kr.,  

 hvoraf ændringen vedrørende klageren udgjorde 10/91.
Som begrundelse for ændringen havde Ligningsrådet bl.a.  

 anført, at der ved Told- og Skattestyrelsens og Told- og  

 Skatteregionens gennemgang af udbyderens (B ApS) anlægsudgifter for  

 juletræsplantagerne ikke var tilvejebragt dokumentation for en rimelig  

 sammenhæng mellem de faktisk afholdte udgifter til anlæggelse af  

 plantagen og den pris, der betaltes af kommanditselskabet ved købet af  

 den færdiganlagte plantage, ligesom der ikke var fundet belæg for  

 at denne pris skulle svare til markedsprisen, at aftalen mellem  

 udbyderen B ApS og kommanditselskabet ikke var en aftale, der var  

 indgået på sædvanlige forretningsmæssige  

 vilkår, at der ikke var tale om en aftale, der var indgået  

 mellem indbyrdes uafhængige parter med modstående interesser.
Det  

 var herved nærmere anført, at der i arrangementet ikke  

 var sædvanlige modstående interesser mellem aftaleparterne, idet  

 kommanditisterne ville være interesseret i en høj  

 købspris for at opnå så optimal en skattefordel som mulig,  

at det forhold, at projektet i øvrigt vedrørte aktiver,  

 der steg i værdi med tiden medførte, at det i forbindelse med  

 fastsættelsen af anskaffelsessummen gjorde det muligt at indregne en  

 del af den fremtidige værdistigning i kommanditselskabets  

 anskaffelsessum uden at investorerne påførtes nogen reel risiko  

 for efterfølgende at blive påført et tab, at  

 aftalerne ikke var indgået mellem ligeværdige parter, da det ikke  

 kunne formodes, at investorerne havde en forstmæssig viden, der  

 muliggjorde en professionel vurdering af projektet, herunder af  

 købsprisen for den anlagte plantage, de løbende driftsudgifter  

 eller de indbyggede forventninger til prisudviklingen på  

 pyntegrønt og juletræer, at der da heller ikke havde  

 været tale om forhandlinger mellem parterne om fastsættelse af  

 priser og øvrige vilkår, idet der havde været udbudt et  

 fuldt færdigt projekt, som investorerne ikke havde haft indflydelse  

 på indholdet af, at de sædvanlige markedsmekanismer havde  

 været sat ud af kraft og at udsigten til en umiddelbar skattebesparelse  

 havde været drivkraften for investorerne.
Det var videre anført,  

at projektet efter sine egne forudsætninger ikke medførte  

 nogen likviditetsbelastning for investorerne, idet hele anskaffelsessummen  

 for plantagen var finansieret ved låneoptagelse, at de kontante  

 indskud, der primært dækkede driftsomkostninger i  

 vækstperioden finansieredes ved den øjeblikkelige  

 skattebesparelse, at investorerne derfor opnåede en umiddelbar  

 likviditetsforbedring i kraft af den løbende skattebesparelse.
Told-  

 og Skattestyrelsen havde henvist til TfS 1996.496 H og 497 H og havde herved  

 anført, at disse domme bekræftede, at skattemyndighederne havde  

 adgang til at tilsidesætte aftaler mellem uafhængige parter, hvis  

 det måtte lægges til grund, at aftaleparterne havde haft en  

 fælles interesse i en høj værdiansættelse,  

 således at myndighederne kunne tilsidesætte den aftalte  

 værdiansættelse og ansætte denne efter et rimeligt  

 skøn.
Det var videre anført, at kommanditselskabets  

 købspris for juletræsplantagen oversteg den pris, der ville  

 være aftalt mellem indbyrdes uafhængige og ligeværdige  

 kontraktsparter, at investorerne havde været villige til at  

 acceptere denne højere pris, da den umiddelbare skattemæssige  

 fordel som følge af et højere afskrivningsgrundlag ville blive  

 større.
Told- og Skattestyrelsen havde herefter anført,  

at kommanditselskabets købspris for juletræsplantagen  

 derfor indeholdt et beløb, der ikke kunne indgå i  

 afskrivningsgrundlaget for plantagen efter ligningslovens § 8 K, stk. 2, men  

 som måtte anses for ikke-fradragsberettigede etableringsomkostninger,  

 at det fulgte af forarbejderne til ligningslovens § 8 K, at der alene  

 kunne foretages afskrivning på udgifter, der var forbundet med  

 etableringen af plantagen, d.v.s. udgifter, der direkte vedrørte  

 udplantning af nye planter, at det i den bindende forhåndsbesked  

 som repræsentanten havde påberåbt sig i overensstemmelse  

 med forarbejderne klart var anført, hvilke udgifter, der kunne  

 afskrives efter ligningslovens § 8 K, stk. 2, og at den bindende  

 forhåndsbesked dermed ikke kunne tages som udtryk for, at betaling for  

 andet end disse udgifter kunne afskrives efter bestemmelsen.
Ligningsrådet havde ved udøvelsen af skønnet over de  

 fradragsberettigede omkostninger i henhold til ligningslovens § 8 K, stk. 2,  

 henset til de dokumenterede afholdte omkostninger samt indhentet udtalelse  

 fra Told- og Skattestyrelsens fagkontor på vurderingsområdet som  

 havde udtalt, at udgifterne ved anlæg af en juletræsplantage  

 incl. jordforberedelse og avance var vurderet til skønsmæssigt  

 at udgøre ca. 50.000 kr. pr. hektar; heraf vedrørte ca. 10.000  

 kr. pr. hektar udgifter til etablering af vildthegn.
På grundlag af  

 vurderingskontorets udtalelse sammenholdt med oplysningen om, at arealet af  

 plantagen udgjorde 12 ha., havde Ligningsrådet herefter  

 skønsmæssigt fastsat afskrivningsgrundlaget for udgifter til  

 beplantning til 480.000 kr. og udgifter til anlæg af vildthegn til  

 120.000 kr.
 Klagerens repræsentant havde over for Landsskatteretten principalt  

 nedlagt påstand om, at klagerens personlige indkomst for 1996 blev  

 nedsat med afskrivning af en forholdsmæssig andel (10/91) af 1.240.000  

 kr. vedrørende juletræsplantagen, jf. ligningslovens § 8 K, stk.  

 2, og at den personlige indkomst samtidig blev nedsat med en  

 forholdsmæssig andel (10/91) af 80.000 kr. vedrørende vildthegn,  

 jf. afskrivningslovens § 18, stk. 1, litra a, jf. § 22, stk. 2.
 Subsidiært havde repræsentanten nedlagt påstand om, at  

 en større del af anskaffelsessummen blev henført til vildthegn,  

 jf. afskrivningslovens § 18, stk. 1 litra a, jf. § 22, stk. 2.
Repræsentanten havde til støtte for påstanden  

 vedrørende størrelsen af afskrivning i henhold til  

 ligningslovens § 8 K bl.a. gjort gældende, at det fremgik af en  

 af B ApS i 1994 indhentet forhåndsbesked, at kommanditister i et  

 juletræsprojekt, hvor vilkårene svarede til de foreliggende ville  

 kunne foretage skattemæssige afskrivninger på den nominelle  

 udgift til plantning af juletræer i henhold til ligningslovens § 8 K,  

at det ligeledes fremgik af den bindende forhåndsbesked, at  

 kommanditisterne kunne foretage fradrag for udgifterne til den løbende  

 drift og vedligeholdelse af beplantning i de indkomstår, hvor  

 udgifterne var afholdt, at klageren på tilsvarende måde kunne  

 foretage afskrivning på den nominelle anskaffelsessum for  

 juletræsplantagen, svarende til hans forholdsmæssige andel af  

 købesummen på 1.320.000 kr., dog med fradrag af et  

 skønsmæssigt beløb, der kunne henføres til  

 anskaffelsessum for etablering af vildthegn, havde tilsidesat  

 værdiansættelsen af en juletræsplantage og havde dermed  

 ændret afskrivningsgrundlaget ved tegning af kommanditanparter.
Der var  

 herved bl.a. henset til, at det ikke kunne antages, at aftalen var  

 indgået mellem uafhængige parter med modstående interesser,  

 samt at der ikke var påvist en rimelig sammenhæng mellem  

 omkostningerne ved at anlægge plantagen og den pris, der betaltes af  

 kommanditselskabet, ligesom der ikke var fundet belæg for, at denne  

 pris svarede til markedsprisen.
Landsskatteretten stadfæstede  

 afgørelsen.klageren i skattemæssig henseende måtte anses  

 for en af udbyderne ganske uafhængig køber, hvorfor en  

 forholdsmæssig del af den aftalte købesum umiddelbart  

 måtte accepteres som afskrivningsgrundlag.
 Repræsentanten havde videre anført, at det var  

 uholdbart, at skattemyndighederne i mangel af hjemmel til at kontantomregne  

 den aftalte anskaffelsessum i stedet postulerede et interessefællesskab  

 mellem køber og sælger med det ene formål for øje  

 at reducere det skattemæssige afskrivningsgrundlag, som køber  

 kunne opgøre i henhold til lovgivningen, jf. ligningslovens § 8 K,  

 stk. 2, at klageren som køber af juletræsplantagen havde  

 en umiddelbar interesse i så lav en købspris som muligt uden  

 hensyn til, at dette påvirkede størrelsen af de årlige  

 afskrivninger, at det var almindeligt anerkendt, at man ikke kunne  

 tjene penge alene via skattemæssige afskrivninger, idet der også  

 var krævet en egentlig indtjening ved virksomheden, hvilket her var  

 påregnet i kraft af det fremtidige salg af juletræerne, at  

 klageren således havde interesse i så lav en købspris som  

 muligt og så høj fremtidig salgspris som muligt, hvorved hans  

 intereser adskilte sig afgørende fra udbyders, der naturligt  

 ønskede så høj en salgspris som muligt, at det i denne  

 forbindelse ikke var afgørende, at klageren ikke havde en  

 dyberegående forstmæssig viden, idet driften var udlagt til  

 kyndige underentreprenører (skovselskaber), som måtte  

 forudsættes at have forstand på disse dele, at klageren  

 alene havde skullet tage stilling til den risiko, en investering i  

 juletræsplantagen ville medføre sammenholdt med muligheden for  

 en fremtidig fortjeneste, at  man ikke med skattemæssig virkning  

 kunne tilsidesætte en aftale mellem i øvrigt uafhængige  

 parter med modstående økonomiske interesser, blot fordi den ene  

 part købte et afskrivningsberettiget aktiv af den anden.
Det var videre anført, at det var uforståeligt  

 hvorledes Told og Skat kunne henføre en del af den aftalte  

 købesum til en post, der betegnedes som en ikke-fradragsberettiget  

 etableringsomkostning, at den samlede købesum for plantagen netop var  

 en etableringsomkostning, der var afskrivningsberettiget efter de  

 særlige bestemmelser i ligningslovens § 8 K, stk. 2, og f.s.v.a.  

 vildthegn, afskrivningslovens § 18, stk. 1 litra a, at myndighederne  

 ikke havde grundlag for at foretage nogen fordeling af anskaffelsessummen for  

 plantagen, at det hele var omfattet af afskrivningsadgangen i  

 ligningslovens § 8 K, at ligningslovens § 8 K måtte skulle  

 anskues ud fra købers synsvinkel, at sælger naturligvis  

 havde skullet have betaling for udvikling af det færdige projekt og  

 dette indgik som en uadskillelig del af betalingen for anparterne, at  

 skattemyndighederne ikke efterfølgende burde kunne gå ind og  

 censurere fortjenesten, at det var klart, at plantagerne havde en  

 anden pris, når de indgik som led i et færdigudviklet koncept set  

 i forhold til prisen, hvis den enkelte investor selv skulle stå for at  

 finde egnede arealer, og indgå leje og entreprisekontrakter.
Det var  

 videre anført, at der efter repræsentantens opfattelse  

 ikke var noget "restaktiv" at fordele købesummen til; køberne  

 (investorerne) havde ikke afholdt omkostninger til idéoplæg,  

 advokat- og revisoromkostninger etc., idet udgifterne til disse jo var  

 afholdt af udbyder, som derfor var den, der kunne fradrage disse ved  

 opgørelsen af den skattepligtige indkomst.
 Repræsentanten havde bestridt, at TfS 1996.496 H og 497 H  

 kunne finde anvendelse på den foreliggende sag, idet hun herved havde  

 anført, at de faktiske forhold ikke svarede til hinanden,  

at Højesteret konkret fandt, at det for parterne var  

 afgørende, at overdragelsespris og leasingydelse var afpasset,  

at disse forhold ikke var til stede for kommanditselskabet i  

 nærværende sag, idet anskaffelsessummen for plantagen netop ikke  

 havde nogen sammenhæng med de fremtidige indtægter, som alene  

 afhang af markedsprisen for juletræer på salgstidspunktet.  

 Repræsentanten havde herved fremhævet, at den aftalte salgsoption  

 alene gav kommanditselskabet ret til at sælge juletræer til B  

 ApS, men fortsat baseret på markedsprisen på salgstidspunktet.
 Landsskatteretten udtalte:
Det bemærkedes, at de udgifter, der var fradragsberettigede i  

 henhold til ligningslovens § 8 K, stk. 2, såvel efter en direkte  

 sproglig fortolkning som efter en formålsfortolkning alene var  

 udgifter, der havde en vis nærmere tilknytning til den fysiske  

 plantning af skov.
Udgifter, der vedrørte den overordnede  

 strukturering og tilrettelæggelse af den finansielle organisering af  

 investeringsarrangementet, var derimod ikke afskrivningsberettigede i henhold  

 til ligningslovens § 8 K, stk. 2. Uanset om de enkelte kommanditister ikke i  

 formueretlig forstand blev ejere af projektkonceptet, betalte de ved en  

 eventuel merpris i forhold til handelsværdien af den enkelte plantage  

 for udnyttelsen af det således udarbejdede projekt.
Denne omkostning  

 var ikke omfattet af de afskrivningsberettigede udgifter, jf. ligningslovens  

 § 8 K.
Landsskatteretten bemærkede i øvrigt, at den af  

 repræsentanten påberåbte bindende forhåndsbesked af  

 25. november 1994 ikke tog stilling til konkrete overdragelsesværdier  

 og alene i sin udtalelse over de afskrivningsberettigede udgifter henviste  

 til ligningslovens § 8 K, stk. 2, og opregnede en række udgiftsarter,  

 der var omfattet af lovbestemmelsen.
Af de grunde, der var anført af Ligningsrådet, fandt  

 Landsskatteretten videre, at aftaleparterne, udbyder og kommanditselskabet,  

 havde haft en fælles interesse i en høj  

 værdiansættelse af juletræsplantagen.
Landsskatteretten  

 fandt herefter, at klageren som kommanditist i kommanditistselskabet ikke  

 havde krav på at få den aftalte overdragelsessum lagt til  

 uprøvet grund for skatteansættelsen, hvis overdragelsessummen  

 væsentligt afveg fra, hvad parter uden en sådan fælles  

 interesse ville have aftalt.
Henset til det dokumenterede om de faktisk  

 afholdte udgifter til plantagens etablering og til, at der dertil i et vist  

 omfang skulle tillægges nødvendige udgifter til plantagens  

 etablering, herunder sædvanlig avance, fandt Landsskatteretten, at det  

 med tilstrækkelig grad af sandsynlighed var godtgjort, at den aftalte  

 overdragelsessum væsentligt afveg fra den objektive handelsværdi  

 ved etablering af en tilsvarende plantage på det pågældende  

 tidspunkt.
Landsskatteretten fandt på denne baggrund, at  

 skattemyndighederne havde været berettiget til at tilsidesætte  

 værdiansættelsen i overdragelsesaftalen og ansætte den  

 efter et samlet rimeligt skøn.
Der var ikke holdepunkter for at  

 fastslå, at det af Ligningsrådet foretagne værdiskøn  

 var foretaget på et grundlag som medførte, at denne  

 ansættelse burde tilsidesættes.
Den heraf afledte ændring  

 af klagerens indkomstansættelse blev stadfæstet.
