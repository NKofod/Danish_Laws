 Finanstilsynet er af den opfattelse, at stemmeretsbegrænsningen ikke  

 finder anvendelse for et holdingselskab mellem fonden og  

 sparekasseaktieselskaber under forudsætning af, at der gælder en  

 stemmeretsbegrænsning for dette selskabs aktionærer efter reglen i § 52F.
 Forbudet i bank- og sparekasselovens § 3 mod deling af aktiekapitalen  

 i aktieklasser med forskellig stemmeret finder kun anvendelse, hvor der er  

 knyttet forskellig stemmeret til den enkelte aktie.
 Tilsynets skrivelse af 10. marts 1989 vedrørende stemmeretsbegrænsning for  

 aktionærerne ved etablering af et holdingselskab i forbindelse med en  

 sparekasses omdannelse til aktieselskab.
 »Efter bestemmelsen i bank- og sparekasselovens § 52f skal  

 sparekasseaktieselskabets vedtægter indeholde bestemmelse om  

 stemmeretsbegrænsning.
 Af lovens forarbejder fremgår alene, at bestemmelsen er indsat for at  

 sikre, at det hidtidige garant- og indskyderdemokrati fortsættes i form af et  

 aktionærdemokrati, og at udformningen af stemmeretsbegrænsningen overlades  

 til de kompetente organer i sparekasseaktieselskabet.
 Loven tager derimod ikke direkte stilling til, om der i forbindelse med  

 etablering af et holdingselskab skal gælde en undtagelse for  

 stemmeretsbegrænsningen for holdingselskaber.
 Det fremgår imidlertid klart af loven og dens forarbejder, at der kan  

 indsættes et holdingselskab som mellemled mellem fonden og  

 sparekasseaktieselskabet enten i forbindelse med omdannelsen eller på et  

 senere tidspunkt.
 Tilsynet er derfor af den opfattelse, at stemmeretsbegrænsningen ikke  

 finder anvendelse for et holdingselskab mellem fonden og  

 sparekasseaktieselskabet under forudsætning af, at der gælder en  

 stemmeretsbegrænsning for dette selskabs aktionærer efter reglen i § 52f.
