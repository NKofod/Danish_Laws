Bekendtgørelse  

 om ekstraordinær ændring af forskudsregistreringen for 2004 og om udsendelse  

 af  

 nye skattekort m.v. som følge af fremrykningen af lavere skat på  

 arbejdsindkomst  

 og midlertidig suspension af bidraget til Særlig Pensionsopsparing I medfør af § 55 A i kildeskatteloven, jf.  

 lovbekendtgørelse nr. 678 af 12. august 2002, og § 2, stk. 3, i lov  

 nr. 308 af 4. maj 2004 om ændring af lov om Arbejdsmarkedets Tillægspension  

 fastsættes:
 § 1.  

  

 Told og Skattestyrelsen afvikler en ekstraordinær forskudsregistrering for  

 2004  

 og udarbejder og udsender skattekort m.v. og skattebilletter efter reglerne i  

 kildeskattelovens afsnit V, kapitel 2 i bekendtgørelse om  

 forskudsregistrering  

 og beregning af indeholdelsesprocent for 2004 og kapitel 2 og 3 i  

 bekendtgørelse om opkrævning af indkomstskat samt kommunal og amtskommunal  

 ejendomsværdiskat  

 for personer m.v. med de afvigelser, der følger af § 2.
 § 2.  

  

 Den  

 ekstraordinære forskudsregistrering gennemføres på grundlag af de senest  

 kendte  

 oplysninger forud for afviklingen om den skattepligtiges indkomstforhold  

 m.v.,  

 der danner grundlag for den foreløbige skattesvarelse vedrørende indkomståret  

 2004. I forskudsberegningen indregnes den forhøjede mellemskattegrænse på  

 254.000 kr. og det forhøjede maksimale beskæftigelsesfradrag på 7.000 kr., og  

 der beregnes ikke særlig pensionsopsparing.
 Stk. 2.  

  

 Trækprocenten opgøres på grundlag af den i stk. 1. foretagne  

 forskudsregistrering.
 Stk. 3.  

  

 Det samlede  

 fradrag på skattekortet beregnes således:
 1)  

 	  

    

 Summen af foreløbig  

 skat og særlig pensionsopsparing beregnet af arbejdsmarkedsbidragspligtig  

 indkomst, hvoraf der skulle ske indeholdelse af særlig pensionsopsparing, for  

 perioden frem til og med den 31. maj 2004 opgøres som den hidtidige  

 trækprocent  

 ganget med A-indkomsten minus det hidtidige skattekortfradrag og plus særlig  

 pensionsopsparing beregnet af arbejdsmarkedsbidragspligtig indkomst.
 2)  

 	  

    

 Det opgjorte beløb  

 under nr. 1. fratrækkes i den beregnede foreløbige skat ved den  

 ekstraordinære  

 forskudsregistrering, og forskelsbeløbet divideres med den nye uafrundede  

 trækprocent  

 og ganges med 100.
 3)  

 	  

    

 Det opgjorte beløb  

 under nr. 2. fratrækkes i den forholdsmæssige del af A-indkomsten for  

 perioden  

 fra og med den 1. juni 2004, og forskelsbeløbet opregnes til helårsbeløb og  

 udgør  

 fradraget på det nye skattekort.
 § 3.  

  

 Told- og Skattestyrelsen kan bestemme, at grupper af skatteydere, herunder  

 skatteydere for hvilke den ekstraordinære forskudsregistrering ikke medfører  

 ændringer af trækprocenten og skattekortfradraget, ikke får tilsendt nye  

 skattekort m.v.
 § 4.  

  

 Bekendtgørelsen træder i kraft den 7. maj 2004 og har virkning for  

 afviklingen  

 af den ekstraordinære forskudsregistrering for 2004 og efterfølgende  

 ændringer  

 af forskudsregistreringen for 2004.
