Da Forbrugerombudsmanden til stadighed har modtaget et meget  

 betydeligt antal henvendelser vedr. prisreklame, har han udstedt  

 retningslinier for anvendelse af en række praktisk forekommende eksempler på  

 prisreklame.
Retningslinjerne omfatter anvendelsen af begreberne  

 »førpris«, »udsalg«, »nedsat«, »nu«  

 og »normalpris«.
 Fælles for anvendelsen af disse udtryk er, at forretningen skal kunne  

 godtgøre, hvori det fordelagtige i tilbudet består.
Bilag XXII Prisreklame A.
Almindelige bemærkninger.
 Forbrugerombudsmanden modtager til stadighed et meget betydeligt antal  

 henvendelser vedrørende prisreklame, som må anses for at være i strid med  

 markedsføringslovens § 1 og § 2, stk. 1. Disse bestemmelser har følgende  

 ordlyd:
 § 1.
Loven gælder i privat erhvervsvirksomhed og offentlig virksomhed, som kan  

 sidestilles hermed.
Der må i sådan virksomhed ikke foretages handlinger, som  

 strider mod god markedsføringsskik.
 § 2, stk. 1.
 Der må ikke anvendes urigtige, vildledende eller urimeligt mangelfulde  

 angivelser, som er egnet til at påvirke efterspørgsel eller udbud af varer,  

 fast ejendom og andre formuegoder samt arbejds- og tjenesteydelser.
På baggrund af de nævnte bestemmelser og forarbejderne til  

 markedsføringsloven har det grundlæggende synspunkt ved  

 Forbrugerombudsmandens stillingtagen i konkrete sager om prisreklame været,  

 at prisreklame skal være præcis, forståelig, relevant og korrekt.
Endvidere  

 har det som altovervejende hovedregel været lagt til grund, at annoncøren må  

 kunne dokumentere rigtigheden af oplysninger om prisfordele.
Kravet til  

 dokumentation er i overensstemmelse med artikel 17 i Det internationale  

 Handelskammers Kodeks for reklamepraksis.
Det fremgår af denne bestemmelse,  

 at beskrivelser, påstande eller visuelle fremstillinger skal kunne  

 underbygges, samt at annoncører skal være i stand til straks at kunne  

 fremlægge bevisligheder.
 Som vejledning er der nedenfor angivet retningslinier for anvendelsen af  

 en række typisk forekommende eksempler på prisreklame, som  

 Forbrugerombudsmanden i en række tidligere sager har taget stilling til.
B.
Retningslinier for anvendelsen af en række praktisk forekommende  

 eksempler på prisreklame.
 1.
 Angivelsen af en »førpris« i forbindelse med prisen på en  

 vare forudsætter, at annoncøren kan godtgøre, at den pågældende vare i en  

 længere periode inden annonceringen eller skiltningens påbegyndelse har været  

 solgt i den reklamerende forretning til den angivne »førpris«.
 2.
 Angivelserne »udslag«, »nedsat« og  

 »nu« må kun anvendes i forbindelse med prisen på en vare,  

 såfremt annoncøren kan godtgøre, at den pågældende vare sælges til lavere  

 pris end den, varen har været solgt til i den reklamerende forretning i en  

 længere periode forinden annonceringen eller skiltningens påbegyndelse.
 Den tidligere gældende pris eller størrelsen af prisnedsættelsen skal  

 angives i annonceringen eller skiltningen.
 3.
 Ved anvendelse af prisangivelser, hvorved den i den reklamerende  

 forretning gældende pris på en vare sammenlignes med en  

»normalpris«, skal det præciseres, hvilken normalpris  

 annonceringen eller skiltningen henviser til.
Det bemærkes, at ordet »normalpris« kan forstås som en  

 henvisning til såvel den almindeligt gældende pris i andre forretninger som  

 den almindeligt gældende pris hos annoncøren.
Angivelsen er derfor i sig selv  

 upræcis. a.
Prisangivelser, hvorved den i den reklamerende forretning  

gældende pris på en vare sammenlignes med normalprisen i andre forretninger, må kun anvendes, såfremt annoncøren kan godtgøre, at den angivne normalpris  

 svarer til den pris, en vare af tilsvarende art, fabrikat og kvalitet i  

 almindelighed sælges til i de andre forretninger, der er omfattet af  

 prissammenligningen.
b.
Sammenligninger med den reklamerende forretnings egen normalpris  

  må kun anvendes, såfremt en »førpris« kan dokumenteres som angivet  

 under punkt 3.
 Forbrugerombudsmanden, juli 1983.
