 Man fremsender herved - efter forhandling med Dansk Magisterforening - et  

 antal eksemplarer af en ansættelsesaftale for timelærere ansat ved  

 seminarierne i henhold til finansministeriets cirkulære af 22. oktober 1975  

 om vederlæggelse m.v. af timelønnet undervisning, jfr. punkt 13.
 Man skal gøre opmærksom på, at de pågældende timelærere for undervisning  

 på seminarierne skal aflønnes med betaling pr. arbejdstime efter sats II (for  

 undervisning på de til seminarierne knyttede kursus til højere  

 forberedelseseksamen sats III), jfr. ministeriets cirkulære af 17. december  

 1975 om aflønning af timelærere ved statsseminarierne og de private  

 seminarier.
 Det bemærkes, at opgørelsen af arbejdstimetallet foruden  

 undervisningstimetal omfatter forberedelsestid, vejledningstimer og - i det  

 omfang, hvor der på forhånd kan foretages en skønsmæssig opgørelse - anden  

 virksomhed, som indgår i arbejdstimetallet jfr. ministeriets  

 cirkulærskrivelse af 16. maj 1974 om aflønning af timelønnede lærere, der  

 medvirker som eksaminatorer, og ministeriets cirkulærskrivelse af 17.  

 december 1975 om beregning af vederlag til timelønnede lærere ved  

 statsseminarierne og de private seminarier.
P.M.V E.B.
