Nr LSF 213 Forslag til Lov om ændring af forskellige skattelove (Acontoskat for  

 selskaber m.v.) Fremsat af skatteministeren (Thor Pedersen fg.) den 29. januar 1992 Vedtaget ved tredjebehandling den 23. april 1992 Lov nr. 291 af 29/04/1992 § 1 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 585 af 7. august 1991, som ændret ved § 6 i lov nr. 219  

 af 3. april 1992, foretages følgende ændringer:
1. I § 10, stk. 1, indsættes som 2. og 3.  

 pkt. : »Skatteåret omfatter perioden fra og med den 1. april til og  

 med den 31. marts i det efterfølgende kalenderår.
I skatteåret beregnes  

 indkomstskatten.« 2. I § 17, stk. 1 , ændres »38 pct.« til:  

 »34 pct.« 3. I § 19 ændres »16 pct.« til: »14,3  

 pct.« 4. I § 20, stk. 1 , ændres »38 pct.« til:  

 »34 pct.« 5. I § 20, stk. 2 , ændres »50 pct.« til:  

 »44,7 pct.« 6. I § 21 ændres »38 pct.« til: »34  

 pct.« 7. § 23 affattes således:
» § 23. Af den efter reglerne i denne lov udredede  

 indkomstskat med tillæg af 113/4 pct. og eventuelle renter i anledning af for  

 sen indbetaling af restskat eller indkomstskat tilfalder 3/25 den eller de  

 kommuner, hvori selskabet eller foreningen m.v. har drevet virksomhed, jf.  

 bestemmelserne i afsnit III i lov om kommunal indkomstskat.« 8. Efter § 29 indsættes:
» § 29 A.
Selskaber og foreninger m.v. skal betale  

 indkomstårets forventede indkomstskat i løbet af indkomståret, jf. dog § 30  

 A.
Beløb, der indbetales i løbet af indkomståret, benævnes acontoskat.
Hvor  

 selskabet eller foreningen m.v. anvender et andet indkomstår end kalenderåret  

 (forskudt indkomstår), betales acontoskatten for et givet indkomstår i det  

 kalenderår, som indkomståret træder i stedet for.
Stk. 2. Selskaber og foreninger m.v. skal i acontoskat betale 50  

 pct. af gennemsnittet af de seneste tre indkomstårs indkomstskat.
Denne  

 acontoskat benævnes ordinær acontoskat.
Ordinær acontoskat betales i 2 lige  

 store rater i løbet af indkomståret og opkræves af Told- og Skattestyrelsen.  

 Ved opkrævning af ordinær acontoskat opkræves kun beløb, der er delelige med  

 1.000 kr.
Udgør den ordinære acontoskat mindre end 2.000 kr., opkræves den  

 dog ikke.
Stk. 3. Selskaber og foreninger m.v., som har været skattepligtige  

 i to indkomstår eller mindre, kan for de pågældende indkomstår indbetale  

 acontoskat senest den 20. november i indkomståret.
For de efterfølgende  

 indkomstår skal selskabet eller foreningen m.v. betale acontoskat efter stk.  

 2. Indtil der foreligger skatteansættelser for de seneste tre indkomstår,  

 beregnes den ordinære acontoskat som 50 pct. af gennemsnittet af de  

 foreliggende indkomstårs indkomstskatter.
Stk. 4. Ordinær acontoskat forfalder til betaling i 2 rater  

 henholdsvis den 1. marts og den 1. november i indkomståret.
Sidste rettidige  

 indbetalingsdag er den 20. i forfaldsmåneden.
Betales beløbet ikke rettidigt,  

 forrentes det med 1 pct. for hver påbegyndt måned fra forfaldsdagen at regne.  

 Forrentningen tilfalder statskassen.
Stk. 5. Selskaber og foreninger m.v. kan frivilligt betale  

 yderligere acontoskat.
Betaling af frivillig acontoskat skal ske senest  

 henholdsvis den 20. marts og den 20. november i indkomståret.
§ 29 B.
Beregning af selskabets eller foreningens m.v.  

 indkomstskat, restskat eller overskydende skat for indkomståret foretages  

 efter stk. 2-7.
 Stk. 2. Selskabets eller foreningens m.v. indkomstskat for  

 indkomståret udgør de i § 17, stk. 1, og §§ 19-21 nævnte procentdele af den  

 skattepligtige indkomst.
Stk. 3. Det beløb, hvormed indkomstskatten måtte overstige summen  

 af ordinære acontoskatter med tillæg af eventuelle frivillige  

 acontobetalinger reguleret for tillæg efter stk. 5, benævnes restskat.
Ved  

 beregning af restskat indgår de ordinære acontoskatter, uanset om betaling er  

 sket.
Ved betaling af restskat skal der betales et statskassen tilfaldende  

 tillæg på 113/4 pct. af restskatten.
Stk. 4. Det beløb, hvormed indkomstskatten måtte være mindre end  

 summen af ordinære acontoskatter med tillæg af eventuelle frivillige  

 acontobetalinger reguleret for tillæg efter stk. 5, benævnes overskydende  

 skat.
Ved beregning af overskydende skat indgår de ordinære acontoskatter,  

 uanset om betaling er sket.
Ved tilbagebetaling af overskydende skat ydes der  

 selskabet eller foreningen m.v. en godtgørelse på 9 pct. af beløbet.  

 Godtgørelsen kan dog maksimalt udgøre 9 pct. af den højeste indkomstskat i et  

 af de seneste tre indkomstår forud for indkomståret.
Såfremt den overskydende  

 skat ikke overstiger 25.000 kr., finder 4. pkt. ikke anvendelse.
Der kan kun  

 ske tilbagebetaling af beløb, der faktisk er indbetalt.
Tilbagebetaling af  

 overskydende skat inklusive godtgørelse sker fra den 1. november.
Hvis  

 tilbagebetaling sker senere end den 20. november, forrentes beløbet med 1  

 pct. pr. påbegyndt måned.
Stk. 5. Er der foretaget frivillige acontobetalinger, jf. § 29 A,  

 stk. 5, beregnes der tillæg.
For frivillige acontobetalinger, der er sket  

 senest den 20. marts, ydes der selskabet eller foreningen m.v. et tillæg på  

 21/2 pct.
For frivillige acontobetalinger, der er sket efter den 20. marts,  

 men senest den 20. november, skal selskabet eller foreningen m.v. betale et  

 statskassen tilfaldende tillæg på 21/2 pct.
 Stk. 6. Af acontobeløb, som selskabet eller foreningen m.v. har  

 indbetalt i løbet af indkomståret, anses ordinære acontoskatter for betalt  

 forud for frivillige acontobetalinger.
 Stk. 7. Tillæg og godtgørelse efter stk. 3-5 indgår ikke i den  

 skattepligtige indkomst.
§ 29 C.
Antager selskabet eller foreningen m.v., at  

 indkomstforholdene i indkomståret vil afvige væsentligt fra, hvad der er lagt  

 til grund ved fastsættelsen af acontoskatten efter § 29 A, stk. 2 eller 3,  

 kan selskabet eller foreningen m.v. begære, at skatteministeren nedsætter den  

 ordinære acontoskat under hensyn til selskabets eller foreningens m.v.  

 oplysninger om de forventede indkomstforhold.
Skatteministeren skal lægge  

 disse oplysninger til grund, medmindre der findes grundlag for at  

 tilsidesætte selskabets eller foreningens m.v. oplysninger.
Skatteministeren  

 kan fastsætte nærmere regler om begæringens form og fastsætte en frist for  

 dens indgivelse.
§ 29 D.
Såfremt selskabet eller foreningen m.v. kan  

 sandsynliggøre, at det indbetalte beløb reguleret for tillæg efter § 29 B,  

 stk. 5, vil overstige indkomstårets indkomstskat, kan det overskydende beløb  

 under særlige omstændigheder tilbagebetales, før skatteansættelsen for  

 indkomståret er foretaget.
Begæring om tilbagebetaling skal være fremsat over  

 for skattemyndighederne inden udløbet af fristen for indgivelse af  

 selvangivelse.
For beløb udbetalt efter denne bestemmelse ydes der ingen  

 godtgørelse m.v.« 9. § 30, stk. 1, 1. pkt., affattes således:
»Restskat og tillæg efter § 29 B for selskaber og foreninger m.v.  

 forfalder til betaling den 1. november.« 10. I § 30, stk. 2, ændres 2 steder  

 »indkomstskat« til: »restskat«.
11. I § 30, stk. 4, 2. pkt., ændres »fra  

 indbetalingsdagen at regne af det for meget betalte skattebeløb.« til:  

 »fra indbetalingsdagen at regne, dog tidligst fra den 1. november, af  

 det for meget betalte beløb.« 12. § 30, stk. 5, affattes således:
»Stk. 5. Hvis et selskab eller en forening m.v. er i  

 væsentlig restance med restskat som nævnt i stk. 1 eller med indkomstskat som  

 nævnt i § 30 A, stk. 1, kan skatteministeren bestemme, at de nævnte skatter  

 forfalder til betaling samtidig med fristen for indgivelse af selvangivelse,  

 jf. § 27, stk. 1 og 4. Hvis et selskab eller en forening m.v. er i væsentlig  

 restance med acontoskat som nævnt i § 29 A, kan skatteministeren bestemme, at  

 de nævnte skatter forfalder til betaling før de i bestemmelsen anførte  

 tidspunkter.
Skatteministeren kan endvidere fastsætte antallet af rater.  

 Betaling af restskat, indkomstskat eller acontoskat senest den 20. i  

 forfaldsmåneden anses for rettidig.
Stk. 3, 2. pkt., finder tilsvarende  

 anvendelse.
Skatteministeren kan endelig bestemme, at et selskab eller en  

 forening m.v., der er omfattet af § 30 A, stk. 1, og som uanset  

 foranstaltninger i medfør af 1. pkt. fortsat er i væsentlig restance med  

 indkomstskat, skal overgå til at betale indkomstskat i løbet af indkomståret  

 efter reglerne i § 29 A.« 13. § 30, stk. 6, affattes således:
» Stk. 6. Skatteministeren fastsætter regler om  

 administrationen af acontoskatten, om opkrævningen af indkomstskatten m.v.  

 samt om afregningen af de beløb, der efter § 23 tilfalder kommunerne.« 14. I afsnit V efter § 30 indsættes:
» § 30 A.
For selskaber og foreninger m.v., hvis første  

 indkomstår er påbegyndt før den 29. januar 1992, forfalder indkomstskatten  

 til betaling den 1. november i skatteåret.
I disse tilfælde skal der til  

 indkomstskatten betales et tillæg på 113/4 pct. § 30 finder tilsvarende  

 anvendelse ved betaling af indkomstskat og tillæg.
Ved skattenedsættelse, jf.  

 § 30, stk. 4, forrentes det for meget betalte skattebeløb dog fra  

 indbetalingsdagen at regne.
Stk. 2. Selskaber og foreninger m.v., hvis første indkomstår er  

 påbegyndt før den 29. januar 1992, kan vælge at betale indkomstskat i løbet  

 af indkomståret.
Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
 Stk. 3. Når bestående selskaber eller foreninger m.v., der hidtil  

 ikke har været skattepligtige, overgår til skattepligtig virksomhed, jf. § 4,  

 stk. 1, 2. pkt., skal selskabet eller foreningen m.v. betale indkomstskat i  

 løbet af indkomståret.
 Stk. 4. Såfremt der indtræder en sådan ændring for et selskab  

 eller en forening m.v., der er skattepligtig efter denne lov, at der  

 fremtidig skal ske beskatning efter andre bestemmelser i loven, skal  

 selskabet eller foreningen m.v. betale indkomstskat i løbet af indkomståret.
 Stk. 5. Såfremt et eller flere af de af en fusion, spaltning eller  

 tilførsel af aktiver omfattede selskaber m.v. skal betale indkomstskat i  

 løbet af indkomståret, skal de modtagende selskaber m.v. betale indkomstskat  

 i løbet af indkomståret.
 Stk. 6. Såfremt to eller flere selskaber m.v. sambeskattes, jf. §  

 31, og et eller flere af selskaberne m.v. skal betale indkomstskat i løbet af  

 indkomståret, skal samtlige de af sambeskatningen omfattede selskaber m.v.  

 betale indkomstskat i løbet af indkomståret.
Stk. 7. Selskaber og foreninger m.v., der er omfattet af stk. 3-6,  

 kan for de to første indkomstår, hvor § 29 A finder anvendelse, indbetale  

 acontoskat senest den 20. november i indkomståret.
For de efterfølgende  

 indkomstår finder § 29 A, stk. 3, 2. og 3. pkt., tilsvarende  

 anvendelse.« § 2  lov om beskatning af fonde og visse foreninger  

 (fondsbeskatningsloven), jf. lovbekendtgørelse nr. 703 af 16. oktober 1991,  

 som ændret ved § 8 i lov nr. 219 af 3. april 1992, foretages følgende  

 ændringer:
1. I § 11, stk. 1 , ændres »38 pct.« til:  

 »34 pct.« 2. § 13 affattes således:
» § 13. Af den skat, der udredes i henhold til denne lov med  

 tillæg af 113/4 pct. og eventuelle renter i anledning af for sen indbetaling  

 af restskat eller indkomstskat, tilfalder 3/25 den eller de kommuner, hvori  

 fonden eller foreningen har drevet virksomhed, jf. bestemmelserne i afsnit  

 III i lov om kommunal indkomstskat.« § 3 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 541 af 10. juli 1991,  

 foretages følgende ændringer:
1. I § 6, stk. 3, ændres »38 pct.« til: »34  

 pct.« 2. I § 28, stk. 1, nr. 3, ændres  

 »afgiftsmyndigheden« til: »Told- og Skattestyrelsen«.
§ 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, som senest  

 ændret ved lov nr. 217 af 10. april 1991, affattes § 3, stk. 3,  

 således:
»Stk. 3. Betalte udgifter dækkes med 50 pct. for personer og  

 dødsboer.
For investeringsforeninger som nævnt i selskabsskattelovens § 1,  

 stk. 1, nr. 5 a, dækkes betalte udgifter med 44,7 pct.
For selskaber, fonde  

 og andre foreninger m.v. omfattet af selskabsskatteloven eller  

 fondsbeskatningsloven dækkes betalte udgifter med 34 pct.
Det udbetalte beløb  

 medregnes ikke ved opgørelsen af den skattepligtige indkomst.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, § 2 og § 4 har virkning fra og med indkomståret 1993.
 Stk. 3. § 3 har virkning fra og med afgiftsåret 1993.
Stk. 4. For indkomståret 1992 kan indkomstskatten indbetales  

 senest den 31. december 1992. For beløb, der er indbetalt senest denne dato,  

 nedsættes skatteprocenten til de i § 1, nr. 2-6 nævnte procentsatser.  

 Nedsættelsen efter 2. pkt. sker ved, at beløb indbetalt senest den 31.  

 december 1992 med tillæg af 113/4 pct. modregnes i indkomstskatten opgjort  

 efter de for indkomståret 1992 gældende regler.
Der kan dog højst beregnes  

 tillæg til et beløb svarende til 34/38 af indkomstskatten opgjort efter de  

 for indkomståret 1992 gældende regler.
Ved tilbagebetaling af overskydende  

 skat for indkomståret 1992 ydes der en godtgørelse på 6 pct. af beløbet.  

 Godtgørelsen kan dog maksimalt udgøre 6 pct. af den højeste indkomstskat i et  

 af de seneste tre indkomstår forud for indkomståret.
Selskabsskattelovens §  

 29 B, stk. 4, finder i øvrigt tilsvarende anvendelse.
Selskabsskattelovens §  

 29 D finder tilsvarende anvendelse ved tilbagebetaling, før skatteansættelsen  

 for indkomståret 1992 er foretaget.
 Stk. 5. Selskaber eller foreninger m.v., der indbetaler  

 indkomstskatten for indkomståret 1992 efter reglerne i stk. 4, skal fra og  

 med indkomståret 1993 betale indkomstskat i løbet af indkomståret efter  

 reglerne i selskabsskattelovens § 29 A.
Oprindeligt fremsat forslag § 1 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 585 af 7. august 1991, foretages følgende ændringer:
1. I § 10, stk. 1, indsættes som 2. og 3. pkt. :  

 »Skatteåret omfatter perioden fra og med den 1. april til og med den 31.  

 marts i det efterfølgende kalenderår.
I skatteåret beregnes  

 indkomstskatten.«.
 2. I § 17, stk. 1 , ændres »38 pct.« til:  

 »34 pct.«.
 3. I § 19 ændres »16 pct.« til: »14,3  

 pct.«.
 4. I § 20, stk. 1 , ændres »38 pct.« til:  

 »34 pct.«.
 5. I § 20, stk. 2 , ændres »50 pct.« til:  

 »44,7 pct.«.
 6. I § 21 ændres »38 pct.« til: »34  

 pct.«.
 7. § 23 affattes således:
 » § 23. Af den efter reglerne i denne lov udredede  

 indkomstskat med tillæg af 113/4 pct. og eventuelle renter i anledning af for  

 sen indbetaling af restskat eller indkomstskat, tilfalder 3/25 den eller de  

 kommuner, hvori selskabet eller foreningen m.v. har drevet virksomhed, jf.  

 bestemmelserne i afsnit III i lov om kommunal indkomstskat.«.
 8. Efter § 29 indsættes:
» § 29 A.
Selskaber og foreninger m.v. skal betale  

 indkomstårets forventede indkomstskat i løbet af indkomståret, jf. dog § 30  

 A.
Beløb, der indbetales i løbet af indkomståret, benævnes »a conto  

 skat«.
Hvor selskabet eller foreningen m.v. anvender et andet indkomstår  

 end kalenderåret (forskudt indkomstår), betales a conto skatten for et givet  

 indkomstår i det kalenderår, som indkomståret træder i stedet for.
Stk. 2. Selskaber og foreninger m.v. skal i a conto skat betale 50  

 pct. af gennemsnittet af de seneste tre indkomstårs indkomstskat.
Denne a  

 conto skat benævnes »ordinær a conto skat«.
Ordinær a conto skat  

 betales i 2 lige store rater i løbet af indkomståret og opkræves af Told- og  

 Skattestyrelsen.
Ved opkrævning af ordinær a conto skat opkræves kun beløb,  

 der er delelige med 1.000 kr.
Udgør den ordinære a conto skat mindre end  

 2.000 kr., opkræves den dog ikke.
Stk. 3. Selskaber og foreninger m.v., som har været skattepligtige  

 i to indkomstår eller mindre, kan for de pågældende indkomstår indbetale a  

 conto skat senest den 20. november i indkomståret.
For de efterfølgende  

 indkomstår skal selskabet eller foreningen m.v. betale a conto skat efter  

 stk. 2. Indtil der foreligger skatteansættelser for de seneste tre  

 indkomstår, beregnes den ordinære a conto skat som 50 pct. af gennemsnittet  

 af de foreliggende indkomstårs indkomstskatter.
Stk. 4. Ordinær a conto skat forfalder til betaling i 2 rater  

 henholdsvis den 1. marts og den 1. november i indkomståret.
Sidste rettidige  

 indbetalingsdag er den 20. i forfaldsmåneden.
Betales beløbet ikke rettidigt,  

 forrentes det med 1 pct. for hver påbegyndt måned fra forfaldsdagen at regne.  

 Forrentningen tilfalder statskassen.
Stk. 5. Selskaber og foreninger m.v. kan frivilligt betale  

 yderligere a conto skat.
Betaling af frivillig a conto skat skal ske senest  

 henholdsvis den 20. marts og den 20. november i indkomståret.
§ 29 B.
Beregning af selskabets eller foreningens m.v.  

 indkomstskat, restskat eller overskydende skat for indkomståret foretages  

 efter stk. 2-7.
 Stk. 2. Selskabets eller foreningens m.v. indkomstskat for  

 indkomståret udgør de i § 17, stk. 1, og §§ 19-21 nævnte procentdele af den  

 skattepligtige indkomst.
Stk. 3. Det beløb, hvormed indkomstskatten måtte overstige summen  

 af ordinære a conto skatter med tillæg af eventuelle frivillige a conto  

 betalinger reguleret for tillæg efter stk. 5, benævnes »restskat«.  

 Ved beregning af »restskat« indgår de ordinære a conto skatter,  

 uanset om betaling er sket.
Ved betaling af restskat skal der betales et  

 statskassen tilfaldende tillæg på 113/4 pct. af restskatten.
Stk. 4. Det beløb, hvormed indkomstskatten måtte være mindre end  

 summen af ordinære a conto skatter med tillæg af eventuelle frivillige a  

 conto betalinger reguleret for tillæg efter stk. 5, benævnes  

 »overskydende skat«.
Ved beregning af overskydende skat indgår de  

 ordinære a conto skatter, uanset om betaling er sket.
Ved tilbagebetaling af  

 overskydende skat ydes der selskabet eller foreningen m.v. en godtgørelse på  

 9 pct. af beløbet.
Godtgørelsen kan dog maksimalt udgøre 9 pct. af  

 gennemsnittet af de seneste tre indkomstårs indkomstskat.
Der kan kun ske  

 tilbagebetaling af beløb, der faktisk er indbetalt.
Tilbagebetaling af  

 overskydende skat incl. godtgørelse sker fra den 1. november.
Hvis  

 tilbagebetaling sker efter denne dato, forrentes beløbet med 1 pct. pr.  

 påbegyndt måned.
Stk. 5. Er der foretaget frivillige a conto betalinger, jf. § 29  

 A, stk. 5, beregnes der tillæg.
For frivillige a conto betalinger, der er  

 sket senest den 20. marts, ydes der selskabet eller foreningen m.v. et tillæg  

 på 21/2 pct.
For frivillige a conto betalinger, der er sket efter den 20.  

 marts, men senest den 20. november, skal selskabet eller foreningen m.v.  

 betale et statskassen tilfaldende tillæg på 21/2 pct.
 Stk. 6. Af a conto beløb som selskabet eller foreningen m.v. har  

 indbetalt i løbet af indkomståret, anses ordinære a conto skatter for betalt  

 forud for frivillige a conto betalinger.
 Stk. 7. Tillæg og godtgørelse efter stk. 3-5 indgår ikke i den  

 skattepligtige indkomst.
§ 29 C.
Antager selskabet eller foreningen m.v., at  

 indkomstforholdene i indkomståret vil afvige væsentligt fra, hvad der er lagt  

 til grund ved fastsættelsen af a conto skatten efter § 29 A, stk. 2 eller 3,  

 kan selskabet eller foreningen m.v. begære, at skatteministeren nedsætter den  

 ordinære a conto skat under hensyn til selskabets eller foreningens m.v.  

 oplysninger om de forventede indkomstforhold.
Skatteministeren skal lægge  

 disse oplysninger til grund, medmindre der findes grundlag for at  

 tilsidesætte selskabets eller foreningens m.v. oplysninger.
Skatteministeren  

 kan fastsætte nærmere regler om begæringens form og fastsætte en frist for  

 dens indgivelse.
§ 29 D.
Såfremt selskabet eller foreningen m.v. kan  

 sandsynliggøre, at det indbetalte beløb reguleret for tillæg efter § 29 B,  

 stk. 5, vil overstige indkomstårets indkomstskat, kan det overskydende beløb  

 under særlige omstændigheder tilbagebetales, før skatteansættelsen for  

 indkomståret er foretaget.
Begæring om tilbagebetaling skal være fremsat  

 overfor skattemyndighederne inden udløbet af fristen for indgivelse af  

 selvangivelse.
For beløb udbetalt efter denne bestemmelse ydes der ingen  

 godtgørelse m.v.'.
 9. § 30, stk. 1, 1. pkt., affattes således:
 »Restskat og tillæg efter § 29 B for selskaber og foreninger m.v.  

 forfalder til betaling den 1. november.«.
 10. I § 30, stk. 2, ændres 2 steder  

 »indkomstskat« til: »restskat«.
 11. I § 30, stk. 4, 2. pkt., ændres »fra  

 indbetalingsdagen at regne af det for meget betalte skattebeløb.« til:  

 »fra den 1. november at regne af det for meget betalte beløb.«.
 12. § 30, stk. 5, affattes således:
»Stk. 5. Hvis et selskab eller en forening m.v. er i  

 væsentlig restance med restskat som nævnt i stk. 1, eller med indkomstskat  

 som nævnt i § 30 A, stk. 1, kan skatteministeren bestemme, at de nævnte  

 skatter forfalder til betaling samtidig med fristen for indgivelse af  

 selvangivelse, jf. § 27, stk. 1 og 4. Hvis et selskab eller en forening m.v.  

 er i væsentlig restance med a conto skat som nævnt i § 29 A, kan  

 skatteministeren bestemme, at de nævnte skatter forfalder til betaling før de  

 i bestemmelsen anførte tidspunkter.
Skatteministeren kan endvidere fastsætte  

 antallet af rater.
Betaling af restskat, indkomstskat eller a conto skat  

 senest den 20. i forfaldsmåneden anses for rettidig.
Stk. 3, 2. pkt., finder  

 tilsvarende anvendelse.
Skatteministeren kan endelig bestemme, at et selskab  

 eller en forening m.v., der er omfattet af § 30 A, stk. 1, og som uanset  

 foranstaltninger i medfør af 1. pkt. fortsat er i væsentlig restance med  

 indkomstskat, skal overgå til at betale indkomstskat i løbet af indkomståret  

 efter reglerne i § 29 A.«.
 13. § 30, stk. 6, affattes således:
 » Stk. 6. Skatteministeren fastsætter regler om  

 administrationen af a conto skatten, om opkrævningen af indkomstskatten m.v.  

 samt om afregningen af de beløb, der efter § 23 tilfalder kommunerne.«.
 14. I afsnit V efter § 30 indsættes:
» § 30 A.
For selskaber og foreninger m.v., hvis første  

 indkomstår er påbegyndt før den 29. januar 1992, forfalder indkomstskatten  

 til betaling den 1. november i skatteåret.
I disse tilfælde skal der til  

 indkomstskatten betales et tillæg på 113/4 pct. § 30 finder tilsvarende  

 anvendelse ved betaling af indkomstskat og tillæg.
Ved skattenedsættelse, jf.  

 § 30, stk. 4, forrentes det for meget betalte skattebeløb dog fra  

 indbetalingsdagen at regne.
Stk. 2. Selskaber og foreninger m.v., hvis første indkomstår er  

 påbegyndt før den 29. januar 1992, kan vælge at betale indkomstskat i løbet  

 af indkomståret.
Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
 Stk. 3. Når bestående selskaber eller foreninger m.v., der hidtil  

 ikke har været skattepligtige, overgår til skattepligtig virksomhed, jf. § 4,  

 stk. 1, 2. pkt., skal selskabet eller foreningen m.v. betale indkomstskat i  

 løbet af indkomståret.
 Stk. 4. Såfremt der indtræder en sådan ændring for et selskab  

 eller en forening m.v., der er skattepligtig efter denne lov, at der  

 fremtidig skal ske beskatning efter andre bestemmelser i loven, skal  

 selskabet eller foreningen m.v. betale indkomstskat i løbet af indkomståret.
 Stk. 5. Såfremt et eller flere af de af en fusion, spaltning eller  

 tilførsel af aktiver omfattede selskaber m.v. skal betale indkomstskat i  

 løbet af indkomståret, skal de modtagende selskaber m.v. betale indkomstskat  

 i løbet af indkomståret.
 Stk. 6. Såfremt to eller flere selskaber m.v. sambeskattes, jf. §  

 31, og et eller flere af selskaberne m.v. skal betale indkomstskat i løbet af  

 indkomståret, skal samtlige de af sambeskatningen omfattede selskaber m.v.  

 betale indkomstskat i løbet af indkomståret.
Stk. 7. Selskaber og foreninger m.v., der er omfattet af stk. 3-6,  

 kan for de to første indkomstår, hvor § 29 A finder anvendelse, indbetale a  

 conto skat senest den 20. november i indkomståret.
For de efterfølgende  

 indkomstår finder § 29 A, stk. 3, 2. og 3. pkt., tilsvarende  

 anvendelse.«.
§ 2 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 703 af 16. oktober 1991, foretages følgende  

 ændringer:
 1. I § 11, stk. 1 , ændres »38 pct.« til:  

 »34 pct.«.
 2. § 13 affattes således:
 » § 13. Af den skat, der udredes i henhold til denne lov med  

 tillæg af 113/4 pct. og eventuelle renter i anledning af for sen indbetaling  

 af restskat eller indkomstskat, tilfalder 3/25 den eller de kommuner, hvori  

 fonden eller foreningen har drevet virksomhed, jf. bestemmelserne i afsnit  

 III i lov om kommunal indkomstskat.«.
§ 3 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 541 af 10. juli 1991,  

 foretages følgende ændringer:
 1. I § 6, stk. 3, ændres »38 pct.« til: »34  

 pct.«.
 2. I § 28, stk. 1, nr. 3), ændres  

 »afgiftsmyndigheden« til: »Told- og Skattestyrelsen«.
§ 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, som senest  

 ændret ved lov nr. 217 af 10. april 1991, affattes § 3, stk. 3,  

 således:
» Stk. 3. Betalte udgifter dækkes med 50 pct. for personer og  

 dødsboer.
For investeringsforeninger som nævnt i selskabsskattelovens § 1,  

 stk. 1, nr. 5 a, dækkes betalte udgifter med 44,7 pct.
For selskaber, fonde  

 og andre foreninger m.v. omfattet af selskabsskatteloven eller  

 fondsbeskatningsloven dækkes betalte udgifter med 34 pct.
Det udbetalte beløb  

 medregnes ikke ved opgørelsen af den skattepligtige indkomst.«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, § 2 og § 4 har virkning fra og med indkomståret 1993.
 Stk. 3. § 3 har virkning fra og med afgiftsåret 1993.
Stk. 4. For indkomståret 1992 kan indkomstskatten indbetales  

 senest den 31. december 1992. For beløb, der er indbetalt senest denne dato,  

 nedsættes skatteprocenten til de i § 1, nr. 2-6 nævnte procentsatser.  

 Nedsættelsen efter 2. pkt. sker ved, at beløb indbetalt senest den 31.  

 december 1992 med tillæg af 113/4 pct. modregnes i indkomstskatten opgjort  

 efter de for indkomståret 1992 gældende regler.
Ved tilbagebetaling af  

 overskydende skat for indkomståret 1992 ydes der en godtgørelse på 6 pct. af  

 beløbet.
Godtgørelsen kan dog maksimalt udgøre 6 pct. af gennemsnittet af de  

 seneste tre indkomstårs indkomstskat.
Selskabsskattelovens § 29 B, stk. 4,  

 finder i øvrigt tilsvarende anvendelse.
Selskabsskattelovens § 29 D finder  

 tilsvarende anvendelse ved tilbagebetaling før skatteansættelsen for  

 indkomståret 1992 er foretaget.
 Stk. 5. Selskaber eller foreninger m.v., der indbetaler  

 indkomstskatten for indkomståret 1992 efter reglerne i stk. 4, skal fra og  

 med indkomståret 1993 betale indkomstskat i løbet af indkomståret efter  

 reglerne i selskabsskattelovens § 29 A.
Bemærkninger til lovforslaget Almindelige bemærkninger Lovforslaget fremsættes som led i 6 partiers aftale om finansloven for  

 1992 vedrørende effektiviseret restanceinddrivelse.
 Ifølge aftalen er der enighed om at gennemføre en egentlig a conto  

 skatteordning for selskaber m.v. fra 1993, hvor den effektive skattesats ikke  

 må skærpes i forhold til den gældende sats på 38 pct. ved betaling pr. 20.  

 november det følgende år.
Ordningen tænkes at være valgfri for eksisterende selskaber og  

 obligatorisk for nye.
Valget er bindende.
A conto skatten kan ikke være  

 lavere end hvad der følger af nærmere fastsatte objektive kriterier,  

 medmindre selskabet sandsynliggør, at årets skat bliver lavere.
For indkomståret 1992 åbnes der adgang til, at selskabsskat m.v. betalt a  

 conto senest 31. december 1992 godskrives i den endelige skatteopgørelse med  

 et tillæg på 113/4 pct. svarende til en sats på 34 pct. for skat betalt inden  

 årets udgang.
Virksomhedsskatten, der er en samtidig a conto skat, nedsættes  

 til 34 pct. fra og med 1992.
Virksomhedsskatten er foreslået nedsat til 34 pct.
Der henvises til det  

 særskilte lovforslag L 170 om ændring af forskellige skattelove (Nedsættelse  

 af virksomhedsskatteprocenten m.v.) fremsat den 19. december 1991.
 Nærværende lovforslag går ud på at indføre en a conto skatteordning for  

 selskaber m.v.
Gældende regler Den skattepligtige indkomst opgøres efter de gældende regler på grundlag  

 af indkomsten i indkomståret.
Opgørelsen af indkomstskatten for et givet  

 skatteår foretages på grundlag af indkomsten i det indkomstår, der udløber i  

 eller falder sammen med det foregående skatteår.
Skatteåret omfatter perioden  

 fra og med den 1. april til og med den 31. marts i det efterfølgende  

 kalenderår.
 For skatteåret 1992/93 udgør indkomståret for et selskab med  

 kalenderårsregnskab kalenderåret 1991, idet indkomstårets udløb den 31.  

 december 1991 falder i skatteåret 1991/92.
 Indkomstskatten forfalder til betaling den 1. november i skatteåret.
 Indkomstskatten for indkomståret 1991 forfalder til betaling den 1.  

 november 1992 med sidste rettidige betalingsdag den 20. november 1992.
For selskaber, fonde og foreninger m.v. udgør skatten 38 pct. af den  

 skattepligtige indkomst.
For indkøbs-, produktions- og salgsforeninger udgør  

 skatten 16 pct. af den skattepligtige indkomst, mens den for visse  

 investeringsforeninger udgør 50 pct. af den skattepligtige indkomst.
Lovforslaget Det foreslås, at selskaber og foreninger m.v. skal betale indkomstårets  

 forventede indkomstskat i løbet af indkomståret.
Skattesatsen foreslås  

 generelt nedsat til 34 pct.
For den del af skatten, der ikke betales a conto  

 i indkomståret, betales et tillæg.
Det foreslås, at a conto skatten skal betales i 2 rater henholdsvis senest  

 pr. 20. marts og 20. november i indkomståret.
Skattesatsen på de 34 pct. er  

 baseret på, at a conto skatten i gennemsnit skal være betalt 20. juli.
Det er  

 herved lagt til grund, at raterne pr. 20. marts og 20. november skal være  

 lige store.
 Da selskaber m.v. kan have meget svingende indkomster, vil det ikke være  

 hensigtsmæssigt at basere a conto ordningen på en egentlig  

 forskudsregistrering af selskabernes indkomstforhold i det kommende  

 indkomstår.
 Det er derfor foreslået, at a conto skatten i stedet skal beregnes på  

 grundlag af tidligere indkomstårs pålignede indkomstskatter.
Selskaber m.v. skal efter de foreslåede regler betale 50 pct. af  

 gennemsnittet af de seneste tre indkomstårs pålignede indkomstskat i ordinær  

 a conto skat.
Der tages ikke hensyn til senere ændringer i de pålignede  

 skatter.
Told- og Skattestyrelsen udsender opkrævning på a conto skatten.
Af  

 opkrævningen vil det fremgå, hvad den ordinære a conto skat udgør pr. rate.  

 På samme girokort vil det endvidere være muligt at anføre en eventuel  

 frivillig a conto betaling.
Selskabet m.v. kan selv vurdere, om årets forventede indkomstskat bliver  

 større, og har derfor mulighed for at foretage frivillig indbetaling af a  

 conto skat.
Hvis indkomstforholdene afviger væsentligt fra, hvad der er lagt  

 til grund for fastsættelsen af a conto skatten, har selskabet m.v. mulighed  

 for at få nedsat den ordinære a conto skat.
Selskabet m.v. har desuden  

 mulighed for at få udbetalt for meget betalt a conto skat, før  

 skatteansættelsen for indkomståret er foretaget.
Bliver selskabets indkomstskat større end a conto betalingerne, skal der  

 betales et tillæg på 113/4 pct. af restskatten.
Ved betaling af restskat pr.  

 20. november i skatteåret svarer skattesatsen reguleret for tillæg til den  

 gældende selskabsskattesats på 38 pct. (1991).
 Er indkomstskatten mindre end a conto betalingerne, udbetales det  

 overskydende beløb reguleret for tillæg med en godtgørelse på 9 pct.
 A conto ordningen foreslås at skulle finde anvendelse på selskaber og  

 foreninger m.v., der er omfattet af selskabsskattelovens § 1, stk. 1, nr.  

 1-3, 5, 5 b og 6 samt § 2, stk. 1, litra a), b) og f). Fonde og foreninger  

 m.v. omfattet af fondsbeskatningsloven foreslås ligeledes omfattet.
Indkøbsforeninger og produktions- og salgsforeninger omfattet af  

 selskabsskattelovens § 1, stk. 1, nr. 3 a og 4, foreslås ligeledes omfattet  

 af ordningen.
Skatteprocenten for disse foreninger m.v. foreslås fastsat til  

 14,3 pct.
 Investeringsforeninger omfattet af selskabsskattelovens § 1, stk. 1, nr. 5  

 a, foreslås også omfattet af a conto ordningen med en skatteprocent på 44,7  

 pct.
A conto ordningen er obligatorisk for selskaber m.v., hvis første  

 indkomstår påbegyndes den 29. januar 1992 eller senere.
For selskaber m.v.,  

 hvis første indkomstår påbegyndes før denne dato, er a conto ordningen  

 frivillig.
Provenumæssige konsekvenser Der var i 1991 ca. 70.000 selskaber, hvoraf ca. 30.000 betalte skat.  

 Provenuet af selskabsskat m.v. udgjorde ca. 13,8 mia. kr.
Herudover betalte  

 ca. 2.000 fonde en skat på ialt ca. 700 mill. kr.
Forslaget om a conto skat er udformet med sigte på, at det provenutab, der  

 opstår som følge af nedsættelsen af selskabsskattesatsen til 34 pct., opvejes  

 af den rentegevinst, der følger af fremrykningen af tidspunktet for betaling  

 af selskabsskatterne.
Der sker dog en række forskydninger af betalingerne  

 mellem de enkelte finansår.
For indkomståret 1992 kan selskaberne opnå en selskabsskattesats på 34  

 pct., hvis 1992-skatten betales senest den 31. december 1992. Det er  

 vanskeligt at skønne over, hvor mange selskaber der vil fremrykke betalingen  

 af skatten, idet benyttelse af a conto ordningen for 1992 er bindende  

 fremover.
Selskabernes vurdering af, om de ønsker at benytte ordningen, vil  

 derfor bl.a. afhænge af deres finansieringsomkostninger sammenholdt med den  

 effektive forrentning, de vil opnå ved den permanente a conto ordning.
 For hver procent af selskabsskattebeløb m.v., der indbetales i 1992,  

 skønnes et provenu på knap 150 mill. kr. at blive fremrykket fra 1993 til  

 1992. Der er på finansloven for 1992 budgetteret med en fremrykning af  

 betalinger på 800 mill. kr. fra finansåret 1993 til finansåret 1992.
For indkomståret 1993, hvor den permanente ordning med betaling af a conto  

 skat pr. 20. marts og 20. november træder i kraft, vil der ske en fremrykning  

 af betalinger fra 1994 til 1993. Under forudsætning af uændret indkomstniveau  

 vil denne fremrykning være af mindst samme omfang som de betalinger, der er  

 flyttet fra 1993 til 1992, idet de selskaber, der har benyttet a conto  

 ordningen for 1992, også skal anvende den for 1993. Som følge af  

 satsnedsættelsen vil provenuet dog være mindre end efter gældende regler, men  

 dette tab opvejes som nævnt af statens rentegevinst.
I det omfang flere  

 selskaber overgår til a conto ordningen i indkomståret 1993, flyttes der  

 yderligere selskabsskattebetalinger fra 1994 til 1993.
Kommunernes andel af selskabsskatten foreslås beregnet på baggrund af  

 selskabernes indkomstskat plus 113/4 pct., hvilket svarer til en  

 selskabsskattesats på 38 pct.
Da der heller ikke ændres på  

 afregningstidspunktet, påvirkes kommunernes selskabsskatteprovenu ikke af  

 forslaget.
Administrative konsekvenser Gennemførelsen af ordningen skønnes at medføre engangsudgifter på 20 mill.  

 kr. i Told- og Skattestyrelsen, hovedsageligt i form af  

 EDB-udviklingsomkostninger.
Disse udgifter er optaget på finansloven for  

 1992.
Driftsudgifterne ved ordningen skønnes til 3-4 mill. kr. årligt, som vil  

 blive afholdt indenfor Told- og Skattestyrelsens driftsbudget.
Forslaget vil  

 desuden medføre et vist merforbrug af personale, som vil blive tilvejebragt  

 gennem omprioriteringer.
Personalet skal i de første år forestå  

 udviklingssaktiviteter og efterfølgende sagsbehandling i told- og  

 skatteregionerne.
 Forslaget skønnes ikke at have administrative konsekvenser i kommunerne,  

 idet ordningen skal administreres af told- og skatteregionerne.
Bemærkninger til lovforslagets enkelte bestemmelser Til § 1 Til nr. 1 Det foreslås at lovfæste, at et givet skatteår omfatter perioden fra og  

 med den 1. april til og med den 31. marts i det efterfølgende kalenderår.
Det  

 præciseres endvidere, at beregningen af indkomstskatten foretages i  

 skatteåret.
Til nr. 2, 4 og 6 Det foreslås, at skattesatsen for selskaber og foreninger m.v. nedsættes  

 fra 38 til 34 pct.
Til nr. 3 Skattesatsen for indkøbsforeninger, produktions- og salgsforeninger, jf.  

 selskabsskattelovens § 1, stk. 1, nr. 3 a og 4, foreslås nedsat fra 16 til  

 14,3 pct.
Til nr. 5 Skattesatsen for investeringsforeninger, jf. selskabsskattelovens § 1,  

 stk. 1, nr. 5 a, foreslås nedsat fra 50 til 44,7 pct.
Til nr. 7 Det foreslås, at kommunernes andel af selskabsskatten opretholdes uændret  

 som følge af forslaget om a conto ordningen.
Efter de gældende regler udgør kommunernes andel af selskabsskatten med  

 tillæg af eventuelle renter i anledning af for sen indbetaling 3/25. Denne  

 del er baseret på, at selskabsskatten forfalder til betaling den 1. november  

 i skatteåret.
Det foreslås derfor, at kommuneandelen på 3/25 i stedet  

 beregnes på grundlag af den udredede indkomstskat med tillæg af 113/4 pct. og  

 eventuelle renter i anledning af for sen betaling af restskat eller  

 indkomstskat.
Renter i anledning af for sen betaling af a conto skat indgår  

 ikke i kommuneandelen.
 Tillægget på 113/4 pct. af indkomstskatten bevirker, at kommuneandelen er  

 af samme størrelse som efter de gældende regler med en skattesats på 38 pct.  

 for selskaber og foreninger m.v., 16 pct. for indkøbs-, produktions- og  

 salgsforeninger og 50 pct. for akkumulerende investeringsforeninger.  

 Kommunernes andel af skatteprovenuet berøres således ikke af a conto  

 ordningen.
Til nr. 8 Til § 29 A Det foreslås, at selskaber m.v. skal betale indkomstårets forventede  

 indkomstskat i løbet af indkomståret, jf. § 29 A, stk. 1.
Det foreslås, at den ordinære a conto skat skal udgøre 50 pct. af  

 gennemsnittet af de seneste tre indkomstårs indkomstskat, og at den skal  

 betales i 2 lige store rater i løbet af indkomståret, jf. § 29 A, stk.  

 2. Disse beløb benævnes »ordinære a conto skatter«.
Den  

 ordinære a conto skat beregnes således på grundlag af skatteansættelserne for  

 de seneste tre indkomstår.
Af administrative grunde foreslås det, at ordinær a conto skat ikke  

 opkræves, hvis beløbet er mindre end 2.000 kr.
Raterne opkræves i beløb, der  

 er delelige med 1.000 kr.
 Den skat, der indgår ved fastsættelsen af den ordinære a conto skat, er  

 den faktisk pålignede indkomstskat.
 Hvis selskabet får nedsat skatten efter reglerne om udlandslempelse,  

 dobbeltbeskatningslempelse, lempelse efter ligningslovens § 33 eller  

 datterselskabslempelse, er det den herefter nedsatte skat, der indgår i  

 beregningsgrundlaget.
 Hvor et selskab har erhvervet udbytte, hvori der er indeholdt udbytteskat,  

 og udbytteskatten modregnes i den indkomstskat, der af selskabet skal betales  

 i det kalenderår, i hvilket udbyttet er erhvervet, skal den indkomstskat, der  

 indgår ved beregning af a conto skatten, reduceres med udbytteskatten.  

 Udbytteskatten har karakter af en a conto skat.
 Selv om selskabet eller foreningen m.v. anvender forskudt indkomstår  

 (regnskabsår), indbetales a conto skatten i det kalenderår, som indkomståret  

 træder i stedet for.
Nedsættelse af skatteprocenten til 34 pct. er baseret på, at  

 indkomstskatten gennemsnitligt er betalt den 20. juli.
Det foreslås derfor,  

 at raterne skal forfalde til betaling symmetrisk omkring denne dato, dvs. den  

 1. marts og den 1. november i indkomståret, med sidste rettidige betalingsdag  

 den 20. i forfaldsmåneden.
 For selskaber, som har været skattepligtige i to indkomstår eller mindre,  

 er det frivilligt at indbetale a conto skat, jf. § 29 A, stk. 3. Disse  

 selskaber indfases i a conto ordningen, således at selskabet først for det  

 tredje indkomstår skal betale ordinær a conto skat.
I de første to indkomstår er selskabet ikke forpligtet til at betale en  

 ordinær a conto skat.
Skønner selskabet, at det vil få en skattepligtig  

 indkomst, har selskabet mulighed for at foretage en a conto betaling og  

 dermed undgå 113/4 pct. tillægget på denne del af skatten.
I det omfang  

 indkomstskatten overstiger a conto betalingen, betales et tillæg på 113/4  

 pct., jf. § 29 B, stk. 3.
 For de efter følgende indkomstår beregnes a conto skatten som 50 pct. af  

 gennemsnittet af de foreliggende indkomstårs pålignede indkomstskatter,  

 indtil der foreligger skatteansættelser for de seneste tre indkomstår.
 Denne løsning er fundet hensigtsmæssig, fordi der for nyetablerede  

 selskaber m.v. ikke eksisterer et grundlag i form af pålignede skatter for  

 tidligere indkomstår, som kan danne udgangspunkt for fastsættelse af den  

 ordinære a conto skat.
 Hvis selskabet ikke betaler den ordinære a conto skat rettidigt, er der  

 tale om en restance, som forrentes med 1 pct. pr. påbegyndt måned indtil  

 betaling sker, jf. § 29 A, stk. 4.
 Såfremt selskabet skønner, at indkomstskatten bliver større end a conto  

 skatten, kan selskabet frivilligt indbetale yderligere beløb i a conto skat,  

 jf. § 29 A, stk. 5. Det er dog en betingelse for, at de frivillige a  

 conto betalinger kan indgå i skatteberegningen til 34 pct., at betaling er  

 sket senest på de rettidige betalingsdatoer for ordinær a conto skat, det vil  

 sige henholdsvis senest den 20. marts og den 20. november.
Til § 29 B § 29 B regulerer, hvorledes der skal forholdes, hvis a conto skatten  

 afviger fra den pålignede indkomstskat.
Indkomstskatten for indkomståret udgør 34 pct. af den skattepligtige  

 indkomst for selskaber og foreninger omfattet af selskabsskattelovens § 17,  

 stk. 1, § 20, stk. 1, og § 21. For indkøbs-, produktions- og salgsforeninger,  

 jf. § 19, udgør indkomstskatten 14,3 pct. af den skattepligtige indkomst,  

 mens den for investeringsforeninger, jf. § 20, stk. 2, udgør 44,7 pct. af den  

 skattepligtige indkomst.
Der henvises til § 29 B, stk. 2.
 Indkomstskatten sammenholdes herefter med a conto betalingerne.
Hvis indkomstskatten overstiger a conto betalingerne, er der betalt for  

 lidt i a conto skat, og der udløses en restskat, jf. § 29 B, stk. 3.  

 Ved betaling af restskat skal der betales et tillæg på 113/4 pct.
Restskatten  

 incl. tillægget forfalder til betaling den 1. november i skatteåret.  

 Tillægget bevirker, at den skat, der herefter forfalder til betaling den 1.  

 november i skatteåret, svarer til, at skatten incl. tillægget for denne del  

 af indkomsten udgør 38 pct. af den skattepligtige indkomst. (34 pct. + 113/4  

 pct. af 34 = 38 pct.).
Eksempel Skattepligtig indkomst 600.000 kr.
 Skat 34 pct.
 204.000 kr.
Ordinær a conto skat (50 pct. af gnst. af seneste tre års skat) 100.000 kr.
Frivillig a conto skat reguleret for tillæg efter § 29 B, stk. 5 90.000 kr.
Restskat 14.000 kr.
 Tillæg 113/4 pct.
 1.645 kr.
Pr. 20. november betales 15.645 kr.
I opgørelsen af de foreløbige a conto skatter indgår de  

 ordinære a conto skatter med de beløb, som selskabet har fået opkrævning på,  

 uanset om de er betalt på opgørelsestidspunktet eller ej.
For denne del af  

 indkomsten er skattesatsen således også 34 pct.
Selskabet er dog naturligvis  

 fortsat forpligtet til at betale de ordinære a conto skatterater og de  

 påløbne morarenter, jf. § 29 A, stk. 4.
 Hvis indkomstskatten er mindre end a conto betalingerne, således at der  

 er betalt for meget i a conto skat, skal det overskydende beløb udbetales,  

jf. § 29 B, stk. 4. Beløbet benævnes »overskydende skat«.  

 Forinden udbetaling af den beregnede overskydende skat finder sted,  

 konstateres det med henblik på modregning, om a conto skat, der er indgået i  

 beregningen heraf, faktisk er indbetalt.
Ved tilbagebetaling af overskydende skat udbetales der tillige en  

 godtgørelse på 9 pct. af det overskydende beløb.
Der ydes dog maksimalt  

 godtgørelse på et beløb svarende til 9 pct. af gennemsnittet af de seneste  

 tre indkomstårs pålignede indkomstskat.
Har selskabet foretaget frivillige a conto betalinger, skal der foretages  

 en korrektion, jf. § 29 B, stk. 5. For frivillige a conto betalinger  

 senest pr. 20. marts i indkomståret ydes der selskabet et tillæg på 21/2 pct.  

 af den frivillige a conto betaling, mens selskabet derimod for sådanne  

 betalinger senest pr. 20. november i indkomståret skal betale et tillæg på  

 21/2 pct.
Tillæggene skal tilskynde til, at de frivillige indbetalinger  

 foretages ligeligt i begge rater.
I modsat fald ville selskabet opnå en  

 rentefordel, hvis betalingen alene fandt sted pr. 20. november i  

 indkomståret.
 Tillægget på 21/2 pct. svarer til, at de frivillige a conto betalinger pr.  

 20. marts forrentes i perioden frem til 20. juli, mens frivillige a conto  

 betalinger pr. 20. november rentebelægges i perioden fra 20. juli til 20.  

 november.
 Tillæg afregnes samtidig med restskat/overskydende skat, jf. § 30, stk.  

 1.
 A conto betalinger skal først dække de ordinære a conto skatter, førend  

 der bliver tale om regulering vedrørende de frivillige a conto betalinger,  

jf. § 29 B, stk. 6.
 Tillæg og godtgørelse indgår ikke i den skattepligtige indkomst, jf. §  

 29 B, stk. 7.
 Ved beregningen af den indkomstskat, som selskabet skal betale, skal der  

 tages højde for reglerne om lempelse i den danske indkomstskat.
Før opgørelse af eventuel restskat og overskydende skat m.v., skal den  

 beregnede indkomstskat nedsættes med den lempelse, der følger af reglerne om  

 udlandslempelse, dobbeltbeskatningslempelse, lempelse efter ligningslovens §  

 33 eller datterselskabslempelse.
Det er således forskellen mellem a conto  

 skatterne og den pålignede indkomstskat, selskabet skal betale, der udløser  

 restskat eller overskydende skat.
 Restskatten er herefter det beløb, hvormed indkomstskatten efter lempelse  

 overstiger a conto skatten reguleret for tillæg efter § 29 B, stk. 5. 113/4  

 pct. tillægget beregnes heraf.
 Hvis a conto skatten reguleret for tillæg efter § 29 B, stk. 5, overstiger  

 indkomstskatten efter lempelse, er der tale om overskydende skat.  

 Godtgørelsen på 9 pct. beregnes af dette beløb.
Til § 29 C Den ordinære a conto skat beregnes automatisk af Told- og Skattestyrelsen  

 på grundlag af oplysninger om selskabets skat i de seneste tre indkomstår.  

 Opkrævning i form af girokort med angivelse af den ordinære a conto skat  

 udsendes til selskaberne m.v.
Selskabet kan anmode om, at den ordinære a  

 conto skat nedsættes under hensyn til selskabets oplysninger om de forventede  

 indkomstforhold.
Afgørelse herom træffes af told- og skatteregionen, jf.  

 bekendtgørelse nr. 417 af 6. juni 1991, § 2, om henlæggelse af visse  

 beføjelser til de kommunale skattemyndigheder, told- og skatteregionerne,  

 Told- og Skattestyrelsen m.fl.
Det er hensigten, at told- og skatteregionen  

 skal lægge selskabets oplysninger til grund, medmindre der er grund til at  

 tilsidesætte selskabets oplysninger.
Begæring om nedsættelse af den ordinære a conto skat skal som udgangspunkt  

 fremsættes, før forfaldstidspunktet for raten er indtrådt.
Der vil dog  

 undtagelsesvis også være mulighed for at få nedsat a conto skatten  

 efterfølgende.
Til § 29 D Viser det sig, at den a conto skat, som selskabet har indbetalt, vil  

 overstige indkomstårets skat, kan selskabet under særlige omstændigheder  

 begære, at det overskydende beløb tilbagebetales, førend selskabets  

 selvangivelse er lignet, og indkomstskatten er beregnet.
Det er hensigten, at  

 bestemmelsen skal finde anvendelse i tilfælde, hvor det vil være til  

 væsentlig gene for selskabet at afvente det normale  

 tilbagebetalingstidspunkt.
F.eks. hvis betaling af gæld til kreditorer er af  

 afgørende betydning for selskabets fortsatte drift.
Begæring om tilbagebetaling skal være fremsat overfor skattemyndighederne  

 inden udløbet af fristen for indgivelse af selvangivelse.
Såfremt  

 selvangivelsesfristen for selskaber m.v. generelt udsættes efter  

 Ligningsrådets bestemmelse, er det denne frist, der finder anvendelse.
Ved  

 denne tilbagebetaling ydes der ingen tillæg, godtgørelse eller rente.
Til nr. 9 Det foreslås, at restskat og tillæg efter § 29 B forfalder til betaling  

 den 1. november i skatteåret.
Indkomstskat, der er omfattet af a conto  

 ordningen, forfalder dog til de i § 29 A nævnte tidspunkter.
Til nr. 10 Ændringen er en følge af den foreslåede a conto ordning.
Til nr. 11 Hvis selskabets skatteansættelse nedsættes, skal der ske tilbagebetaling  

 af for meget betalt skat.
Det foreslås, at det beløb, der skal  

 tilbagebetales, forrentes fra den 1. november at regne i stedet for fra  

 indbetalingsdagen. Ændringen skyldes, at der i a conto ordningen beregnes en  

 godtgørelse på 9 pct. af den overskydende skat.
Denne godtgørelse er fastsat  

 ud fra, at tilbagebetalingstidspunktet er 1. november, hvorfor beløbet  

 allerede er forrentet frem til denne dato.
Til nr. 12 Efter de gældende regler i § 30, stk. 5, kan skatteministeren bestemme, at  

 indkomstskatten forfalder til betaling samtidig med fristen for indgivelse af  

 selvangivelse, hvis selskabet eller foreningen m.v. er i væsentlig restance  

 med indkomstskat.
 Som et led i bestræbelserne på forebyggelse af restancer foreslås  

 yderligere foranstaltninger.
 Det foreslås i § 30, stk. 5, at skatteministeren bemyndiges til at afkorte  

 kredittiden for såvel selskaber m.v., som er omfattet af a conto ordningen,  

 som for selskaber m.v., der ikke er omfattet af denne.
 Forfaldstidspunktet for restskat for selskaber m.v. omfattet af a conto  

 ordningen, og indkomstskat for selskaber m.v. uden for a conto ordningen, kan  

 fremrykkes til tidspunktet for fristen for indgivelse af selvangivelse som  

 efter de gældende regler i § 30, stk. 5.
Hvis et selskab eller en forening m.v. er i væsentlig restance med a conto  

 skat som nævnt i § 29 A foreslås det, at skatteministeren kan bestemme, at a  

 conto skatten forfalder til betaling før de i bestemmelsen nævnte  

 tidspunkter.
Skatteministeren kan træffe bestemmelse om antallet af rater og  

 raternes forfaldstidspunkt.
Endelig foreslås det, at det forebyggende restancearbjde for selskaber  

 m.v., som ikke omfattes af a conto ordningen, opdeles i 2 faser.
I 1. fase er  

 der mulighed for at afkorte kredittiden, jf. ovenfor.
I 2. fase er der  

 mulighed for, såfremt bestræbelserne i 1. fase ikke bringer selskabets  

 restancer ned, at træffe bestemmelse om, at selskabet for fremtiden omfattes  

 af a conto ordningen og derfor skal betale indkomstskat i løbet af  

 indkomståret.
 Skatteministerens beføjelser i henhold til § 30 omfattes af bekendtgørelse  

 nr. 417 af 6. juni 1991. Skatteministerens beføjelser er herved udlagt til  

 told- og skatteregionerne.
Til nr. 13 Det foreslås at udvide skatteministerens bemyndigelse til også at  

 fastsætte de nærmere regler for administrationen af a conto skatten.
 F.eks. kan ministeren fastsætte nærmere regler om fastlægggelse af  

 beregningsgrundlaget for opgørelse af den ordinære a conto skat.
Til nr. 14 I § 30 A, stk. 1, foreslås, at selskaber m.v., der har været  

 skattepligtige under de hidtil gældende regler, kan fortsætte med at betale  

 skat til samme tidspunkt som hidtil.
I stedet for at beregne selskabsskatten  

 som 38 pct. af den skattepligtige indkomst, beregnes den som 34 pct. af den  

 skattepligtige indkomst med et tillæg på 113/4 pct. af skatten.
Såfremt et sådant selskab kan få nedsat skatten efter reglerne om  

 udlandslempelse, dobbeltbeskatningslempelse, lempelse i henhold til  

 ligningslovens § 33 eller datterselskabslempelse, foretages  

 lempelsesberegningen efter samme regler som for selskaber m.v. omfattet af a  

 conto ordningen.
Der henvises til bemærkningerne til § 29 B.
I § 30 A, stk. 2, foreslås, at selskaber m.v., der har været  

 skattepligtige under de hidtil gældende regler for betaling af selskabsskat,  

 frivilligt kan vælge at benytte a conto ordningen.
Når selskabet m.v. har  

 valgt at betale skat i overensstemmelse med a conto ordningen, skal selskabet  

 forblive i denne ordning.
 Hvis et selskab m.v. skifter status, således at det fremtidigt skal  

 beskattes efter andre regler i selskabsskatteloven end hidtil, bliver  

 selskabet omfattet af a conto ordningen, jf. § 30 A, stk. 4.
 Hvis et eller flere af de af en fusion, spaltning eller tilførsel af  

 aktiver omfattede selskaber m.v. omfattes af a conto ordningen, skal dette  

 også gælde for de modtagende selskaber m.v., jf. § 30 A, stk. 5.
 Hvis et selskab m.v., som er omfattet af a conto ordningen, sambeskattes  

 med andre selskaber m.v., bliver de øvrige selskaber m.v. også omfattet af a  

 conto ordningen, jf. § 30 A, stk. 6.
Selskaber m.v., der overgår til a conto ordningen efter reglerne i §  

 30 A, stk. 3-6, kan for de to første indkomstår, hvor § 29 A finder  

 anvendelse, indbetale a conto skat senest den 20. november i indkomståret,  

 jf. § 30 A, stk. 7. Det betyder, at selskabet i de to første  

 indkomstår selv kan afgøre, hvor meget der skal betales i a conto skat.
Denne  

 løsning er fundet hensigtsmæssig i de tilfælde, hvor selskaber m.v. undergår  

 en af de i § 30 A, stk. 3-6, omhandlede ændringer, som forpligter til at  

 anvende a conto ordningen fremover.
Begrundelsen herfor er, at der ikke  

 eksisterer skatteansættelser for selskaber m.v. i dets nye form, som kan  

 danne grundlag for beregning af en ordinær a conto skat.
Til § 2 Til nr. 1 Det foreslås, at a conto ordningen skal finde tilsvarende anvendelse på  

 fonde og foreninger m.v., der er skattepligtige efter fondsbeskatningsloven.
 Skattesatsen foreslås derfor tilsvarende ændret til 34 pct.
Til nr. 2 Der henvises til bemærkningerne til § 1, nr. 7.
Til § 3 Til nr. 1 I forbindelse med nedsættelse af selskabsskatteprocenten fra 50 til 40  

 pct. og fra 40 til 38 pct. blev procentsatsen i realrenteafgiftslovens § 6,  

 stk. 3, tilsvarende nedsat.
Det foreslås derfor, at procentsatsen nu også  

 ændres tilsvarende.
Til nr. 2 Der er tale om en redaktionel ændring.
Til § 4 Udgifter til sagkyndig bistand i skattesager dækkes efter  

 omkostningsdækningsloven.
 Det foreslås, at der som følge af ændringen af skattesatserne i  

 selskabsskatteloven og fondsbeskatningsloven sker en tilsvarende ændring i  

 omkostningsdækningsloven.
 Forslaget indebærer, at selskaber m.v., der ikke har valgt at anvende a  

 conto ordningen, ikke kompenseres for tillægget på 113/4 pct.
Til § 5 Det foreslås, at a conto ordningen skal have virkning fra og med  

 indkomståret 1993.
A conto ordningen skal efter forslaget være obligatorisk for selskaber  

 m.v., hvis første indkomstår påbegyndtes den 29. januar 1992 eller senere.  

 Dette betyder, at a conto ordningen skal finde anvendelse for alle selskaber  

 m.v., der påbegynder deres første indkomstår (regnskabsår) den dag,  

 lovforslaget fremsættes eller senere.
For selskaber m.v., hvis første  

 indkomstår er påbegyndt før fremsættelsesdagen, skal a conto ordningen efter  

 forslaget være frivillig.
Men vælger selskabet i et givet indkomstår at  

 benytte a conto ordningen, er valget bindende for fremtiden.
For indkomståret 1992 gælder en midlertidig ordning, jf. § 5, stk.  

 4. Det foreslås, at for beløb, der er indbetalt senest den 31. december  

 1992, nedsættes skatteprocenten fra 38 til 34 pct. for selskaber m.v., fra 50  

 til 44,7 pct. for investeringsforeninger og fra 16 til 14,3 pct. for  

 indkøbs-, produktions- og salgsforeninger.
Nedsættelsen sker teknisk ved, at  

 beløb, der er indbetalt senest den nævnte dato med et tillæg på 113/4 pct.,  

 fratrækkes i det opgjorte skattetilsvar.
 Selskaber, der benytter sig af den midlertidige ordning for indkomståret  

 1992, skal fremover anvende a conto reglerne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 585 af 7. august 1991, foretages følgende ændringer:
1. I § 10, stk. 1, indsættes som 2. og 3. pkt. :  

 »Skatteåret omfatter perioden fra og med den 1. april til og med den 31.  

 marts i det efterfølgende kalenderår.
I skatteåret beregnes  

 indkomstskatten.«.
 § 10. Som grundlag for skatteansættelsen for et givet skatteår for  

 de i denne lov omhandlede selskaber og foreninger m.v. benyttes det  

 indkomstår, der udløber i eller falder sammen med det foregående skatteår.
- - - 2. I § 17, stk. 1 , ændres »38 pct.« til:  

 »34 pct.«.
 § 17. Indkomstskatten for de i § 1, stk. 1, nr. 1-3, 5 og 5 b,  

 nævnte aktieselskaber og foreninger m.v. udgør 38 pct. af den skattepligtige  

 indkomst.
- - - 3. I § 19 ændres »16 pct.« til: »14,3  

 pct.«.
 § 19. Indkomstskatten for de i § 1, stk. 1, nr. 3 a og 4, nævnte  

 indkøbsforeninger og produktions- og salgsforeninger udgør 16 pct. af den  

 skattepligtige indkomst.
- - - 4. I § 20, stk. 1 , ændres »38 pct.« til:  

 »34 pct.«.
 5. I § 20, stk. 2 , ændres »50 pct.« til:  

 »44,7 pct.«.
 § 20. Indkomstskatten for de i § 1, stk. 1, nr. 6, nævnte  

 foreninger m.v. udgør 38 pct. af den skattepligtige indkomst.
 Stk. 2. Indkomstskatten for de i § 1, stk. 1, nr. 5 a, nævnte  

 investeringsforeninger udgør 50 pct. af den skattepligtige indkomst.
 6. I § 21 ændres »38 pct.« til: »34  

 pct.«.
 § 21. Indkomstskatten for de i § 2, stk. 1, litra a), b) og f),  

 nævnte udenlandske selskaber og foreninger udgør 38 pct. af den  

 skattepligtige indkomst.
 7. § 23 affattes således:
 » § 23. Af den efter reglerne i denne lov udredede  

 indkomstskat med tillæg af 113/4 pct. og eventuelle renter i anledning af for  

 sen indbetaling af restskat eller indkomstskat, tilfalder 3/25 den eller de  

 kommuner, hvori selskabet eller foreningen m.v. har drevet virksomhed, jf.  

 bestemmelserne i afsnit III i lov om kommunal indkomstskat.«.
 § 23. Af den efter reglerne i denne lov udredede indkomstskat med  

 tillæg af eventuelle renter i anledning af for sen indbetaling tilfalder 3/25  

 den eller de kommuner, hvori selskabet eller foreningen m.v. har drevet  

 virksomhed, jf. bestemmelserne i afsnit III i lov om kommunal indkomstskat.
 8. Efter § 29 indsættes:
» § 29 A.
Selskaber og foreninger m.v. skal betale  

 indkomstårets forventede indkomstskat i løbet af indkomståret, jf. dog § 30  

 A.
Beløb, der indbetales i løbet af indkomståret, benævnes »a conto  

 skat«.
Hvor selskabet eller foreningen m.v. anvender et andet indkomstår  

 end kalenderåret (forskudt indkomstår), betales a conto skatten for et givet  

 indkomstår i det kalenderår, som indkomståret træder i stedet for.
Stk. 2. Selskaber og foreninger m.v. skal i a conto skat betale 50  

 pct. af gennemsnittet af de seneste tre indkomstårs indkomstskat.
Denne a  

 conto skat benævnes »ordinær a conto skat«.
Ordinær a conto skat  

 betales i 2 lige store rater i løbet af indkomståret og opkræves af Told- og  

 Skattestyrelsen.
Ved opkrævning af ordinær a conto skat opkræves kun beløb,  

 der er delelige med 1.000 kr.
Udgør den ordinære a conto skat mindre end  

 2.000 kr., opkræves den dog ikke.
Stk. 3. Selskaber og foreninger m.v., som har været skattepligtige  

 i to indkomstår eller mindre, kan for de pågældende indkomstår indbetale a  

 conto skat senest den 20. november i indkomståret.
For de efterfølgende  

 indkomstår skal selskabet eller foreningen m.v. betale a conto skat efter  

 stk. 2. Indtil der foreligger skatteansættelser for de seneste tre  

 indkomstår, beregnes den ordinære a conto skat som 50 pct. af gennemsnittet  

 af de foreliggende indkomstårs indkomstskatter.
Stk. 4. Ordinær a conto skat forfalder til betaling i 2 rater  

 henholdsvis den 1. marts og den 1. november i indkomståret.
Sidste rettidige  

 indbetalingsdag er den 20. i forfaldsmåneden.
Betales beløbet ikke rettidigt,  

 forrentes det med 1 pct. for hver påbegyndt måned fra forfaldsdagen at regne.  

 Forrentningen tilfalder statskassen.
Stk. 5. Selskaber og foreninger m.v. kan frivilligt betale  

 yderligere a conto skat.
Betaling af frivillig a conto skat skal ske senest  

 henholdsvis den 20. marts og den 20. november i indkomståret.
§ 29 B.
Beregning af selskabets eller foreningens m.v.  

 indkomstskat, restskat eller overskydende skat for indkomståret foretages  

 efter stk. 2-7.
 Stk. 2. Selskabets eller foreningens m.v. indkomstskat for  

 indkomståret udgør de i § 17, stk. 1, og §§ 19-21 nævnte procentdele af den  

 skattepligtige indkomst.
Stk. 3. Det beløb, hvormed indkomstskatten måtte overstige summen  

 af ordinære a conto skatter med tillæg af eventuelle frivillige a conto  

 betalinger reguleret for tillæg efter stk. 5, benævnes »restskat«.  

 Ved beregning af restskat indgår de ordinære a conto skatter, uanset om  

 betaling er sket.
Ved betaling af restskat skal der betales et statskassen  

 tilfaldende tillæg på 113/4 pct. af restskatten.
Stk. 4. Det beløb, hvormed indkomstskatten måtte være mindre end  

 summen af ordinære a conto skatter med tillæg af eventuelle frivillige a  

 conto betalinger reguleret for tillæg efter stk. 5, benævnes  

 »overskydende skat«.
Ved beregning af overskydende skat indgår de  

 ordinære a conto skatter, uanset om betaling er sket.
Ved tilbagebetaling af  

 overskydende skat ydes der selskabet eller foreningen m.v. en godtgørelse på  

 9 pct. af beløbet.
Godtgørelsen kan dog maksimalt udgøre 9 pct. af  

 gennemsnittet af de seneste tre indkomstårs indkomstskat.
Der kan kun ske  

 tilbagebetaling af beløb, der faktisk er indbetalt.
Tilbagebetaling af  

 overskydende skat incl. godtgørelse sker fra den 1. november.
Hvis  

 tilbagebetaling sker efter denne dato, forrentes beløbet med 1 pct. pr.  

 påbegyndt måned.
Stk. 5. Er der foretaget frivillige a conto betalinger, jf. § 29  

 A, stk. 5, beregnes der tillæg.
For frivillige a conto betalinger, der er  

 sket senest den 20. marts, ydes der selskabet eller foreningen m.v. et tillæg  

 på 21/2 pct.
For frivillige a conto betalinger, der er sket efter den 20.  

 marts, men senest den 20. november, skal selskabet eller foreningen m.v.  

 betale et statskassen tilfaldende tillæg på 21/2 pct.
 Stk. 6. Af a conto beløb som selskabet eller foreningen m.v. har  

 indbetalt i løbet af indkomståret, anses ordinære a conto skatter for betalt  

 forud for frivillige a conto betalinger.
 Stk. 7. Tillæg og godtgørelse efter stk. 3-5 indgår ikke i den  

 skattepligtige indkomst.
§ 29 C.
Antager selskabet eller foreningen m.v., at  

 indkomstforholdene i indkomståret vil afvige væsentligt fra, hvad der er lagt  

 til grund ved fastsættelsen af a conto skatten efter § 29 A, stk. 2 eller 3,  

 kan selskabet eller foreningen m.v. begære, at skatteministeren nedsætter den  

 ordinære a conto skat under hensyn til selskabets eller foreningens m.v.  

 oplysninger om de forventede indkomstforhold.
Skatteministeren skal lægge  

 disse oplysninger til grund, medmindre der findes grundlag for at  

 tilsidesætte selskabets eller foreningens m.v. oplysninger.
Skatteministeren  

 kan fastsætte nærmere regler om begæringens form og fastsætte en frist for  

 dens indgivelse.
§ 29 D.
Såfremt selskabet eller foreningen m.v. kan  

 sandsynliggøre, at det indbetalte beløb reguleret for tillæg efter § 29 B,  

 stk. 5, vil overstige indkomstårets indkomstskat, kan det overskydende beløb  

 under særlige omstændigheder tilbagebetales, før skatteansættelsen for  

 indkomståret er foretaget.
Begæring om tilbagebetaling skal være fremsat  

 overfor skattemyndighederne inden udløbet af fristen for indgivelse af  

 selvangivelse.
For beløb udbetalt efter denne bestemmelse ydes der ingen  

 godtgørelse m.v.'.
 9. § 30, stk. 1, 1. pkt., affattes således:
 »Restskat og tillæg efter § 29 B for selskaber og foreninger m.v.  

 forfalder til betaling den 1. november.«.
 10. I § 30, stk. 2, ændres 2 steder  

 »indkomstskat« til: »restskat«.
 11. I § 30, stk. 4, 2. pkt., ændres »fra  

 indbetalingsdagen at regne af det for meget betalte skattebeløb.« til:  

 »fra den 1. november at regne af det for meget betalte beløb.«.
 12. § 30, stk. 5, affattes således:
»Stk. 5. Hvis et selskab eller en forening m.v. er i  

 væsentlig restance med restskat som nævnt i stk. 1, eller med indkomstskat  

 som nævnt i § 30 A, stk. 1, kan skatteministeren bestemme, at de nævnte  

 skatter forfalder til betaling samtidig med fristen for indgivelse af  

 selvangivelse, jf. § 27, stk. 1 og 4. Hvis et selskab eller en forening m.v.  

 er i væsentlig restance med a conto skat som nævnt i § 29 A, kan  

 skatteministeren bestemme, at de nævnte skatter forfalder til betaling før de  

 i bestemmelsen anførte tidspunkter.
Skatteministeren kan endvidere fastsætte  

 antallet af rater.
Betaling af restskat, indkomstskat eller a conto skat  

 senest den 20. i forfaldsmåneden anses for rettidig.
Stk. 3, 2. pkt., finder  

 tilsvarende anvendelse.
Skatteministeren kan endelig bestemme, at et selskab  

 eller en forening m.v., der er omfattet af § 30 A, stk. 1, og som uanset  

 foranstaltninger i medfør af 1. pkt. fortsat er i væsentlig restance med  

 indkomstskat, skal overgå til at betale indkomstskat i løbet af indkomståret  

 efter reglerne i § 29 A.«.
 13. § 30, stk. 6, affattes således:
 » Stk. 6. Skatteministeren fastsætter regler om  

 administrationen af a conto skatten, om opkrævningen af indkomstskatten m.v.  

 samt om afregningen af de beløb, der efter § 23 tilfalder kommunerne.«.
§ 30. Indkomstskatten for selskaber og foreninger m.v. forfalder  

 til betaling den 1. november.
Kan der ved en forhøjelse af skatteansættelsen  

 ikke før denne dato gives selskabet eller foreningen meddelelse om  

 forhøjelsen, forfalder det beløb, der skal efterbetales, til betaling den 1.  

 i den måned, der følger efter meddelelsen.
 Stk. 2. Indkomstskat, der pålignes selskaber og foreninger m.v. på  

 grundlag af en ekstraordinær ansættelse i medfør af § 5, stk. 1, § 5 A, stk.  

 1, eller § 7, forfalder til betaling den 1. i den måned, der følger efter  

 meddelelse til selskabet eller foreningen om ansættelsen, dog tidligst  

 samtidig med den indkomstskat, der pålignes på grundlag af den sidste  

 ordinære skatteansættelse, jf. stk. 1, 1. pkt.
Stk. 3. - - - Stk. 4. Hvis et selskabs eller en forenings skatteansættelse  

 nedsættes, skal tilbagebetaling ske senest den 20. i den måned, der følger  

 efter nedsættelsen.
Der tilkommer selskabet eller foreningen en rente på 1  

 pct. pr. påbegyndt måned fra indbetalingsdagen at regne af det for meget  

 betalte skattebeløb.
Stk. 5. Hvis et selskab eller en forening m.v. er i væsentlig  

 restance med indkomstskat, kan skatteministeren bestemme, at indkomstskatten  

 forfalder til betaling samtidig med fristen for indgivelse af selvangivelse,  

 jf. § 27, stk. 1 og 4. Betaling senest den 20. i den efterfølgende måned  

 anses for rettidig.
Stk. 3, 2. pkt., finder tilsvarende anvendelse.
 Stk. 6. Skatteministeren fastsætter regler om opkrævningen af  

 skatten og om afregningen af de beløb, der efter § 23 tilfalder kommunerne.
 14. I afsnit V efter § 30 indsættes:
» § 30 A.
For selskaber og foreninger m.v., hvis første  

 indkomstår er påbegyndt før den 29. januar 1992, forfalder indkomstskatten  

 til betaling den 1. november i skatteåret.
I disse tilfælde skal der til  

 indkomstskatten betales et tillæg på 113/4 pct. § 30 finder tilsvarende  

 anvendelse ved betaling af indkomstskat og tillæg.
Ved skattenedsættelse, jf.  

 § 30, stk. 4, forrentes det for meget betalte skattebeløb dog fra  

 indbetalingsdagen at regne.
Stk. 2. Selskaber og foreninger m.v., hvis første indkomstår er  

 påbegyndt før den 29. januar 1992, kan vælge at betale indkomstskat i løbet  

 af indkomståret.
Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
 Stk. 3. Når bestående selskaber eller foreninger m.v., der hidtil  

 ikke har været skattepligtige, overgår til skattepligtig virksomhed, jf. § 4,  

 stk. 1, 2. pkt., skal selskabet eller foreningen m.v. betale indkomstskat i  

 løbet af indkomståret.
 Stk. 4. Såfremt der indtræder en sådan ændring for et selskab  

 eller en forening m.v., der er skattepligtig efter denne lov, at der  

 fremtidig skal ske beskatning efter andre bestemmelser i loven, skal  

 selskabet eller foreningen m.v. betale indkomstskat i løbet af indkomståret.
 Stk. 5. Såfremt et eller flere af de af en fusion, spaltning eller  

 tilførsel af aktiver omfattede selskaber m.v. skal betale indkomstskat i  

 løbet af indkomståret, skal de modtagende selskaber m.v. betale indkomstskat  

 i løbet af indkomståret.
 Stk. 6. Såfremt to eller flere selskaber m.v. sambeskattes, jf. §  

 31, og et eller flere af selskaberne m.v. skal betale indkomstskat i løbet af  

 indkomståret, skal samtlige de af sambeskatningen omfattede selskaber m.v.  

 betale indkomstskat i løbet af indkomståret.
Stk. 7. Selskaber og foreninger m.v., der er omfattet af stk. 3-6,  

 kan for de to første indkomstår, hvor § 29 A finder anvendelse, indbetale a  

 conto skat senest den 20. november i indkomståret.
For de efterfølgende  

 indkomstår finder § 29 A, stk. 3, 2. og 3. pkt., tilsvarende  

 anvendelse.«.
§ 2 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 703 af 16. oktober 1991, foretages følgende  

 ændringer:
 1. I § 11, stk. 1 , ændres »38 pct.« til:  

 »34 pct.«.
 § 11. Indkomstskatten udgør 38 pct. af den skattepligtige  

 indkomst.
- - - 2. § 13 affattes således:
 » § 13. Af den skat, der udredes i henhold til denne lov med  

 tillæg af 113/4 pct. og eventuelle renter i anledning af for sen indbetaling  

 af restskat eller indkomstskat, tilfalder 3/25 den eller de kommuner, hvori  

 fonden eller foreningen har drevet virksomhed, jf. bestemmelserne i afsnit  

 III i lov om kommunal indkomstskat.«.
 § 13. Af den skat, der udredes i henhold til denne lov med tillæg  

 af eventuelle renter i anledning af for sen indbetaling, tilfalder 3/25 den  

 eller de kommuner, hvori fonden eller foreningen har drevet virksomhed, jf.  

 bestemmelserne i afsnit III i lov om kommunal indkomstskat.
§ 3 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 541 af 10. juli 1991,  

 foretages følgende ændringer:
 1. I § 6, stk. 3, ændres »38 pct.« til: »34  

 pct.«.
§ 6. - - - Stk. 3. I år, hvor afgiftssatsen efter § 10 overstiger 38 pct.,  

 kan den skattepligtige indkomst ved beregningen efter stk. 1 og 2 ikke indgå  

 med et større beløb end gennemsnittet af de skattepligtige indkomster i de  

 forudgående tre indkomstår.
 2. I § 28, stk. 1, nr. 3), ændres  

 »afgiftsmyndigheden« til: »Told- og Skattestyrelsen«.
 § 28. Skatteministeren kan fastsætte de nærmere regler om lovens  

 administration, herunder:
1) kravene til udskillelsen af de værdipapirer, der er nævnt i § 3, stk.  

 2, og § 3, stk. 3, nr. 9, 2) det regnskabsmæssige grundlag for udarbejdelsen af opgørelsen efter §§  

 12-16, 3) forskrifter for, hvilke oplysninger der skal meddeles  

 afgiftsmyndigheden til brug ved opgørelsen af afgiftsgrundlaget og den  

 afgiftspligtige del heraf, samt den form, i hvilken disse oplysninger skal  

 gives, - - - § 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, som senest  

 ændret ved lov nr. 217 af 10. april 1991, affattes § 3, stk. 3,  

 således:
» Stk. 3. Betalte udgifter dækkes med 50 pct. for personer og  

 dødsboer.
For investeringsforeninger som nævnt i selskabsskattelovens § 1,  

 stk. 1, nr. 5 a, dækkes betalte udgifter med 44,7 pct.
For selskaber, fonde  

 og andre foreninger m.v. omfattet af selskabsskatteloven eller  

 fondsbeskatningsloven dækkes betalte udgifter med 34 pct.
Det udbetalte beløb  

 medregnes ikke ved opgørelsen af den skattepligtige indkomst.«.
§ 3. Stk. 1-2. - - - Stk. 3. Betalte udgifter dækkes med 50 pct. for personer, dødsboer  

 og investeringsforeninger som nævnt i selskabsskattelovens § 1, stk. 1, nr. 5  

 a.
For selskaber, fonde og andre foreninger m.v. omfattet af  

 selskabsskatteloven eller fondsbeskatningsloven dækkes betalte udgifter med  

 38 pct.
Det udbetalte beløb medregnes ikke ved opgørelsen af den  

 skattepligtige indkomst.
Efter 2. behandling den 21. april 1992 § 1 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 585 af 7. august 1991, som ændret ved § 6 i lov nr. 219  

 af 3. april 1992, foretages følgende ændringer:
1. I § 10, stk. 1, indsættes som 2. og 3.  

 pkt. : »Skatteåret omfatter perioden fra og med den 1. april til og  

 med den 31. marts i det efterfølgende kalenderår.
I skatteåret beregnes  

 indkomstskatten.« 2. I § 17, stk. 1 , ændres »38 pct.« til:  

 »34 pct.« 3. I § 19 ændres »16 pct.« til: »14,3  

 pct.« 4. I § 20, stk. 1 , ændres »38 pct.« til:  

 »34 pct.« 5. I § 20, stk. 2 , ændres »50 pct.« til:  

 »44,7 pct.« 6. I § 21 ændres »38 pct.« til: »34  

 pct.« 7. § 23 affattes således:
» § 23. Af den efter reglerne i denne lov udredede  

 indkomstskat med tillæg af 113/4 pct. og eventuelle renter i anledning af for  

 sen indbetaling af restskat eller indkomstskat tilfalder 3/25 den eller de  

 kommuner, hvori selskabet eller foreningen m.v. har drevet virksomhed, jf.  

 bestemmelserne i afsnit III i lov om kommunal indkomstskat.« 8. Efter § 29 indsættes:
» § 29 A.
Selskaber og foreninger m.v. skal betale  

 indkomstårets forventede indkomstskat i løbet af indkomståret, jf. dog § 30  

 A.
Beløb, der indbetales i løbet af indkomståret, benævnes acontoskat.
Hvor  

 selskabet eller foreningen m.v. anvender et andet indkomstår end kalenderåret  

 (forskudt indkomstår), betales acontoskatten for et givet indkomstår i det  

 kalenderår, som indkomståret træder i stedet for.
Stk. 2. Selskaber og foreninger m.v. skal i acontoskat betale 50  

 pct. af gennemsnittet af de seneste tre indkomstårs indkomstskat.
Denne  

 acontoskat benævnes ordinær acontoskat.
Ordinær acontoskat betales i 2 lige  

 store rater i løbet af indkomståret og opkræves af Told- og Skattestyrelsen.  

 Ved opkrævning af ordinær acontoskat opkræves kun beløb, der er delelige med  

 1.000 kr.
Udgør den ordinære acontoskat mindre end 2.000 kr., opkræves den  

 dog ikke.
Stk. 3. Selskaber og foreninger m.v., som har været skattepligtige  

 i to indkomstår eller mindre, kan for de pågældende indkomstår indbetale  

 acontoskat senest den 20. november i indkomståret.
For de efterfølgende  

 indkomstår skal selskabet eller foreningen m.v. betale acontoskat efter stk.  

 2. Indtil der foreligger skatteansættelser for de seneste tre indkomstår,  

 beregnes den ordinære acontoskat som 50 pct. af gennemsnittet af de  

 foreliggende indkomstårs indkomstskatter.
Stk. 4. Ordinær acontoskat forfalder til betaling i 2 rater  

 henholdsvis den 1. marts og den 1. november i indkomståret.
Sidste rettidige  

 indbetalingsdag er den 20. i forfaldsmåneden.
Betales beløbet ikke rettidigt,  

 forrentes det med 1 pct. for hver påbegyndt måned fra forfaldsdagen at regne.  

 Forrentningen tilfalder statskassen.
Stk. 5. Selskaber og foreninger m.v. kan frivilligt betale  

 yderligere acontoskat.
Betaling af frivillig acontoskat skal ske senest  

 henholdsvis den 20. marts og den 20. november i indkomståret.
§ 29 B.
Beregning af selskabets eller foreningens m.v.  

 indkomstskat, restskat eller overskydende skat for indkomståret foretages  

 efter stk. 2-7.
 Stk. 2. Selskabets eller foreningens m.v. indkomstskat for  

 indkomståret udgør de i § 17, stk. 1, og §§ 19-21 nævnte procentdele af den  

 skattepligtige indkomst.
Stk. 3. Det beløb, hvormed indkomstskatten måtte overstige summen  

 af ordinære acontoskatter med tillæg af eventuelle frivillige  

 acontobetalinger reguleret for tillæg efter stk. 5, benævnes restskat.
Ved  

 beregning af restskat indgår de ordinære acontoskatter, uanset om betaling er  

 sket.
Ved betaling af restskat skal der betales et statskassen tilfaldende  

 tillæg på 113/4 pct. af restskatten.
Stk. 4. Det beløb, hvormed indkomstskatten måtte være mindre end  

 summen af ordinære acontoskatter med tillæg af eventuelle frivillige  

 acontobetalinger reguleret for tillæg efter stk. 5, benævnes overskydende  

 skat.
Ved beregning af overskydende skat indgår de ordinære acontoskatter,  

 uanset om betaling er sket.
Ved tilbagebetaling af overskydende skat ydes der  

 selskabet eller foreningen m.v. en godtgørelse på 9 pct. af beløbet.  

 Godtgørelsen kan dog maksimalt udgøre 9 pct. af den højeste indkomstskat i et  

 af de seneste tre indkomstår forud for indkomståret.
Såfremt den overskydende  

 skat ikke overstiger 25.000 kr., finder 4. pkt. ikke anvendelse.
Der kan kun  

 ske tilbagebetaling af beløb, der faktisk er indbetalt.
Tilbagebetaling af  

 overskydende skat inklusive godtgørelse sker fra den 1. november.
Hvis  

 tilbagebetaling sker senere end den 20. november, forrentes beløbet med 1  

 pct. pr. påbegyndt måned.
Stk. 5. Er der foretaget frivillige acontobetalinger, jf. § 29 A,  

 stk. 5, beregnes der tillæg.
For frivillige acontobetalinger, der er sket  

 senest den 20. marts, ydes der selskabet eller foreningen m.v. et tillæg på  

 21/2 pct.
For frivillige acontobetalinger, der er sket efter den 20. marts,  

 men senest den 20. november, skal selskabet eller foreningen m.v. betale et  

 statskassen tilfaldende tillæg på 21/2 pct.
 Stk. 6. Af acontobeløb, som selskabet eller foreningen m.v. har  

 indbetalt i løbet af indkomståret, anses ordinære acontoskatter for betalt  

 forud for frivillige acontobetalinger.
 Stk. 7. Tillæg og godtgørelse efter stk. 3-5 indgår ikke i den  

 skattepligtige indkomst.
§ 29 C.
Antager selskabet eller foreningen m.v., at  

 indkomstforholdene i indkomståret vil afvige væsentligt fra, hvad der er lagt  

 til grund ved fastsættelsen af acontoskatten efter § 29 A, stk. 2 eller 3,  

 kan selskabet eller foreningen m.v. begære, at skatteministeren nedsætter den  

 ordinære acontoskat under hensyn til selskabets eller foreningens m.v.  

 oplysninger om de forventede indkomstforhold.
Skatteministeren skal lægge  

 disse oplysninger til grund, medmindre der findes grundlag for at  

 tilsidesætte selskabets eller foreningens m.v. oplysninger.
Skatteministeren  

 kan fastsætte nærmere regler om begæringens form og fastsætte en frist for  

 dens indgivelse.
§ 29 D.
Såfremt selskabet eller foreningen m.v. kan  

 sandsynliggøre, at det indbetalte beløb reguleret for tillæg efter § 29 B,  

 stk. 5, vil overstige indkomstårets indkomstskat, kan det overskydende beløb  

 under særlige omstændigheder tilbagebetales, før skatteansættelsen for  

 indkomståret er foretaget.
Begæring om tilbagebetaling skal være fremsat over  

 for skattemyndighederne inden udløbet af fristen for indgivelse af  

 selvangivelse.
For beløb udbetalt efter denne bestemmelse ydes der ingen  

 godtgørelse m.v.« 9. § 30, stk. 1, 1. pkt., affattes således:
»Restskat og tillæg efter § 29 B for selskaber og foreninger m.v.  

 forfalder til betaling den 1. november.« 10. I § 30, stk. 2, ændres 2 steder  

 »indkomstskat« til: »restskat«.
11. I § 30, stk. 4, 2. pkt., ændres »fra  

 indbetalingsdagen at regne af det for meget betalte skattebeløb.« til:  

 »fra indbetalingsdagen at regne, dog tidligst fra den 1. november, af  

 det for meget betalte beløb.« 12. § 30, stk. 5, affattes således:
»Stk. 5. Hvis et selskab eller en forening m.v. er i  

 væsentlig restance med restskat som nævnt i stk. 1 eller med indkomstskat som  

 nævnt i § 30 A, stk. 1, kan skatteministeren bestemme, at de nævnte skatter  

 forfalder til betaling samtidig med fristen for indgivelse af selvangivelse,  

 jf. § 27, stk. 1 og 4. Hvis et selskab eller en forening m.v. er i væsentlig  

 restance med acontoskat som nævnt i § 29 A, kan skatteministeren bestemme, at  

 de nævnte skatter forfalder til betaling før de i bestemmelsen anførte  

 tidspunkter.
Skatteministeren kan endvidere fastsætte antallet af rater.  

 Betaling af restskat, indkomstskat eller acontoskat senest den 20. i  

 forfaldsmåneden anses for rettidig.
Stk. 3, 2. pkt., finder tilsvarende  

 anvendelse.
Skatteministeren kan endelig bestemme, at et selskab eller en  

 forening m.v., der er omfattet af § 30 A, stk. 1, og som uanset  

 foranstaltninger i medfør af 1. pkt. fortsat er i væsentlig restance med  

 indkomstskat, skal overgå til at betale indkomstskat i løbet af indkomståret  

 efter reglerne i § 29 A.« 13. § 30, stk. 6, affattes således:
» Stk. 6. Skatteministeren fastsætter regler om  

 administrationen af acontoskatten, om opkrævningen af indkomstskatten m.v.  

 samt om afregningen af de beløb, der efter § 23 tilfalder kommunerne.« 14. I afsnit V efter § 30 indsættes:
» § 30 A.
For selskaber og foreninger m.v., hvis første  

 indkomstår er påbegyndt før den 29. januar 1992, forfalder indkomstskatten  

 til betaling den 1. november i skatteåret.
I disse tilfælde skal der til  

 indkomstskatten betales et tillæg på 113/4 pct. § 30 finder tilsvarende  

 anvendelse ved betaling af indkomstskat og tillæg.
Ved skattenedsættelse, jf.  

 § 30, stk. 4, forrentes det for meget betalte skattebeløb dog fra  

 indbetalingsdagen at regne.
Stk. 2. Selskaber og foreninger m.v., hvis første indkomstår er  

 påbegyndt før den 29. januar 1992, kan vælge at betale indkomstskat i løbet  

 af indkomståret.
Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
 Stk. 3. Når bestående selskaber eller foreninger m.v., der hidtil  

 ikke har været skattepligtige, overgår til skattepligtig virksomhed, jf. § 4,  

 stk. 1, 2. pkt., skal selskabet eller foreningen m.v. betale indkomstskat i  

 løbet af indkomståret.
 Stk. 4. Såfremt der indtræder en sådan ændring for et selskab  

 eller en forening m.v., der er skattepligtig efter denne lov, at der  

 fremtidig skal ske beskatning efter andre bestemmelser i loven, skal  

 selskabet eller foreningen m.v. betale indkomstskat i løbet af indkomståret.
 Stk. 5. Såfremt et eller flere af de af en fusion, spaltning eller  

 tilførsel af aktiver omfattede selskaber m.v. skal betale indkomstskat i  

 løbet af indkomståret, skal de modtagende selskaber m.v. betale indkomstskat  

 i løbet af indkomståret.
 Stk. 6. Såfremt to eller flere selskaber m.v. sambeskattes, jf. §  

 31, og et eller flere af selskaberne m.v. skal betale indkomstskat i løbet af  

 indkomståret, skal samtlige de af sambeskatningen omfattede selskaber m.v.  

 betale indkomstskat i løbet af indkomståret.
Stk. 7. Selskaber og foreninger m.v., der er omfattet af stk. 3-6,  

 kan for de to første indkomstår, hvor § 29 A finder anvendelse, indbetale  

 acontoskat senest den 20. november i indkomståret.
For de efterfølgende  

 indkomstår finder § 29 A, stk. 3, 2. og 3. pkt., tilsvarende  

 anvendelse.« § 2 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 703 af 16. oktober 1991, som ændret ved § 8 i lov  

 nr. 219 af 3. april 1992, foretages følgende ændringer:
1. I § 11, stk. 1 , ændres »38 pct.« til:  

 »34 pct.« 2. § 13 affattes således:
» § 13. Af den skat, der udredes i henhold til denne lov med  

 tillæg af 113/4 pct. og eventuelle renter i anledning af for sen indbetaling  

 af restskat eller indkomstskat, tilfalder 3/25 den eller de kommuner, hvori  

 fonden eller foreningen har drevet virksomhed, jf. bestemmelserne i afsnit  

 III i lov om kommunal indkomstskat.« § 3 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 541 af 10. juli 1991,  

 foretages følgende ændringer:
1. I § 6, stk. 3, ændres »38 pct.« til: »34  

 pct.« 2. I § 28, stk. 1, nr. 3, ændres  

 »afgiftsmyndigheden« til: »Told- og Skattestyrelsen«.
§ 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, som senest  

 ændret ved lov nr. 217 af 10. april 1991, affattes § 3, stk. 3,  

 således:
»Stk. 3. Betalte udgifter dækkes med 50 pct. for personer og  

 dødsboer.
For investeringsforeninger som nævnt i selskabsskattelovens § 1,  

 stk. 1, nr. 5 a, dækkes betalte udgifter med 44,7 pct.
For selskaber, fonde  

 og andre foreninger m.v. omfattet af selskabsskatteloven eller  

 fondsbeskatningsloven dækkes betalte udgifter med 34 pct.
Det udbetalte beløb  

 medregnes ikke ved opgørelsen af den skattepligtige indkomst.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, § 2 og § 4 har virkning fra og med indkomståret 1993.
 Stk. 3. § 3 har virkning fra og med afgiftsåret 1993.
Stk. 4. For indkomståret 1992 kan indkomstskatten indbetales  

 senest den 31. december 1992. For beløb, der er indbetalt senest denne dato,  

 nedsættes skatteprocenten til de i § 1, nr. 2-6 nævnte procentsatser.  

 Nedsættelsen efter 2. pkt. sker ved, at beløb indbetalt senest den 31.  

 december 1992 med tillæg af 113/4 pct. modregnes i indkomstskatten opgjort  

 efter de for indkomståret 1992 gældende regler.
Der kan dog højst beregnes  

 tillæg til et beløb svarende til 34/38 af indkomstskatten opgjort efter de  

 for indkomståret 1992 gældende regler.
Ved tilbagebetaling af overskydende  

 skat for indkomståret 1992 ydes der en godtgørelse på 6 pct. af beløbet.  

 Godtgørelsen kan dog maksimalt udgøre 6 pct. af den højeste indkomstskat i et  

 af de seneste tre indkomstår forud for indkomståret.
Selskabsskattelovens §  

 29 B, stk. 4, finder i øvrigt tilsvarende anvendelse.
Selskabsskattelovens §  

 29 D finder tilsvarende anvendelse ved tilbagebetaling, før skatteansættelsen  

 for indkomståret 1992 er foretaget.
 Stk. 5. Selskaber eller foreninger m.v., der indbetaler  

 indkomstskatten for indkomståret 1992 efter reglerne i stk. 4, skal fra og  

 med indkomståret 1993 betale indkomstskat i løbet af indkomståret efter  

 reglerne i selskabsskattelovens § 29 A.
