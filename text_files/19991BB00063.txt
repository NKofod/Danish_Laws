Fremsat den 11. januar 2000 af  

 Thorkild B.
Fransgaard (FRI), Kim Behnke (FRI),  

 Tom Behnke (FRI) og Kirsten Jacobsen (FRI) Forslag til folketingsbeslutning om beskyttelse af de danske kyster (kystsikring) Folketinget opfordrer regeringen til at fremsætte  

 lovforslag, der sikrer, at der kan oprettes et særligt råd og en  

 særlig fond til finansiering af den nødvendige beskyttelse af de  

 danske kyster.
Bemærkninger til forslaget Danmark er fladt og fra naturens hånd  

 omgivet af vand og som følge deraf til stadighed udsat for  

 elementernes påvirkning.
Nogle steder er resultatet en opbygning, andre  

 steder en katastrofal nedslidning.
På de sidstnævnte steder, der  

 hvor erosionen er stærkest, må det være en klar  

 samfundsmæssig opgave at sikre, at naturkræfterne ikke uhindret  

 gør Danmark mindre.
Problemstillingen er langt fra ny, men i forbindelse med  

 den i sommer længe verserende og stadig aktuelle sag om Sigtet med nærværende beslutningsforslag er  

 derfor at oprette et særligt råd og en særlig fond til  

 varetagelse af kystbeskyttelsen, og at der til dette arbejde afsættes  

 tilstrækkelige midler.
Fonden skal  administreres af staten, og staten  

 bør endvidere være repræsenteret i rådet tillige med  

 andre relevante parter, der besidder de fornødne kvalifikationer.
Den eksisterende ordning er med de nuværende midler  

 langt fra tilstrækkelig.
Her iberegnet den tvungne   og ikke mindst den  

 frivillige   kystsikring, som mange af vores kommuner og amter (specielt  

 langs Vestkysten) bidrager med.
Hertil kommer de tilbud, som lokale lodsejere  

 bidrager med.
Det er forslagsstillernes overbevisning, at den  

 nuværende model ikke er god nok til at løse problemerne med  

 hensyn til den nødvendige kystbeskyttelse.
Dette med tab af både  

 land og ejendomme til følge.
I den forbindelse skal nævnes sagen  

 om Maarup kirke.
Maarup kirke er beliggende på Lønstrup Klint i  

 Nordjylland, og her har Nationalmuseet fredet kirkegården, der  

 bogstaveligt ligger på afgrundens rand.
Lønstrup Klint er fredet  

 helt tilbage fra 1948, men klinten eroderes kraftigt af havet.
Hvor er  

 logikken i det? En fredning signalerer jo, mere end noget andet, at der rent  

 bevaringsmæssigt skal gøres en ekstra indsats.
Frihed 2000 mener, at det er et absolut rimeligt krav, at  

 indsatsen kombineres, så såvel naturværdier som  

 kulturværdier sikres på bedst mulig måde.
Dette  

 beslutningsforslag pålægger derfor regeringen at fremsætte  

 lovforslag om en anden måde at organisere og finansiere  

 kystbeskyttelsen på.
Skriftlig fremsættelse Thorkild B.
Fransgaard (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om beskyttelse af de  

 danske kyster (kystsikring).
(Beslutningsforslag nr.
B 63).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
