Cirkulæreskrivelse om meddelelse om  

 sygdom forud for det 60. år og dagpengeret efter det 60. år Kommentar m.v.:
 Sygdom forud for det fyldte 60. år kan ikke  

 forlænge den periode, hvori medlemmer, der er fyldt 60 år, har  

 ret til dagpenge mm.
 Meddelelse om afgørelsen:
 Direktoratet er på baggrund af konkrete sager blevet  

 forespurgt, om et medlem, der har været syg i en sammenhængende  

 periode på over 6 uger, før medlemmet er fyldt 60  

 år, kan få sin aktivperiode efter det fyldte 60. år  

 forlænget med den del af sygeperioden, der overstiger 6 uger.
Det følger af § 55, stk. 5, i lov om  

 arbejdsløshedsforsikring m.v. (loven) at et medlem, der er fyldt 60  

 år, højst kan få dagpenge i 30 måneder.
I de 30  

 måneder medregnes perioder, der har forbrugt af ydelsesperioden forud  

 for, at medlemmet er fyldt 60 år, jf. § 15 i bekendtgørelse nr.  

 1355 af 20.             december 2000 om beskæftigelseskrav,  

 dagpengeperiode og aktivperiode (bekendtgørelsen).
 Det fremgår af lovens § 55 a, stk. 1, at perioder,  

 hvor medlemmet modtager sygedagpenge før det fyldte 60. år,  

 medregnes i perioderne efter lovens § 55, stk. 5.
Det fremgår af lovens § 55 a, stk. 2, at overstiger  

 en periode med sygedagpenge 6 uger, forlænges aktivperioden efter  

 lovens § 52 a, stk. 2, og § 55, stk. 2, med den periode, der ligger ud over  

 de 6 uger.
Lovens § 55 a, stk. 2, indeholder derimod ikke noget om, at  

 perioden efter lovens § 55, stk. 5, forlænges.
 Efter principielle overvejelser skal direktoratet herefter  

 meddele, at et medlem, der før det fyldte 60. år, har haft en  

 sammenhængende periode på over 6 uger med sygedagpenge,  

ikke kan forlænge retten til dagpenge efter lovens § 55, stk. 5,  

 med den del af sygeperioden, der overstiger 6 uger.
 Det betyder fx følgende:
Et fuldtidsforsikret medlem får efter sin  

 indplacering i dagpengeperioden uafbrudt dagpenge i 24 uger.
I  

 fortsættelse heraf får medlemmet sygedagpenge i de næste 20  

 uger.
Medlemmet fylder 60 år efter at have fået sygedagpenge i 16  

 uger.
Efter de 20 uger med sygedagpenge raskmelder medlemmet sig og beder  

 igen om dagpenge.
Medlemmet vil på dette tidspunkt have forbrugt 40  

 uger af ydelsesperioden (de 24 uger med dagpenge + de 16 uger med  

 sygedagpenge forud for, at medlemmet fyldte 60 år). Medlemmet vil ved  

 raskmeldingen således være overgået til den aktivperiode,  

 der gælder for medlemmer, der er fyldt 60 år, og have 90  

 ydelsesuger tilbage af denne.
 A-kasserne anmodes derfor om fremover at se bort fra  

 henvisningen til bekendtgørelsens § 15, stk. 2, i  

 bekendtgørelsens § 6, stk. 4.
 A-kasserne anmodes ligeledes om at se bort fra eksemplet  

 under pkt. 16.1.2. i vejledningen til bekendtgørelsen.
 I tilfælde, hvor a-kasserne før denne  

 meddelelse har forlænget et medlems dagpengeret efter lovens § 55,  

 stk. 5, med den del af en periode med sygedagpenge, som ligger før  

 medlemmets 60. år, og som overstiger 6 uger, skal a-kassen efter  

 omstændighederne ikke foretage en regulering af den periode,  

 hvor medlemmet kan få dagpenge mm.
