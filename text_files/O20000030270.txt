 Resumé  



  

 En borger klagede på vegne af en skatteyder over at Told- og  

 Skattestyrelsen havde afvist at ændre skatteansættelsen for indkomståret 1992  

 for så vidt angik et rentefradrag, jf. skattestyrelseslovens § 14, stk. 4, 2.  

 pkt.
 På baggrund af sin fortolkning af reglen i § 14, stk. 4, 2. pkt.,  

 mente ombudsmanden ikke der var grundlag for at kritisere Told- og  

 Skattestyrelsens afgørelse. (J.nr. 1998-3394-211).
Revision af en skatteansættelse.
Skattestyrelseslovens § 14,  

 stk. 4, 2. pkt.
Sagen angik spørgsmålet om Told- og Skattestyrelsen efter  

 skattestyrelseslovens § 14, stk. 4, 2. pkt., havde pligt til at ændre  

 As  

 skatteansættelse for indkomståret 1992 for så vidt angik et rentefradrag på  

 5.309 kr.
Skatteansættelsen var foretaget af Brøndby Kommune.
Forud for denne sag havde jeg bl.a. behandlet Bs klage af 28.  

 marts 1998 over at Told- og Skatteregion Hvidovre og Told- og Skattestyrelsen  

 henholdsvis den 19. august 1997 og 9. januar 1998 afslog Bs anmodning  

 af 1.  

 april 1997 om genoptagelse af As skatteansættelse for indkomståret 1992  

 for så  

 vidt angik rentefradraget på 5.309 kr.
Afslagene på genoptagelse var givet  

 efter den nu ophævede bestemmelse i § 4, stk. 2, i skattestyrelsesloven.
Den  

 27. juli 1998 afsluttede jeg min behandling af genoptagelsessagen under  

 henvisning til § 16, stk. 1, i lov nr. 473 af 12. juni 1996 om Folketingets  

 Ombudsmand.
Den 4. september 1998 skrev B på ny til mig.
Den 30. september  

 1998 henviste jeg B til at rette henvendelse til Told- og Skattestyrelsen med  

 hensyn til Bs bemærkning om at styrelsen burde have ændret As  

 skatteansættelse efter skattestyrelseslovens § 14, stk. 4, 2. pkt.
B henvendte sig herefter ved brev af 4. oktober 1998 til Told-  

 og Skattestyrelsen der den 30. oktober 1998 afviste at ændre As  

 skatteansættelse, jf. skattestyrelseslovens § 14, stk. 4, 2. pkt.
Af  

 afgørelsen  

 fremgik:
 For så vidt angår de statslige skattemyndigheders beføjelse  

 efter skattestyrelseslovens § 14, stk. 4, til at ændre urigtige ansættelser  

 foretaget af kommunale ligningsmyndigheder bemærkes, at det primære formål  

 med  

 denne bestemmelse er at give tilsynsmyndighederne en ret, og ikke en pligt,  

 til  

 at korrigere urigtige ansættelser.
 For så vidt angår korrektioner i begunstigende retning for  

 borgerne, skal beføjelsen i skattestyrelseslovens § 14, stk. 4, endvidere ses  

 i  

 lyset af, at en borger har adgang til såvel at påklage en afgørelse, som til  

 at  

 anmode om genoptagelse af en urigtig ansættelse inden for 3-års fristen i  

 skattestyrelseslovens § 4, stk. 1.
Der antages derfor alene at bestå en egentlig pligt for de  

 statslige tilsynsmyndigheder til at anvende beføjelsen i  

 skattestyrelseslovens  

 § 14, stk. 4, i begunstigende retning for en borger, hvis tilsynsmyndigheden  

 inden udløbet af 3-års fristen i skattestyrelseslovens § 4, stk. 1, bliver  

 bekendt med, at ansættelsen er åbenbart forkert.
Som anført i styrelsens  

 afgørelse af 9. januar 1998 kan det ikke lægges til grund, at ansættelsen har  

 fremtrådt som åbenbart urigtig for så vidt angår det glemte rentefradrag.
 At det efter udløbet af 3-års fristen i skattestyrelseslovens §  

 4, stk. 1, bliver klart for tilsynsmyndigheden, at det selvangivne  

 rentefradrag  

 har været urigtigt, kan ikke bevirke, at der opstår en pligt til i henhold  

 til  

 skattestyrelseslovens § 14, stk. 4, at korrigere ansættelsen, eftersom pligt  

 til at korrigere efter udløbet af 3-års fristen forudsætter, at kravet om  

 særlige omstændigheder i skattestyrelseslovens § 4, stk. 2, er opfyldt,  

 hvilket  

 jo netop ikke er tilfældet, jf. styrelsens afgørelse af 9. januar 1998.
Den tidsmæssige begrænsning i anvendelsen af beføjelsen i  

 skattestyrelseslovens § 14, stk. 4, er en følge af, at skattestyrelseslovens  

 §  

 4, stk. 2, ville miste sit indhold, hvis tilsynsmyndighederne i almindelighed  

 havde pligt til at korrige urigtigheder, som tilsynsmyndigheden først er  

 blevet  

 bekendt med efter udløbet af 3-års fristen i skattestyrelseslovens § 4, stk.  

 1. Den 9. november 1998 klagede B til mig over bl.a. styrelsens  

 svar om anvendelsen af skattestyrelseslovens § 14, stk. 4, 2. pkt., i sagen.
Den 31. marts 1999 bad jeg Told- og Skattestyrelsen om en  

 udtalelse i anledning af styrelsens brev af 30. oktober 1998 for så vidt  

 angik  

 klagen om anvendelse af § 14, stk. 4, 2. pkt., i As skattesag.
Jeg bad  

 om at  

 styrelsen i udtalelsen i muligt omfang kom ind på praksis og eventuelle andre  

 fortolkningsbidrag vedrørende bestemmelsen.
Jeg bad endvidere om at styrelsen  

 tilbagesendte klagen med bilag sammen med udtalelsen og akterne gennem  

 Skatteministeriet hvis eventuelle bemærkninger til sagen jeg også bad om.
Den 19. maj 1999 udtalte Told- og Skattestyrelsen sig.
Af  

 udtalelsen fremgik:
 Under henvisning til Ombudsmandens brev af 31. marts 1999 skal  

 som fortolkningsbidrag til anvendelsen af bestemmelsen i  

 skattestyrelseslovens  

 § 14, stk. 4, 2. pkt., henvises til  

  

 vedlagte  

  

 redegørelse fra Retssikkerhedsudvalget om de centrale skattemyndigheders  

 tilsynspligt, offentliggjort i Skatteministeriets skattepolitiske redegørelse  

 fra juni 1994.
 Endvidere henvises til  

  

 vedlagte  

  

 plan for tilsynet med den kommunale personligning, offentliggjort i form af  

 TS-cirkulære 1998-25. Der har ikke tidligere været udarbejdet en sådan  

 tilsynsplan.
 Told- og Skattestyrelsen har ikke kendskab til konkrete sager,  

 der omhandler anvendelsen af § 14, stk. 4, 2. pkt. i begunstigende retning  

 for  

 de skattepligtige.
 Som anført nederst s. 110 i Retssikkerhedsudvalgets redegørelse  

 kan tilsynspligten i sagens natur ikke medføre en pligt til at undersøge  

 rigtigheden af samtlige skatteansættelser foretaget af de lokale  

 skattemyndigheder.
 I den foreliggende sag kan det lægges til grund, at  

 tilsynsmyndighederne først har fået kendskab til det glemte fradrag på  

 tidspunktet for anmodningen om genoptagelse efter udløbet af fristen i  

 skattestyrelseslovens § 4, stk. 1.
 Selv om tilsynsmyndigheden hermed har fået positivt kendskab  

 til, at ansættelsen er materielt urigtig, udløser dette efter Told- og  

 Skattestyrelsens opfattelse ikke en pligt for tilsynsmyndighederne til at  

 korrigere ansættelsen, medmindre der måtte foreligge sådanne særlige  

 omstændigheder som forudsat efter bestemmelsen i skattestyrelseslovens § 4,  

 stk. 2, eksempelvis ansvarspådragende fejl hos skattemyndighederne.
 Det kan tilføjes, at hvis det i modsætning til styrelsens  

 opfattelse måtte lægges til grund, at der i den foreliggende sag var pligt  

 for  

 tilsynsmyndigheden til at korrigere ansættelsen, ville dette som allerede  

 tidligere anført i styrelsens brev af 30. oktober 1998 være ensbetydende med,  

 at betingelserne for at tillade genoptagelse efter skattestyrelseslovens § 4,  

 stk. 2, var uden selvstændigt indhold.
 I den forbindelse bemærkes, at Told- og Skattestyrelsen fortsat  

 kan henholde sig til den tidligere afgørelse om, at betingelserne for at  

 tillade genoptagelse efter skattestyrelseslovens § 4, stk. 2, ikke er  

 opfyldt,  

 jf. den uddybende begrundelse under punkt 3 i styrelsens brev af 9. januar  

 1998  

 til klageren.
 Af Retssikkerhedsudvalgets redegørelse  som styrelsen henviste  

 til i sin udtalelse til mig  fremgik:
 Efter skattestyrelseslovens § 12, stk. 1, skal Told- og  

 Skattestyrelsen føre tilsyn med, at skatteansættelse af indkomst og formue  

 sker  

 på en behørig og ensartet måde over hele landet.
Tilsynsopgaven kan opdeles i  

 et forudgående og et efterfølgende tilsyn i forhold til selve  

 skatteansættelsen.
 Det forudgående tilsyn omfatter først og fremmest udarbejdelse  

 af den årlige ligningsplan, jf. skattestyrelseslovens § 13, og samarbejdet  

 med  

 kommunale ligningsmyndigheder om tilrettelæggelsen af revisions- og  

 kontrolopgaverne i overensstemmelse med såvel den overordnede ligningsplan  

 som  

 de kommunale ligningsplaner.
 Det efterfølgende tilsyn består i, at Told- og Skattestyrelsen  

 efter skattestyrelseslovens § 14 skal undersøge rigtigheden af de lokale  

 skattemyndigheders afgørelser.
Som det ses af de afgivne svar, er det helt klart forudsat, at  

 formålet med revisionsbeføjelsen ikke blot omfatter en adgang til at  

 korrigere  

 urigtige skatteansættelser, der er for lave, men også at foretage  

 nedsættelser,  

 hvor skatteyderens skattepligtige indkomst er blevet sat for højt.
Det følger  

 for så vidt af selve skattestyrelseslovens § 14, der omhandler tilsyn med  

 rigtigheden af de lokale skattemyndigheders afgørelser, hvilket  

 må gælde  

 uanset om en korrektion vil medføre en større eller mindre skatteansættelse.  

 I  

 forbindelse med revision af skatteankenævnsafgørelser forudsættes i svarene  

 endvidere, at revisionsbeføjelsen hovedsageligt tænkes anvendt i forbindelse  

 til korrektion af ankenævnskendelsen til gunst for skatteyderen.
Revisionsmæssige forhøjelser af skatteansættelser foretaget af  

 skatteankenævn er betænkelige, når der tages hensyn til, at skatteankenævn er  

 rene klageinstanser.
På den anden side må lovteksten sammenholdt med  

 motiverne  

 og de ovennævnte svar dog fortolkes således, at der er mulighed for at  

 foretage  

 skærpende korrektioner af skatteankenævnsafgørelser, der klart er i modstrid  

 med skattelovgivningen.
I modsat fald vil der ikke være mulighed for  

 sanktioner  

 over for et skatteankenævn, der i klar modstrid med lovgivningen, domstols-  

 eller landsskatteretspraksis foretager en lempeligere beskatning end andre  

 kommuner.
Tilsynspligten som sådan kan i sagens natur ikke medføre en  

 pligt til revidering af samtlige skatteansættelser foretaget af lokale  

 skattemyndigheder.
De relevante spørgsmål må være, dels om der er en pligt  

 til  

 at foretage en revision, når der foreligger oplysninger, der tyder på en  

 materielt forkert afgørelse, dels om der er pligt til at foretage korrektion,  

 når tilsynsmyndigheden har foretaget en revision og ikke er enig i den lokale  

 skattemyndigheds afgørelse.
Sidstnævnte spørgsmål vedrører således  

 spørgsmålet  

 om, i hvilket omfang skattestyrelseslovens § 14, stk. 4, 2. pkt., hvorefter  

 Told- og Skattestyrelsen  

  

 kan  

  

 foretage  

 en ændring af ansættelsen, hvis denne anses for at være urigtig, skal  

 fortolkes  

 på den måde, at Told- og Skattestyrelsen i visse tilfælde  

  

 skal  

  

 foretage en ansættelsesændring.
Omfanget af pligten til revision af de lokale  

 skattemyndigheders afgørelse synes ikke at være klar.
Efter  

 skattestyrelseslovens § 14, stk. 1, 2. pkt. og § 18, stk. 2, skal Told- og  

 Skattestyrelsen udarbejde regler for sin undersøgelse af rigtigheden af de  

 lokale skattemyndigheders afgørelse.
Revisionsplanen skal godkendes af  

 Ligningsrådet.
Så vidt ses indeholder de årlige ligningsplaner godkendt af  

 Ligningsrådet ikke retningslinier for, hvorledes Told- og Skattestyrelsens  

 eget  

 revisionsarbejde skal foretages, udover hvad der allerede fremgår af  

 skattestyrelsesloven.
Således som loven er formuleret synes revisionspligtens  

 omfang at skulle fastlægges af Told- og Skattestyrelsen selv under  

 hensyntagen  

 til en effektiv udnyttelse af ressourcerne.
 I det omfang en revision i skatteyderens favør kommer på tale,  

 må pligtens omfang ses i lyset af den parallelle rekursadgang.
Administrativ rekurs er betegnelsen for det forhold, at en  

 forvaltningsafgørelse af en part indbringes for en anden  

 forvaltningsmyndighed,  

 der  når nogle simple forudsætninger er opfyldt  har pligt til at  

 efterprøve  

 afgørelsen, jf. betænkning nr. 657 om begrundelse af forvaltningsafgørelser  

 og  

 administrativ rekurs mv., s. 48. Når der sideløbende med rekursadgangen er  

 foreskrevet en tilsynspligt for en myndighed, der ikke også er  

 rekursmyndighed,  

 synes det givet, at tilsynsmyndigheden ikke ubetinget har pligt til at  

 efterkomme en begæring fra en skatteyder om at foretage en revision af den  

 afgørelse, der kan påklages i rekurssystemet.
På samme måde som ved det  

 generelle legalitetstilsyn med kommunerne efter kommunestyrelsesloven må det  

 dog antages, at tilsynsmyndigheden har pligt til at realitetsbehandle sager,  

 hvor der kan rejses tvivl om lovligheden af de forvaltningsmæssige afgørelser  

 fra de myndigheder, der er undergivet tilsyn.
Som nævnt i cirkulæret om  

 skattestyrelsesloven bliver tilsynets opmærksomhed i praksis henledt på den  

 pågældende sag ved henvendelse enten fra en borger eller et mindretal i den  

 myndighed, der har truffet afgørelsen.
Klagen som sådan skaber dog ikke en  

 pligt til at tage sagen op til realitetsbehandling, idet pligten i princippet  

 eksisterer uafhængigt af klagen.
Det kan derfor ikke antages, at henvendelser  

 fra skatteydere blankt kan afvises under hensyn til, at der er adgang til at  

 påklage afgørelsen i klagesystemet.
Tilsynets opgave må nødvendigvis indpasses i et system, hvor  

 der tillige er rekursadgang.
Det vil være forvirrende for borgerne og  

 indebære  

 ressourcespild, hvis påklage til såvel rekursmyndigheden og  

 tilsynsmyndigheden  

 i almindelighed kan finde sted.
Det er spørgsmålet, om disse synspunkter i sin helhed kan  

 overføres til spørgsmålet om, i hvilket omfang Told- og Skattestyrelsen som  

 tilsynsmyndighed skal gribe ind over for urigtige afgørelser, jf.  

 skattestyrelseslovens § 14. De afgørelser, der er tilsyn med, kan alle  

 påklages  

 inden for skattestyrelseslovens rammer.
Tilsynet er således specielt, og  

 dækker  

 ikke områder, hvor der ikke er rekursadgang.
En for håndfast afvisning af at  

 påbegynde revisionssager på grundlag af henvendelser fra skatteydernes side  

 kan  

 i realiteten indebære, at tilsynsopgaven får hovedvægten på at konstatere for  

 lave skatteansættelser.
Tilsynsopgaven kan dermed blive ensidig i  

 skattemyndighedernes favør, hvilket vil være i strid med de politiske  

 intentioner.
Når intet andet er anført, end at tilsynsmyndigheden skal føre  

 tilsyn med rigtigheden af de lokale myndigheders ansættelser, må dette  

 ligefuldt gælde de enkelte skatteyderes interesse i en lovlig forvaltning,  

 jf.  

 også ovenfor om formålet med revisionsbeføjelsen.
At skatteyderne har adgang  

 til at påklage skatteansættelserne kan derfor ikke fritage tilsynsmyndigheden  

 for at foretage en vis realitetsbehandling af henvendelser fra skatteydere,  

 der  

 mener, at de lokale myndigheder har foretaget forkerte afgørelser.
Noget  

 andet  

 er, hvor klar en overskridelse af skattelovgivningen der skal til, før  

 tilsynsmyndigheden skal skride til ændring af skatteansættelsen, jf. nedenfor  

 under  

 afsnit (...).
Når tilsynsmyndigheden på foranledning af en henvendelse fra en  

 skatteyder har foretaget en revision og har fundet, at skatteansættelsen er  

 foretaget urigtigt, må tilsynsmyndigheden også have pligt til at foretage  

 korrektionen.
Dette må i hvert fald gælde, såfremt der ved skatteansættelsen  

 klart er sket en tilsidesættelse af skattelovgivningen, domstols- eller  

 landsskatteretspraksis.
Tilsvarende må gælde for udtalelser fra Departementet  

 af en sådan karakter om fortolkningen af skattelovgivningen, at Departementet  

 må tage bekræftende til genmæle, såfremt sagen indbringes for domstolene.
Klarhedskriteriet må også skulle anvendes i forbindelse med  

 spørgsmålet om, hvornår Ligningsrådet efter indstilling fra Told- og  

 Skattestyrelsen kan ændre en skatteankenævnskendelse.
Dette skyldes, at  

 skatteankenævnene er rene klageinstanser, og en tilbageholdenhed med ændring  

 af  

 disse afgørelser må derfor være påkrævet.
Dette stemmer også med  

 forarbejderne  

 til skattestyrelsesloven, hvorefter afgørelser fra klageinstanser typisk  

 forudsættes omgjort i tilfælde, hvor der brydes med afgørende principper i  

 skattelovgivningen.
Derimod ses der ikke at være noget til hinder for, at Told- og  

 Skattestyrelsen kan foretage ændringer i skatteansættelser foretaget af de  

 kommunale ligningsmyndigheder i overensstemmelse med skattestyrelseslovens §  

 14, hvis styrelsen på grundlag af en tilstrækkelig oplysning af faktum og i  

 overensstemmelsen med de almindelige fortolkningsprincipper finder, at de  

 kommunale ligningsmyndigheders afgørelser er urigtige.
Dette vil ofte komme  

 på  

 tale, når der er tale om en uensartet praksis fra kommune til kommune, f.eks.  

 i  

 forbindelse med skatteansættelsen af lønmodtagere fra en større virksomhed,  

 hvis medarbejdere bor i flere forskellige kommuner. I en udtalelse af 27. maj 1999 meddelte Skatteministeriet mig  

 at ministeriet ikke havde bemærkninger til styrelsens udtalelse.
Den 1. juni 1999 sendte jeg B en kopi af myndighedernes  

 udtalelser med henblik på hendes eventuelle bemærkninger.
B fremkom ikke med  

 bemærkninger til udtalelserne.
Ombudsmandens udtalelse Retsgrundlaget I det følgende afsnit om retsgrundlaget har jeg medtaget både de regler som  

 afgørelsen i sagen er truffet efter, og de bestemmelser der har en vis  

 sammenhæng med disse regler.
 § 12, stk. 1, og 14, stk. 1 og 4, i skattestyrelsesloven (nu  

 lovbekendtgørelse nr. 531 af 25. juni 1999) har følgende ordlyd:
 § 12.  

  

 Den centrale told- og skatteforvaltning skal føre tilsyn med, at  

 skatteansættelse af indkomst og ejendomsværdi, værdiansættelse m.v. i  

 dødsboer samt vurdering af fast ejendom sker på behørig og ensartet måde over  

 hele landet.
§ 14.  

  

 Den centrale told- og skatteforvaltning skal undersøge rigtigheden af de  

 lokale skattemyndigheders afgørelser i de i § 2 nævnte sager og af  

 vurderings- og skyldrådenes afgørelser vedrørende de i vurderingsloven nævnte  

 vurderinger.
Dette sker efter regler, der udarbejdes af told- og  

 skatteforvaltningen og godkendes af Ligningsrådet.
Stk. 4.  

  

 Told- og  

 skatteforvaltningen kan foretage en ansættelse, hvor denne ikke tidligere er  

 foretaget.
Anser told- og skatteforvaltningen en ansættelse, der er foretaget  

 af de lokale myndigheder, for urigtig, kan told- og skatteforvaltningen ændre  

 ansættelsen.
Dette gælder dog ikke, i det omfang et skatteankenævn,  

 Ligningsrådet  

 eller Landsskatteretten har taget stilling til ansættelsen. § 3, stk. 4 og 5,  

 og § 21, stk. 3, 1-4. pkt., anvendes tilsvarende. § 14, stk. 4, 2. pkt., blev indsat i skattestyrelsesloven ved  

 lov nr. 824 af 19. december 1989. Anvendelsesområdet for § 14, stk. 4, 2.  

 pkt.,  

 er ikke nærmere beskrevet i forarbejderne til 1989-loven.
Hvis told- og skatteforvaltningen anser en kendelse afsagt af  

 et skatteankenævn for urigtig, kan told- og skatteforvaltningen efter  

 skattestyrelseslovens § 14, stk. 5, 1. pkt., forelægge kendelsen for  

 Ligningsrådet med henblik på at Ligningsrådet ændrer kendelsen i medfør af §  

 19  

 i samme lov.
Punkt 21 i Skatteministeriets nu ophævede cirkulære nr. 113 af  

 18.  

 juni 1990 angår skattestyrelseslovens § 14, stk. 5, 1. pkt., og dermed  

 revision  

 af afgørelser truffet af et skatteankenævn.
Af punkt 21 fremgår bl.a.:
   

  

 21.
 Told- og Skattestyrelsen kan selv blive opmærksom på sager,  

 hvor der skønnes at foreligge en urigtig skatteankenævnskendelse, eller  

 styrelsen kan blive gjort opmærksom på forholdene af klageren eller af et  

 medlem af skatteankenævnet, som benytter sig af sin ret til at forlange et  

 referat af forhandlingerne indsendt til Told- og Skattestyrelsen, jf. lovens  

 §  

 10, stk. 3. Klageren kan imidlertid ikke kræve, at der indledes en  

 revisionsmæssig gennemgang af sagen, og bør i givet fald i stedet henvises  

 til  

 at påklage skatteankenævnskendelsen til Landsskatteretten eller til at søge  

 sagen genoptaget ved skatteankenævnet.
 Ved lov nr. 1104 af 20. december 1995 om ændring af  

 skattekontrolloven, skattestyrelsesloven, kildeskatteloven,  

 selskabsskatteloven  

 og fondsbeskatningsloven (selvangivelse, indberetning, dokumentationskrav til  

 skattearrangementer, delegation af ligningsrådsbeføjelser, ansættelsesfrister  

 og tilsyn med forskudsregistrering m.v.) blev der bl.a. indsat nærmere regler  

 i  

 skattestyrelsesloven om genoptagelse af kommunale skatteansættelser.
Bl.a.  

 blev  

 der indsat et nyt § 4, stk. 2. Skattestyrelseslovens § 4, stk. 1 og 2, havde  

 efter denne lovændring følgende ordlyd:
§ 4.  

  

 Den kommunale  

 skattemyndighed kan genoptage en skatteansættelse, når den skattepligtige  

 fremlægger nye oplysninger, som kan medføre en ændret skatteansættelse.  

 Begæringen om genoptagelse skal indgives inden 3 år efter udløbet af det  

 pågældende indkomstår.
Hvis den skattepligtiges indkomstår ikke er  

 sammenfaldende med kalenderåret, regnes fristen fra udløbet af det år, som  

 indkomståret træder i stedet for.
Stk. 2.  

  

 Skatteministeren  

 kan tillade, at en genoptagelsesanmodning som nævnt i stk. 1, 1. pkt., der  

 fremsættes skriftligt efter udløbet af fristen i stk. 1, 2. pkt.,  

 imødekommes,  

 når forholdene i særlig grad taler derfor. Ved lov nr. 381 af 2. juni 1999 om ændring af  

 skattestyrelsesloven og andre love (justering af ansættelsesfrister mv. og  

 fælleskommunal administration) blev reglerne i skattestyrelsesloven om  

 genoptagelse af kommunale skatteansættelser ændret.
Bl.a. blev § 4 ophævet,  

 og  

 der blev indsat nye genoptagelsesregler i § 34 og § 35. Ved lov nr. 958 af  

 20.  

 december 1999 blev § 35 ændret.
 Reglerne i § 4, stk. 2,  

 om ekstraordinær genoptagelse gælder for indkomstårene 1990-96.  

 Genoptagelsesreglerne i § 34 og § 35 har virkning for skatteansættelser der  

 foretages vedrørende indkomståret 1997 og følgende år idet der dog er fastsat  

 særlige regler om hvornår § 35, stk. 1, nr. 7 og 10, har virkning.
Af Ligningsvejledningen for 1998, afsnit A.G.2.2 og A.G.3,  

 fremgår bl.a. at revisionsbeføjelsen indebærer en forpligtelse for told- og  

 skatteforvaltningen til at gribe ind i tilfælde hvor told- og  

 skatteforvaltningen bliver opmærksom på klare tilsidesættelser af gældende  

 skatteretlige og andre forvaltningsretlige regler.
Det fremgår også at det er  

 Ligningsrådets praksis at rådet kun ændrer skatteankenævnenes kendelser hvis  

 de  

 er urigtige og rækker ud over den konkrete sag eller har stor provenumæssig  

 betydning.
Ligningsrådet har været meget tilbageholdende med at tilsidesætte  

 skatteankenævnenes afgørelser fordi rådet ikke vil fremstå som en alternativ  

 klageinstans i strid med intentionerne i skattestyrelsesloven.
Dette gælder  

 naturligvis især i de tilfælde hvor skatteyderen kan påklage  

 skatteankenævnets  

 kendelse til Landsskatteretten.
Ombudsmandens  

 bemærkninger Som nævnt angår min behandling af sagen alene spørgsmålet om  

 Told- og Skattestyrelsen har pligt til efter skattestyrelseslovens § 14, stk.  

 4, 2. pkt., at ændre (A)s skatteansættelse for indkomståret 1992 for så  

 vidt  

 angår et rentefradrag på 5.309 kr.
Efter § 14, stk. 4, 2. pkt., kan Told- og  

 Skattestyrelsen ændre en skatteansættelse foretaget af den kommunale  

 skatteforvaltning hvis styrelsen anser ansættelsen for urigtig.
 Dette spørgsmål har sammenhæng med det generelle spørgsmål om i  

 hvilke tilfælde skattemyndighederne har pligt til at foretage en  

 revisionsændring til fordel for en skatteyder.
Af skattestyrelseslovens § 12, stk. 1, og § 14, stk. 1, fremgår  

 at Told- og Skattestyrelsen  

  

 skal  

  

 føre  

 tilsyn med at skatteansættelser af indkomst sker på behørig og ensartet måde  

 og  

 undersøge rigtigheden af de lokale myndigheders afgørelser.
Af § 14, stk. 4,  

 og  

 5, fremgår at Told- og Skattestyrelsen  

  

 kan  

  

 foretage revision.
 Formålet med revisionsreglerne i skattestyrelsesloven er  

 således at give mulighed for en central styring af den lokale  

 skatteansættelse  

 sådan at det i videst muligt omfang sikres at skatteansættelsen sker ensartet  

 i  

 hele landet, og at urigtige  og dermed både for høje og for lave   

 skatteansættelser undgås.
Som Told- og Skattestyrelsen har anført i forbindelse med  

 sagens behandling, må revisionsreglerne ses i lyset af skattestyrelseslovens  

 regler om adgang til dels at klage over en skatteansættelse og dels at anmode  

 om genoptagelse af en skatteansættelse.
En skatteyders reaktion mod en  

 ukorrekt  

 eller ufyldestgørende skatteansættelse må være at udnytte disse regler om  

 klage  

 og genoptagelse.
Sikkerheden for at en skatteansættelse ikke er for høj, må  

 således først og fremmest opfyldes gennem skatteyderens adgang til at klage  

 og  

 anmode om genoptagelse.
Uanset dette er det dog givet at tilsynspligten og den heraf  

 følgende pligt for styrelsen til at sikre korrekte skatteansættelser i et  

 vist  

 omfang forpligter styrelsen til at foretage revisionsændringer til fordel for  

 skatteyderen.
Spørgsmålet er hvor langt denne forpligtelse rækker.
Jeg mener at skattemyndighedernes pligt til at foretage  

 revisionsændringer til fordel for en skatteyder indtræder i tilfælde hvor en  

 skatteansættelse er klart i modstrid med gældende ret på området.
Dette må  

 forstås således at urigtigheden er åbenbar og ikke uvæsentlig, og at  

 urigtigheden kan konstateres uden en indgående sagsbehandling.
Som nævnt må revisionsreglerne ses i lyset af klage- og  

 genoptagelsesreglerne.
Skattemyndighedernes pligt til at foretage revision  

 til  

 fordel for skatteyderen må dog  som Told- og Skattestyrelsen også har  

 fremført  

  navnlig ses i forhold til genoptagelsesreglerne.
Efter (den nu ophævede) § 4, stk. 1, i skattestyrelsesloven var  

 der en treårsfrist for skatteyderens adgang til at få genoptaget en  

 skatteansættelse.
Skattemyndighederne var inden for denne frist forpligtet  

 til  

 på skatteyderens anmodning at genoptage urigtige skatteansættelser.
Efter  

 udløbet af treårsfristen kunne skatteansættelsen efter § 4, stk. 2,  

 genoptages  

 på skatteyderens begæring når forholdene i særlig grad talte derfor.
Det må antages at myndighedernes pligt til at foretage en revisionsændring  

 til fordel for en skatteyder i almindelighed ikke er videre end skatteyderens  

 adgang til at få den pågældende skatteansættelse genoptaget efter  

 genoptagelsesreglerne i § 4, stk. 1 og 2. Dette må i praksis gælde uanset om  

 skatteansættelsen klart er i modstrid med gældende ret på området.
I tilfælde  

 af den modsatte antagelse ville revisionsreglerne bevirke at  

 genoptagelsesreglerne  som også anført af Told- og Skattestyrelsen  

  ville  

 være uden selvstændigt indhold.
Anmodningen om genoptagelse af (A)s skatteansættelse for så  

 vidt angår rentefradraget, blev indgivet efter udløbet af treårsfristen i §  

 4,  

 stk. 1, og (A) havde ikke krav på at få genoptaget skatteansættelsen efter §  

 4,  

 stk. 2. Jeg henviser til det brev som jeg den 27. juli 1998 skrev til Dem om  

 genoptagelsessagen.
Hertil kommer at revision er mindre aktuel i et tilfælde  

 som det foreliggende hvor grundlaget for en eventuel revisionsændring er at  

 skattemyndighederne havde undladt at nedsætte en skatteansættelse med et  

 rentefradrag som (A) ikke havde selvangivet.
