Fremsat den 2. marts 2007 af Christine Antorini (S),  

 Frank Jensen (S), Rasmus Prehn (S),  

 Margrethe Vestager (RV),  

 Charlotte Fischer (RV), Marianne Jelved (RV), Pernille  

 Vigsø Bagge (SF) og Pernille Frahm (SF) Forslag til folketingsbeslutning om  

 frihed til forskellige eksamensformer, herunder gruppeprøver, i  

  

 uddannelsessystemet samt udvikling af eksamensformer Med henblik på at sikre elever og studerende de bedste  

 muligheder for at vise deres kunnen via eksamener, prøver, opgaver m.v. og  

 afspejle de tilegnede kompetencer opfordrer Folketinget regeringen til:
1)  

 	  

 a  

  

 t genindføre frihed til forskellige  

 eksamensformer, herunder gruppeprøver, hurtigst muligt, sådan som det var  

 gældende indtil regeringens administrative ændringer fra august 2005 på en  

 række uddannelser både inden for undervisningsministerens og  

 videnskabsministerens ressortområde, 2)  

 	  

  

 at iværksætte et udviklingsprogram med det formål at udvikle eksamens-  

 og prøveformer, både eksisterende og nye.
Eksamens- og prøveformerne skal  

 give  

 mulighed for, at elever og studerende kan vise, hvilke kompetencer de har  

 tilegnet  

 sig i forhold til uddannelsernes generelle formål og de mere specifikke  

 faglige  

 formål.
Programmet skal:
  

 	  

  

 dække alle uddannelsesniveauer,   

 	  

  

 omhandle individuelle eksamener og gruppeeksamener,   

 	  

  

 udvikle både mundtlige, skriftlige og audiovisuelle eksamens- og  

 prøveformer,   

 	  

  

 udvikle både praktiske og teoretiske eksamens- og prøveformer,   

 	  

  

 undersøge, hvordan forskellige arbejdsmetoder kan indgå som led i  

 bedømmelsen, herunder anvendelse af it, informationssøgning m.v.,   

 	  

 indføre  

  

 kvalitetssikring gennem ekstern censur samt  

 vurdering af de forskellige eksisterende og nye eksamens- og prøveformer i  

 forhold til at sikre høj kvalitet i bedømmelsen.
 Forslagsstillerne ønsker fastholdt  som i de hidtidige  

 eksamens- og prøvebekendtgørelser  at der skal gives individuelle  

 karakterer  

 uanset prøveform.
Bemærkninger til forslaget Regeringen har tilsyneladende af ideologiske grunde besluttet  

 sig for at fjerne muligheden for at gå til eksamen i grupper.
Der har været  

 en  

 række reaktioner fra hele uddannelsesverdenen lige fra elever og lærere til  

 skoleledere og rektorer på denne indskrænkning i uddannelsesstedernes  

 mulighed  

 for at lave tidssvarende prøveformer.
Senest har 15 private og offentlige  

 grundskoler  

 i januar 2007 søgt Undervisningsministeriets nye styrelse, Styrelsen for  

 Evaluering og Kvalitetsudvikling af Grundskolen (Skolestyrelsen), om  

 dispensa-tion  

 fra prøvebekendtgørelsens bestemmelse om, at prøver skal være individuelle.
Der har ikke været gennemført en samlet evaluering af  

 erfaringerne med mundtlige gruppeprøver (terminologisk bruges begrebet  

 gruppeprøver som samlende betegnelse for både gruppeprøver og  

 gruppeeksamener).  

 Evalueringen af gruppeprøven i mundtlig matematik og fysik/kemi har været  

 positiv,  

 jf. svar på spørgsmål 65  UDU alm. del (folketingsåret 2004-05, 2.  

 samling).  

 Allerede i dag er det således, at alle eksaminander skal have en individuel  

 karakter, også selv om de vælger at gå til eksamen i grupper.
De beskikkede  

 censorer har ikke givet udtryk for, at der er særlige vanskeligheder ved at  

 give individuelle karakterer, når eleverne arbejder sammen om at belyse  

 praktiske problemstillinger og vælger at gå til eksamen sammen.
Med forslagets punkt 1  

  

 ønsker forslagsstillerne at  

 fastholde muligheden for at gå til eksamen i grupper inden for det regelsæt,  

 der var gældende frem til august 2005. Regeringens afskaffelse af  

 gruppeprøver  

 er en vidtgående ændring af fundamentet for udvikling af undervisning og  

 evaluering.
Prøveformerne skal afspejle forskellige kompetencer, som elever  

 og  

 studerende skal erhverve sig i løbet af deres uddannelse, og derfor vil  

 ændrede  

 prøveformer også virke tilbage på undervisningen.
I moderne virksomheder  

 arbejder medarbejderne sammen om udvikling og løsning af opgaver, og  

 undervisningen skal selvfølgelig afspejle moderne arbejdsformer.
I dag er der  

 brug for både stor faglig indsigt og stor indsigt i fælles idéudvikling og  

 opgaveløsning kombineret med tværfagligt samarbejde.
Alle disse formål  

 opfyldes  

 gennem projektopgaver og gruppeprøver.
 Forslagsstillerne ønsker at fastholde friheden på  

 uddannelsesstederne til at gennemføre forskellige eksamensformer, hvorfor de  

 ændringer af bekendtgørelserne, som henholdsvis undervisningsministeren og  

 videnskabsministeren  

 har gennemført, skal føres tilbage til de bestemmelser, der var gældende før  

 august 2005.
Med ændringerne af universitetsloven i 2003 blev der bl.a.  

 etableret eksterne bestyrelser kombineret med større frihed og ansvar til  

 universiteterne for at drive de bedste uddannelser.
Forslagsstillerne har  

 tillid til, at universiteterne selv inden for universitetslovens rammer kan  

 udvikle en samlet profil for undervisnings- og prøveformer inden for de  

 eksisterende rammer uden regeringens ideologiske indblanding.
Det er en stor styrke for det danske uddannelsessystem, at der  

 findes forskellige uddannelsesformer med forskellige undervisningsmetoder og  

 dermed også forskellige prøveformer, således at der uddannes studerende med  

 en  

 meget bred vifte af kompetencer.
En række aftagervirksomheder og  

 brancheorganisationer for virksomhederne har da også taget afstand fra  

 regeringens  

 gammeldags opfattelse af undervisnings- og prøveformer og har advaret  

 regeringen mod at afskaffe gruppeprøver og projektorienteret undervisning.
Med forslagets punkt 2  

  

 ønsker forslagsstillerne at tage  

 regeringens eget oplæg til modernisering af prøver, eksamener og karakterer  

 fra  

 2004 alvorligt  et oplæg, der efter ministerskiftet ved valget i 2005  

 tilsyneladende  

 er blevet glemt, men som undervisningsministeren henviser til i svaret af 22.  

 december 2005 på spørgsmål nr.
S 1529 om censorinstitutionen, og som derfor  

 må  

 forventes stadig at være regeringens politik.
Samtidig ønsker  

 forslagsstillerne, at udviklingsarbejdet også tager stilling til  

 kvalitetssikring  

 af de afholdte eksamener og prøver, f.eks. gennem ekstern censur.
Regeringen  

 har taget skridt til at indskrænke ekstern censur, da regeringen mener det er  

 for omkostningsfyldt.
Det vil være en vidtgående ændring af dels de  

 studerendes  

 retsstilling, dels kvalitetssikringen af de enkelte uddannelser, hvis den  

 eksterne censur indskrænkes.
I oplægget fremlægger regeringen en række overordnede og  

 tværgående kriterier og principper for en gennemgang og modernisering af  

 prøve-  

 og eksamensordningerne på ressortministeriernes uddannelsesområder.
Ikke alle  

 kriterier og principper tænkes anvendt med samme vægt overalt i  

 uddannelsessystemet,  

 men den bevægelse og bestræbelse, som de samlet betegner, forventes  

 gennemført  

 overalt uanset uddannelsesområdets karakter.
I regeringens oplæg slås det fast, at målet for  

 moderniseringsprocessen er, at  

  

 »prioritere prøveanvendelsen til fordel for  

 dokumentationen af de væsentligste mål og kompetencer og sikre, at  

 dokumentationen er dækkende for den enkelte uddannelse.« I oplægget annoncerer regeringen at ville  

  

 »gennemføre en  

 analyse af, om forskellige prøveformer giver forskellige resultater, herunder  

 om gruppevis eksamination og bedømmelse, hvor det forekommer, kan  

 retfærdiggøres  

 over for individuel eksamination eller bedømmelse.«  

  

 Hverken denne analyse  

 eller de annoncerede brugerundersøgelser har forslagsstillerne stiftet  

 bekendtskab med, og der er heller ikke fra hverken undervisningsministeren  

 eller videnskabsministeren henvist til en sådan analyse ved de åbne samråd,  

 der  

 er afholdt om regeringens forbud mod gruppeprøver.
Forslagsstillerne ønsker at følge op på regeringens egne mål  

 fra oplægget om, at  

  

 »målene for uddannelsen er ofte bredere end summen af  

 mål for de enkelte fag.
Der kan være mål for nøglekompetencer, som  

 elever/studerende  

 skal opnå i uddannelsesforløbet og kunne dokumentere i forbindelse med en  

 eller  

 flere prøver.
Anvendelsen og tilrettelæggelsen af prøver skal derfor være  

 dækkende for det samlede billede af centrale og væsentlige mål og  

 kompetencer,  

 som uddannelsen skal omfatte.« Et udviklingsarbejde  

 vil samtidig kunne evaluere erfaringer med at arbejde selvstændigt med it,  

 informationssøgning m.v. som kompetencer, der også skal kunne indgå i nye  

 prøve- og eksamensformer.
Her tænkes ikke på udbredelsen af såkaldte multiple  

 choiceprøver, men netop på det brede læringsperspektiv, hvor anvendelse af  

 f.eks. internettet som informationskilde er en integreret del af arbejds- og  

 samfundslivet og derfor også bør afspejle sig i prøve- og eksamensformerne.
Forslagsstillerne ønsker desuden med punkt 2, at  

 udviklingsarbejdet undersøger sammenhængen mellem prøveformer og  

 undervisningsformer.  

 I 2002 gennemførte Danmarks Evalueringsinstitut (EVA) en evaluering af  

 folkeskolens afgangsprøver, herunder gruppeprøven i mundtlig matematik   

 en  

 prøveform, som undervisningsministeren nu har forbudt.
Her var der ingen  

 bemærkninger  

 om at ændre muligheden for mundtlige prøver.
På side 101 i evalueringen kan  

 læses:  

  

 »Der er tilfredshed med den mundtlige matematikprøve, som nogle  

 lærere mener i høj grad afspejler den daglige undervisning, mens andre mener,  

 den påvirker undervisningen positivt med elevaktiverende arbejdsformer og  

 samarbejde mellem elever.« »Evalueringsgruppen finder, det er positivt, at der på så  

 mange skoler er en udvikling i gang med at integrere den mundtlige matematik  

 i  

 den daglige undervisning og lade eleverne samarbejde i  

 matematikundervisningen.  

 Evalueringsgruppen må samtidig konstatere, at der er en del matematiklærere,  

 der endnu ikke har indarbejdet disse elementer i deres undervisning.« Der synes således at kunne afledes en overhængende risiko for,  

 at undervisningen ikke udvikler sig i retning af mere elevaktiverende former  

 m.v., når der ikke længere er en påvirkning fra prøveformen, fordi  

 gruppeprøver  

 forbydes.
Det har ved de åbne samråd, der har været afholdt om  

 regeringens forbud mod gruppeprøver, været diskuteret, om forbuddet mod  

 gruppeprøver vil påvirke brugen af og interessen for gruppearbejde,  

 udarbejdelse af fælles projektopgave og lignende i selve undervisningen.
Både  

 undervisningsministeren og videnskabsministeren har erklæret sig som stærke  

 tilhængere af gruppearbejde, gruppeprojekter m.v. i undervisningen som et  

 væsentligt bidrag til, at elever og studerende erhverver centrale kompetencer  

 som samarbejdsevne, herunder evne til at samarbejde på tværs af faglighed  

 osv.
 Regeringen fremhæver da også følgende i oplægget om  

 modernisering af eksamener, prøver og karakterer:
»Det er velkendt, at prøver og eksamen øver indflydelse på  

 undervisningens tilrettelæggelse og gennemførelse.
Det er derfor vigtigt, at  

 prøverne indrettes på en måde, der giver en positiv og inspirerende  

 tilbagevirkende  

 effekt på undervisningen og bidrager til at målrette læreprocessen.« Og regeringen fortsætter:
»Det er en forudsætning, at prøverne tilrettelægges og  

 anvendes med henblik på uddannelsens væsentligste mål og derved understøtter  

 det fokus, som er det særegne og væsentlige i uddannelsessammenhængen.  

 Prøvernes  

 indretning og anvendelse kan og bør stimulere meget forskellige dimensioner i  

 undervisningen.
Det gælder fordybelse, perspektivering, kreativitet,  

 problemløsning, paratviden, færdigheder  såvel på teoretisk som på  

 praktisk  

 plan og i anvendelsesorienterede kombinationer.
Den enkelte prøve kan næppe  

 på  

 én gang spænde over mange dimensioner, men i det omfang flere dimensioner  

 indgår i uddannelsesmålene, bør det afspejles i sammensætningen af prøverne.
Der må endvidere gives plads for prøver, som er  

 virkelighedsnære og praksisorienterede.
Prøvernes indretning og anvendelse  

 bør  

 tage farve af de situationer, som de fleste elever og studerende møder senere  

 i  

 livet  i deres uddannelsesforløb, arbejdsliv og andre sammenhænge.
Det  

 vil  

 sige, at nogle af prøverne skal sætte eksaminanden i en anvendelsessituation,  

 f.eks. med relation til erhvervskompetence.
I det omfang krav i denne retning  

 indgår i uddannelsesmålene, bør det afspejles i prøverne.
I den videre udvikling af prøveformerne er der behov for at  

 inddrage større viden om prøve- og eksamenssystemets funktion, både i forhold  

 til aftagerne og i forhold til de enkelte elever, kursister og studerende.« Forslagsstillerne kunne næsten ikke have formuleret det bedre  

 selv, hvorfor der forventes bred tilslutning til dette beslutningsforslag fra  

 folketingets partier.
 Økonomi m.v.
 Iværksættelsen af udviklingsprogrammet aktualiseres af de ret  

 store midler, der bruges på prøver og eksamener, især set i lyset af, at  

 langt,  

 langt de fleste uddannelser oplever, at der er for få midler til at  

 gennemføre  

 tilfredsstillende undervisning.
Undervisningsministeren oplyser således i svaret af 20.  

 december 2005 på spørgsmål nr.
S 1457, at man skønner, at udgifterne udgør  

 ca.  

 5 pct. af midlerne til uddannelse.
Dette skøn bygger på en undersøgelse fra  

 2000, hvoraf det fremgik, at der blev anvendt 1.093 mio. kr. til eksamen i  

 1998  

 (2005-prisniveau), svarende til ca. 5 pct.
Dertil kommer lønudgifter til  

 rettetid, udgifter til censorer m.v.
Undersøgelsens tal ses i bilag 1, der  

 stammer fra svaret på spørgsmål nr.
S 1457. Det vurderes af ministeren, at  

 andelen af undervisningsudgifterne, der medgår til eksamensafholdelse, ikke  

 har  

 ændret sig væsentligt siden da.
Det kan samtidig ses af tabellen i bilag 1, at der er ganske  

 store udsving i, hvor store midler der bruges til prøver og eksamener.
Også  

 dette må vække til eftertanke og gøres til genstand for undersøgelser i  

 udviklingsprogrammets  

 regi for at se, om der kan overføres god praksis m.v.
Forslagsstillerne har ikke lagt sig fast på den økonomiske  

 ramme for udviklingsprogrammet, men finder det sandsynligt, at det kan  

 finansieres inden for Undervisningsministeriets og Videnskabsministeriets  

 rammer.  

 Det væsentligste bidrag fra Undervisningsministeriet og Videnskabsministeriet  

 er at give den tilstrækkelige frihed fra eksisterende regler samt at sikre  

 erfaringsopsamling og koordinering.
Forslagsstillerne finder det væsentligt,  

 at  

 udviklingsprogrammets formål fastholdes at være at udvikle, kvalificere og  

 konsolidere eksamens- og prøveformer i forhold til uddannelsers samlede mål  

 og  

 de mere specialiserede faglige formål.
Udviklingsprogrammet bør udformes i sparring med en faglig  

 følgegruppe med repræsentanter for skoler og uddannelsesinstitutioner,  

 censorinstitutioner, EVA, relevante forskere m.fl.
Der bør være en samlet  

 afrapportering  

 fra udviklingsprogrammet i 2009.
Skriftlig fremsættelse Christine Antorini  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om frihed til forskellige eksamensformer, herunder  

 gruppeprøver, i uddannelsessystemet samt udvikling af eksamensformer.
(Beslutningsforslag nr.
B 108).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Lønudgifter til eksamen og rettetid Uddannelsesniveau Uddannelsesområde Udgifter til rettetid Udgifter til eksamen Undervisningsudgift i alt  

1  

 ) Udgift til eksamen i pct. af undervisningsudgift ------- mio. kr. ------ -- pct. -- Grundskolen 9. og 10. Klasse - 212 4.988  

2) 4 Ungdomsuddannelser Alment gymnasium og  

 HF 541 285 4.802  

3) 6 HHX 150 81 1.016 8 HTX 41 21 446 5 EUD-tekniske 32 16 2.154 1 EUD-merkantile 41 31 848 4 Videregående KVU - 51 821 6 Uddannelser MVU4) Ergoterapeut- og  

 fysioterapeutskoler - 8 146 5 Sociale højskoler - 6 70 8 Lærerseminarier - 52 588 9 Ingeniørhøjskoler - 35 266 13 Pædagogseminarier - 19 505 4 LVU  

4) - 223 2.940 8 Voksenuddannelse AVU 71 53 1.331 4 I alt _ 876 1.093 20.921 5 Regnskabstal fra 1998 omregnet til 2005-prisniveau.
1  

 Opgørelsen er ikke total for  

 hele uddannelsessektoren, idet der ikke indgår udgiftsskøn på Åben  

 Uddannelse,  

 SOSU og dansk som andetsprog.
Det skal desuden bemærkes, at de lange  

 videregående uddannelser på tidspunktet for undersøgelsen var placeret i  

 Undervisningsministeriets regi, og derfor indgår i undersøgelsen.
 2)
  

 Nettodriftsudgiften, der kun dækker over  

 udgifter til elever i 9. og 10. klasse, er beregnet ud fra den gennemsnitlige  

 nettodriftsudgift pr. elev i folkeskolen og det samlede offentlige tilskud  

 pr.  

 årselev i frie grundskoler og efterskoler (statsligt driftstilskud og  

 kommunale  

 bidrag). Nettodriftsudgiften på folkeskoleområdet inkluderer udgifter, der  

 ikke  

 er direkte undervisningsrelaterede, ligesom der heller ikke er korrigeret  

 for,  

 at der af driftsbevillingen til efterskoler afholdes udgifter forbundet med  

 kostophold.
 3)
  

 Den totale nettodriftsudgift til  

 gymnasieskolen.
 4)
  

 Udgifter til ordinære uddannelser  

.
