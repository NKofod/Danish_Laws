Udtalt, at det ikke er muligt at få indført en postbox i adressen i  

 folkeregistret/CPR I skrivelse af 25. maj 1990 har De rettet henvendelse til  

 Indenrigsministeriet, Afdelingen for Personregistrering, og klaget over, at  

 det ikke er muligt at få tilføjet »postbox XX« i Deres adresse i  

 folkeregistrer/CPR.
I den anledning skal Indenrigsministeriet beklageligvis meddele, at det  

 ikke er muligt at få indført en »postbox« i adressen eller i  

 C/O-feltet i folkeregistret/CPR.
C/O-feltet kan alene anvendes til  

 indsættelse af et navn, såfremt den pågældendes navn ikke findes på en  

 adresse (står på døren). Baggrunden herfor er, at adresseregistreringen i  

 folkeregistret/CPR har til formål at angive en persons rette  

 bopælssted/opholdssted.
Det er muligt at indsætte en postbox som supplerende adresse, men en  

 supplerende adresse udskrives ikke automatisk ved udtræk af  

 folkeregistret/CPR.
Feltet supplerende adresse tjener alene til information  

 for en offentlig myndighed ved direkte opslag i CPR.
Feltet anvendes fx. til  

 at oplyse en supplerende adresse ved aftjening af værnepligt, længerevarende  

 hospitalsophold eller lignende.
 Indenrigsministeriet kan oplyse, at De i folkeregistret/CPR er registreret  

 med »Postbox XX« under supplerende adresse.
