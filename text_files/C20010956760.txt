Anerkendelse  

 som elevatorsagkyndig og uddannelse af montører -  

  

 At-vejledning B.2.2 - December 2001 Vejledning om de krav,  

 virksomheden skal leve op til, og de procedurer, den skal følge, for at blive  

 anerkendt som elevatorsagkyndig.
Vejledningen beskriver også uddannelseskrav  

 til personer, der skal udføre eftersyn, vedligeholdelse og reparation af  

 elevatorer.
 Betegnelsen  

 "elevator mv." omfatter elevatorer og hejseværker, der er bestemt  

 til  

 person- eller godstransport, samt rulletrapper, rullefortove og lignende  

 apparater til persontransport.
 De  

 månedlige eftersyn af elevatorer skal foretages af en virksomhed, som  

 Arbejdstilsynet har anerkendt som sagkyndig hertil.
Eftersyns-,  

 vedligeholdelses- og reparationsarbejder på elevatorer må fra den 1. juli  

 2002  

 kun udføres af personer, der har gennemført en uddannelse, som er godkendt af  

 direktøren for Arbejdstilsynet.
Man kan dog også kvalificere sig til at  

 udføre  

 de nævnte arbejder ved fx at bestå prøver eller ved forudgående erfaring med  

 elevatorarbejde.
De kvalifikationer, man skal dokumentere at være i  

 besiddelse  

 af for at udføre de nævnte arbejder, beskrives i At-vejledningens afsnit om  

 uddannelseskrav.
Vejledningen  

 beskriver ikke, hvorledes man udfører eftersyns-, vedligeholdelses- og  

 reparationsarbejde.
Branchesikkerhedsrådet for jernindustrien (BSR1) har i en  

 branchevejledning beskrevet, hvordan parterne ønsker, at det lovpligtige  

 månedlige eftersyn skal udføres.
Arbejdstilsynet stiller ikke yderligere  

 krav.  

 Desuden henvises der til elevatorreglernes generelle bestemmelser om  

 montørarbejde  

 i bekendtgørelsen om anvendelse af elevatorer mv.
1. Hvilke slags arbejder  

 drejer det sig om? 1.1. Lovpligtigt eftersyn Det  

 lovpligtige månedlige eftersyn omfatter en gennemgang af elevatoren og dens  

 sikkerhedsudstyr med henblik på at konstatere, om elevatoren  

 konstruktionsmæssigt og indretningsmæssigt stadig er i overensstemmelse med  

 gældende forskrifter og ikke frembyder nogen fare for personer ved dens  

 forudsete brug.
 Det  

 månedlige eftersyn afsluttes med:
-  

 	  

 Rapportering af  

 eventuelle fejl og mangler til ejeren -  

 	  

 Eventuel rådgivning om  

 at sætte elevatoren ud af drift, hvis der er konstateret fejl og mangler, der  

 betyder, at den ikke kan benyttes sikkerhedsmæssigt forsvarligt.
 Det  

 månedlige eftersyn omfatter ikke udbedring af eventuelle fejl og mangler.
1.2. Vedligeholdelsesarbejde Vedligeholdelsesarbejde  

 er det arbejde, det jævnligt er nødvendigt at udføre, for at elevatoren  

 fungerer  

 efter hensigten og er sikkerhedsmæssigt fuldt forsvarlig.
Det kan fx være:
-  

 	  

 Udskiftning af  

 sliddele -  

 	  

 Udskiftning af  

 pakninger -  

 	  

 Smøring af mekaniske  

 dele -  

 	  

 Påfyldning af olie på  

 gear og tank -  

 	  

 Justeringer af  

 bremser, ventiler, dørkontakter mv.
1.3. Reparationsarbejde Reparationsarbejde  

 er udbedring af skader eller udskiftning af dele med uacceptabelt stort slid.  

 Reparationsarbejde  

 kan fx omfatte:
-  

 	  

 Adskillelse af dele af  

 elevatoren -  

 	  

 Reparation af dele på  

 stedet eller på værksted -  

 	  

 Udskiftning af  

 ødelagte dele -  

 	  

 Udskiftning af slidte  

 dele -  

 	  

 At sætte elevatoren i  

 drift og at kontrollere den efter afsluttet reparation.
 Ved  

 reparationsarbejder foretages der ingen væsentlige ændringer af elevatorens  

 konstruktion.
2. Hvilke virksomheder kan  

 anerkendes som elevatorsagkyndige? Det  

 er Arbejdstilsynet, der anerkender virksomheder og personer som  

 elevatorsagkyndige.
Anerkendelse  

 til at udføre det lovpligtige månedlige eftersyn gives normalt kun til  

 elevatorservicefirmaer.
Arbejdstilsynet giver undtagelsesvis andre  

 virksomheder  

 anerkendelse til at udføre eftersyn af egne elevatorer, såfremt de fornødne  

 kvalifikationer er til stede.
Arbejdstilsynet  

 lægger i sin praksis vægt på, om virksomheden -  

 	  

 har kendskab til og  

 kan følge arbejdsmiljølovgivningen og relevante, anerkendte normer,  

 standarder  

 mv.
 -  

 	  

 er i stand til løbende  

 at informere og instruere medarbejdere om gældende bekendtgørelser,  

 At-vejledninger, normer, standarder, fabrikanters  

 vedligeholdelsesvejledninger  

 mv., der er relevante for de typer af elevatorer, som virksomheden udfører  

 arbejde på.
 -  

 	  

 er i stand til at  

 bruge standarder og vejledninger for vedligeholdelse - også engelsksprogede.
 -  

 	  

 er i besiddelse af det  

 nødvendige værktøj, herunder måleudstyr, for at kunne kontrollere og finde  

 fejl  

 på mekaniske og hydrauliske elevatoranlæg samt elektriske og programmerbare  

 elektroniske  

 styresystemer.
 Når  

 Arbejdstilsynet anerkender en virksomhed som elevatorsagkyndig, er der  

 praksis  

 for at knytte anerkendelsen til en navngiven kvalificeret person i  

 virksomheden.
Med  

 hensyn til den faglige baggrund hos bæreren lægger Arbejdstilsynet vægt på,  

 om  

 personen -  

 	  

 anvender sagkyndigt,  

 kvalificeret personale til udførelse af elinstallationer på elevatoranlægget  

 i  

 henhold til bestemmelserne i elinstallatørloven.
 -  

 	  

 har en anerkendt  

 håndværksmæssig uddannelse inden for maskin-, elektro-, elektrikerfaget eller  

 tilsvarende fag.
-  

 	  

 har tilstrækkelig  

 erfaring med elevatorarbejde, normalt mindst fem års erfaring inden for de  

 seneste otte år.
Kravet om praktisk erfaring kan dog lempes til mindst to års  

 erfaring med elevatorarbejde inden for de seneste fire år, hvis personen har  

 en  

 anerkendt teoretisk uddannelse af mindst to års varighed inden for omtalte  

 fag  

 ud over den håndværksmæssige uddannelse.
-  

 	  

 selv skal udføre  

 eftersyn af elevatorer.
I så fald skal vedkommende endvidere have gennemført  

 en  

 uddannelse eller på anden måde have kvalificeret sig til at udføre eftersyn,  

 vedligeholdelse og reparation af elevatoren, jf. denne vejlednings  

 beskrivelse  

 deraf.
3. Ansøgning om anerkendelse 3.1. Ansøgningsskema Virksomheden  

 skal ansøge Arbejdstilsynet om at blive anerkendt som elevatorsagkyndig.  

 Bilag  

 1 viser det ansøgningsskema, virksomheden skal bruge.
 Ansøgningsskemaet  

 kan fås hos Arbejdstilsynets lokale kreds, som kan vejlede om udfyldelsen af  

 skemaet.
 Det  

 udfyldte skema indsendes til Arbejdstilsynets lokale kreds for videre  

 behandling.
3.2. Anerkendelse Virksomheden  

 modtager et anerkendelsesbrev, når den er anerkendt som elevatorsagkyndig.
 Anerkendelsesbrevet  

 angiver, hvilke elevatorer anerkendelsen gælder for.
 Anerkendelsen  

 kan fx gives til at udføre det månedlige eftersyn af:
1.  

 	  

 Alle elevatortyper  

 uanset opstillingssted 2.  

 	  

 Bestemte  

 elevatortyper uanset opstillingssted 3.  

 	  

 Alle elevatortyper  

 opstillet i en virksomhed, institution eller organisation 4.  

 	  

 Bestemte  

 elevatortyper opstillet i en virksomhed, institution eller organisation.
3.3. Anerkendelsens varighed Anerkendelsen  

 gælder for en periode af fem år.
Herefter udløber den automatisk.  

 Anerkendelser, der er givet før den 1. juli 1997, udløber dog automatisk den  

 1.  

 juli 2002.
3.4. Fornyelse af  

 anerkendelsen Hvis  

 virksomheden ønsker anerkendelsen som sagkyndig forlænget, skal der indsendes  

 anmodning herom til Arbejdstilsynets lokale kreds.
Det skal normalt ske  

 senest  

 to måneder før, anerkendelsen udløber.
 For  

 at få fornyet anerkendelsen skal virksomheden opfylde alle betingelserne og  

 godtgøre, at den i den forudgående periode har udført servicearbejde på  

 elevatorer i et rimeligt omfang.
 Arbejdstilsynet  

 kan tilbagekalde en anerkendelse, hvis virksomheden ikke længere opfylder  

 forudsætningerne,  

 eller virksomheden har udvist forsømmelighed i arbejdet.
4. Uddannelse til at udføre  

 eftersyn, vedligeholdelse og reparation af elevatorer Efter  

 elevatorreglerne, nærmere bestemt bekendtgørelsen om anvendelse af elevatorer  

 mv., må der fra den 1. juli 2002 ved eftersyns-, vedligeholdelses- og  

 reparationsarbejder kun beskæftiges personer over 18 år, der 1.  

 	  

 har gennemført en  

 uddannelse, der er godkendt af direktøren for Arbejdstilsynet, eller 2.  

 	  

 har bestået en  

 prøve, der viser, at de har kvalifikationer, der mindst svarer til gennemført  

 uddannelse,  

 eller 3.  

 	  

 har gennemført  

 del(e) af uddannelsen og bestået prøve(r), der viser, at de har  

 kvalifikationer, der mindst svarer til gennemførelse af resten af  

 uddannelsen,  

 eller 4.  

 	  

 har mere end ti års  

 sammenhængende erfaring inden for elevatorbranchen, eller 5.  

 	  

 er statsborger i et  

 EU-land eller i et EFTA-land omfattet af EøS-aftale og er i besiddelse af  

 dokumentation,  

 der er opnået i et andet EU-medlemsland, og som giver tilsvarende sikkerhed  

 som  

 uddannelser, prøver eller erfaring omfattet af nr. 1-4.
Personen  

 skal dokumentere de nødvendige faglige kvalifikationer.
Kvalifikationerne kan  

 dokumenteres ved at aflægge en prøve efter uddannelsen eller ved at aflægge  

 en  

 prøve mv. uden forudgående uddannelse.
 Arbejdsgiveren  

 skal ved hjælp af prøvebevis e.l. kunne dokumentere, at de personer, der  

 udfører eftersyns-, vedligeholdelses- og reparationsarbejde for virksomheden,  

 opfylder kvalifikationskravene.
5. Nødvendige  

 kvalifikationer for at udføre arbejde på elevatorer De  

 personer, som beskæftiges med eftersyns-, vedligeholdelses- eller  

 reparationsarbejde på elevatorer, skal på betryggende måde og med  

 tilfredsstillende resultat være i stand til at udføre følgende  

 arbejdsopgaver:
-  

 	  

 Kontrollere den  

 mekaniske, elektriske og hydrauliske opbygning for elevatorer mv. samt de  

 bygningsmæssige  

 forhold ud fra gældende forskrifter og standarder -  

 	  

 Udføre systematisk  

 fejlfinding og fejlretning på både mekaniske og hydrauliske drivmaskinerier  

 og  

 tilhørende komponenter, der bruges til elevatorer mv.
-  

 	  

 Udføre systematisk  

 fejlfinding og fejlretning på elektrisk og elektronisk udstyr, der indgår i  

 elevatorer mv., herunder bl.a. døre, dørmaskinerier, gliplåse og  

 udløseranordninger, fotoceller, lysgitre og øvrigt beskyttelsesudstyr,  

 fangindretninger, hastighedsbegrænsere, bæremidler, støttekæder, hydrauliske  

 cylindre og rørbrudsventiler, skruespindler, tandstangssystemer,  

 sikkerhedspaler,  

 buffere, endestop og etagekontakter, trykknapkasser, montørtrykknapkasser,  

 kommunikationssystemer  

 og belysning -  

 	  

 Bruge relevant  

 måleudstyr -  

 	  

 Bruge den  

 dokumentation, der hører til anlægget -  

 	  

 Udføre udskiftninger  

 af sliddele og komponenter -  

 	  

 Udføre de  

 reparationer, der kan udføres på stedet af alle dele af elevatoren.
 Alle  

 de omtalte arbejder skal udføres under iagttagelse af alle relevante  

 sikkerheds- og sundhedskrav, der kan stilles ved udførelsen af arbejder ved  

 elevatorer mv. og med henblik på sikkerheds- og sundhedsforholdene i  

 forbindelse med elevatorens drift.
6. Godkendte uddannelser Følgende  

 arbejdsmarkedsuddannelseskurser (AMU-kurser) er godkendt af Arbejdstilsynet:
-  

 	  

 ME 63610,  

 Grundlæggende elevatorteknik (tre ugers varighed) -  

 	  

 ME 63620,  

 Elevatorteknik, styring, idriftsættelse og vedligehold (to ugers varighed).
 Kurserne  

 gennemføres ved Metalindustriens Fagskole, Telegrafvej 9, 2750 Ballerup.  

 Skolen  

 afholder prøver - eventuelt med forudgående deltagelse i hele eller dele af  

 uddannelsen.
 Andre  

 kurser på samme niveau vil også kunne blive godkendt, hvis de er nogenlunde  

 tilsvarende og mindst fører frem til de beskrevne kvalifikationer.
 Når  

 Arbejdstilsynet vurderer, om en ansøger kan få godkendt en uddannelse,  

 vurderes  

 kursusindhold, de kvalifikationer uddannelsen giver, lærerkvalifikationer,  

 lokaler, udstyr, materialer mv.
Hvis  

 man er i besiddelse af dokumentation, der er opnået i et andet land, fx  

 prøvebeviser, og hvis man mener, at dokumentationen giver tilsvarende garanti  

 som de godkendte danske prøvebeviser for de nødvendige kvalifikationer til at  

 udføre de omhandlede elevatorarbejder, kan man henvende sig til  

 Arbejdstilsynet  

 herom.
Arbejdstilsynet vurderer dokumentationen og meddeler, om  

 kvalifikationerne  

 er fundet tilstrækkelige.
 Dokumentationen  

 indsendes med et følgebrev til:
Arbejdstilsynet Kontor  

 for Konstruktionsteknik Landskronagade  

 33 2100  

 København Ø.
Arbejdstilsynet, den 1. december  

 2001 Jens Jensen Bilag 1 Ansøgningsskema Skema  

 til brug ved ansøgning om anerkendelse som elevatorsagkyndig virksomhed.
 Virksomhedens  

 navn, adresse og CVR-nr.:
 Ansøgers  

 navn og adresse:
 Personlige  

 kvalifikationer (vedlæg eksamensbeviser og eventuelt andre beviser i kopi):
 Praktisk  

 faglig uddannelse:
 Teoretisk  

 uddannelse:
 Erfaring  

 i elevatorteknik (angiv ansættelse i virksomheder og varighed af ansættelse):
 Øvrige  

 relevante virksomhedsforhold (angiv kort, hvorledes  

 betingelser/kvalifikationer  

 er opfyldt, eventuelt ved bilag):
 Området, hvortil der søges anerkendelse:
a)  

 	  

 Alle elevatorer  

 uanset type og opstillingssted b)  

 	  

 Elevatorer af  

 bestemte typer (angiv typer, fx hydrauliske elevatorer/tovbårne elevatorer) c)  

 	  

 Alle elevatorer  

 opstillet på ansøgervirksomheden (angiv antal og typer) d)  

 	  

 Elevatorer af  

 bestemte typer i en virksomhed (angiv antal og typer) Dato:
 Underskrift:
