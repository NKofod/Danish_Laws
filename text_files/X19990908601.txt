Varemærkerne ACTU-ELLE og ELLE ikke  

 fundet forvekslelige År 1997, den 16. januar afsagde  

 Patentankenævnet (Grønning-Nielsen, Hans Chr.
Thomsen,  

 Warnich-Hansen) følgende KENDELSE i sagen j.nr.
V 25/95:	Klage fra Hachette Filipacchi Presse S.A., Frankrig, v/Hofman-Bang & Boutard, Lehmann & Ree A/S over Patentdirektoratets afgørelse af 23. februar 1995 vedrørende gyldigheden af varemærkeregi- strering VR 2944 1994 for E.
Tjellesen A/S, Birkerød, v/advokat Jan Erik Kornerup Jensen.
Den 7. februar 1994 indleverede E.
Tjellesen A/S,  

 Birkerød, en ansøgning om registrering af varemærket  

 ACTU-ELLE for alle varer i klasse 3.
 Varemærket blev registreret den 6. maj 1994.
 Den 1. juni 1994 blev registreringen offentliggjort i  

 Dansk Varemærketidende.
 Ved skrivelse af 22. juli 1994 nedlagde klageren, Hachette  

 Filipacchi Presse S.A., Frankrig v/Hofman-Bang & Boutard, i medfør  

 af varemærkelovens ? 23  

 indsigelse mod registreringens gyldighed.
 Som begrundelse for indsigelsen anførtes:
 "Indsigerne, Hachette Filipacchi Presse S.A., er  

 indehavere af dansk varemærkeanmeldelse VA 00.832 1994, der har klar  

 prioritet forud for den offentliggjorte, foreløbige registrering.
 Indsigelsen støttes endvidere på den  

 bekendthedsgrad, der knytter sig til magasinet Elle, der udgives af  

 indsigerne, og som netop også indeholder artikler om varer, der  

 klassificeres under klasse 03.
Der verserer i øvrigt mellem parterne en retssag.  

 På denne baggrund skal vi henstille, at nærværende  

 varemærkeanmeldelse stilles i bero." I den anledning skrev Patentdirektoratet den 26. juli 1994  

 følgende til indsigeren:
"Ved brev af 22 jul. 1994 har De nedlagt indsigelse mod  

 ovennævnte registrerings gyldighed.
I brevet har De anført, at  

 der mellem parterne verserer en retssag, samt henstillet, at behandlingen af  

 indsigelsessagen stilles i bero herpå.
Til brug for direktoratets vurdering af sagens videre  

 forløb, skal man anmode Dem om at oplyse, hvad denne retssag drejer  

 sig om." I skrivelse af 23. august 1994 imødegik  

 mærkeindehaveren v/advokat Jan Erik Kornerup Jensen indsigelsen og  

 skrev:
 "...Indledningsvis finder jeg anledning til at  

 bemærke, at mærket ACTU-ELLE af anden varemærkeindehaver  

 har været registreret fra 1980 i klasse 03, indtil det på grund  

 af manglende fornyelse blev slettet i 1990, hvorefter mine klienter den 7.  

 februar 1994 indgav ansøgning om registrering, - en registrering der  

 blev meddelt den 6. maj 1994.
På mine klienters vegne skal jeg fremsætte  

 krav om, at Patentdirektoratet afviser den fremsatte indsigelse mod  

 registrering af varemærket for mine klienter, idet jeg skal henvise  

 til at indsigeren i 1988 ansøgte om registrering  

 af figurmærket ELLE i klasse 03, hvilken ansøgning imidlertid  

 definitivt blev afslået af Patentdirektoratet den 10. november 1993,  

 blandt andet med henvisning til, at ansøgningen var uforenelig med  

 mine klienters regi-  strerede varemærke ELLE-BELLE (VR 0070  

 1973), at	Patentdirektoratets afgørelse ikke af  

 indsigeren blev indbragt for Patentankenævnet, og at afgørelsen  

 således er endelig, at 	den fornyede ansøgning af 31/1 1994  

 fra indsigeren er indgivet på identisk grundlag og reelt er et  

 forsøg på omgåelse af rekursreglerne, hvorfor den allerede  

 af denne grund bør afvises, at 	førnævnte ansøgning  

 iøvrigt må betegnes som åbenbart grundløs og alene  

 kan ses som en støtteaktion til legalisering af det mod mine klienter  

 rejste søgsmål, - et søgsmål der, jfr. nedenfor er  

 registreringen af ACTU-ELLE aldeles uvedkommende, at 	ansøgningen således ikke kan  

 tillægges nogen form for prioritet, at 	det af indsigeren påberåbte  

 anbringende med hensyn til "bekendthedsgraden" knyttet til magasinet ELLE er  

 irrelevant, allerede af den grund at der ikke er varesammenfald, at 	det af indsigeren påberåbte  

 anbringende med hensyn til artikler i førnævnte blad om varer,  

 klassificeret under klasse 03, er uforståeligt og under alle  

 omstændigheder uden enhver betydning, at 	ELLE iøvrigt ikke kan give anledning  

 til modhold overfor ACTU-ELLE.
 Jeg forstår Patentdirektoratets skrivelse af 26.  

 juli 1994 således, at Patentdirektoratet - der har registeret  

 mærket ACTU-ELLE for mine klienter - er enig i det ovenfor  

 anførte, og at grunden til at indsigelsen ikke allerede er afvist er  

 indsigerens oplysning om, at der verserer en retssag mellem parterne.
 Det er rigtigt, at der ved Sø- og Handelsretten i  

 København verserer en retssag, men denne har intet med registreringen  

 af varemærket ACTU-ELLE at gøre.
 Under den nævnte sag, der af affødt af de  

 årsager, der er omtalt i den vedlagte kopi af kendelse fra  

 Hørsholm Fogedret har indsigeren nedlagt følgende  

 påstand:
"Det forbydes sagsøgte at anvende betegnelsen ELLE  

 ved markedsføring herunder eksport af parfume." På mine klienters vegne har jeg nedlagt  

 påstand om frifindelse.
 Uden af redegøre for sagens substans  

 iøvrigt, er det åbenbart, at den verserende Sø- og  

 Handelsretssag udelukkende angår et påstået krænkelse  

 af indsigerens forretningskendetegn (figurmærke) jfr.  

 markedsføringslovens ? 5, og  

 sagen har således intet med den varemærkeretlige retsstilling,  

 herunder mine klienters uomtvistelige rettigheder til mærkerne  

 ELLE-BELLE og ACTU-ELLE at gøre.
Der er således intet grundlag for en  

 udsættelse af indsigelsens behandling og jeg skal som  

 førnævnt anmode Patentdirektoratet om at afvise indsigelsen  

 straks." Indsigeren skrev den 26. august 1994 følgende til  

 Patentdirektoratet:
"Under henvisning til Deres brev af 26. juli d.å.  

 bemærkes, at der mellem parterne verserer en retssag om betegnelsen  

ELLE.
Der er nedlagt fogedforbud mod brug af betegnelsen ELLE  

 LA BELLE, og her verserer der for tiden en justifikationssag ved  

 Sø- og Handelsretten i København.
Da alle mærker  

 indeholdende betegnelsen ELLE som anmeldt af fa.
E.
Tjellesen A/S vil  

 blive inddraget i denne sag, har man også fundet det relevant at  

 nedlægge indsigelse mod mærkets endelige registrering, indtil der  

 er fundet en retlig løsning på spørgsmålet, om  

 betegnelsen ELLE som anvendt af damemagasinet af samme navn kan  

 forhindre brugen af den tilsvarende betegnelse for varer, der omtales og  

 udbydes i magasinet.
Der er selvfølgelig en skærpende  

 omstændighed, at varen indeholder betegnelsen ELLE.
Der  

 vedlægges genpart af fogedforbud såvel som  

 justifikationsstævning." Hertil anførte mærkeindehaveren i skrivelse  

 af 30. august 1994 som følger:
 "Jeg anerkender herved modtagelsen af Patentdirektoratet  

 skrivelse, hvormed fulgte kopi af Hofman-Bang & Boutard A/S's skrivelse,  

 dateret 26. august d.å., modtaget i Patentdirektoratet den 29. august  

 d.å.
Jeg vedlægger efter aftale kopi af det svarskrift,  

 som jeg på vegne E.
Tjellesen A/S har indgivet i den verserende  

 Sø- og Handelsretssag.
 Jeg finder ikke anledning til at kommentere indsigerens  

 skrivelse, bortset fra at jeg skal henlede opmærksomheden på, at  

 der er tale om en direkte vildledende oplysning, når det  

 anføres, at der er nedlagt fogedforbud mod brugen af betegnelsen  

ELLE LA BELLE, hvorved jeg blot skal henvise til fogedrettens  

 kendelse.
På mine klienters vegne skal jeg fastholde kravet  

 om, at indsigelsen straks afvises." Patentdirektoratet udtalte i skrivelse af 6. september  

 1994 til indsigeren:
 "Idet der henvises til direktoratets skrivelse af 2 sep.  

 1994 kan oplyses, at man har gennemgået det materiale, som parterne har  

 indsendt den 23 aug., 26 aug. og 30 aug. 1994.
Det fremgår af udskriften af fogedbogen for  

 Hørsholm Ret, samt af stævning og svarskrift vedrørende  

 den efterfølgende justifikationssag, at den retssag, der verserer  

 mellem parterne vedrører den udformning, hvori E.
Tjellesen A/S  

 benytter mærket ELLE LA BELLE i markedsføringen af sine  

 produkter i henhold til udformningen af indsigers mærker, idet  

 mærket ELLE LA BELLE benyttes ved fremhævelse af ordet ELLE i  

 særlig skrift.
Det er direktoratets opfattelse, at rettes  

 afgørelse heraf ikke umiddelbart kan influere på vurderingen af,  

 hvorvidt indsigers mærker udgør en hindring for den endelige  

 registrering af ordmærket ACTU-ELLE.
Den foreliggende indsigelsessag vil derfor blive behandlet  

 i realiteten.
Såfremt De har bemærkninger vedrørende  

 spørgsmålet om mærkernes for vekslelighed, anmodes De om  

 at indsende disse inden udløbet af ovennævnte frist.
Det bemærkes, at direktoratet er opmærksom  

 på, at der ved stævning af 07 jan 1994 er indbragt en sag ved  

 Sø- og Handelsretten, der er parallel med ovennævnte  

 retssag." Indsigeren fremkom i skrivelse af 3. november 1994 med  

 følgende kommentarer til sagen:
"Må det først være påpeget, at  

 der verserer to sager ved Sø- og Handelsretten, der senere vil blive  

 kumuleret.
Førstnævnte sag angår spørgsmålet  

 om rettigheden til betegnelsen ELLE også for varer i klasse 03,  

 herunder eau de toilette.
Efter at den førstnævnte sag var  

 anlagt, blev det nødvendigt at skride ind med et fogedforbud.
Det er  

 korrekt, at dette fogedforbud blev nedlagt, idet anmelderen, E.
Tjellesen  

 A/S, blev forhindret i at markedsføre, herunder eksportere, eau de  

 toilette under anvendelse af betegnelsen ELLE, idet retten udtalte, at  

 anmelderen (rekvisitus) "var bekendt med rekvirentens (indsigerens)  

 varemærke, og rekvisiti brug af dette ved udhævning fra sit eget  

 varemærke ELLE-BELLE af netop mærket ELLE med en i  

 hvert fald ved umiddelbar betragtning identisk typografi findes at være  

 egnet til at fremkalde forveksling med rekvirentens mærke". Derudover  

 drejer sagen i Sø- og Handelsretten sig om, hvorvidt betegnelsen  

ELLE besidder en sådan grad af bekendthed i det danske samfund,  

 at man kan forhindre sagsøgte, fa.
E.
Tjellesen A/S, i at benytte en  

 betegnelse, hvori indgår betegnelsen ELLE for eau de toilette,  

 således som det sker i mærket ELLE LA BELLE.
 Det understreges, at det ikke er varemærket  

ELLE-BELLE, jfr. dansk varemærkeregistrering VR 00.070 1973, der  

 anvendes af anmelderen, men betegnelsen ELLE, skrevet med store  

 bogstaver, og herunder, skrevet med små bogstaver, ELLE LA
BELLE, således som mærket er vist i sagens bilag 23, der  

 forestiller en stiliseret flaske af anmelderens eau de toilette.
Pointen i nærværende sag er, at indsigeren ser  

 det som en omgåelse af sagen, at man nu benytter samme teknik som i  

 betegnelsen ELLE-BELLE blot ved at anføre et andet ord foran  

 selve mærket, her ACTU-. Der er imidlertid stadig tale om en  

 forringelse af indsigernes velkendte mærke ELLE og det retlige  

 indhold, der knyttes til denne eneret.
Om en sådan status består  

 for dette mærke, kan og bør alene en domstol afgøre.
Til det i modpartens skrift anførte i øvrigt  

 bemærkes, at anmeldelse VA 03.399 1988 ELLE <fig> nok blev  

 afslået, men at indsiger protesterede mod dette afslag, jfr. brev af 8.  

 februar d.å. samt i øvrigt Patentdirektoratets besvarelse heraf,  

 hvoraf det fremgår, at det var indsigers opfattelse, at det var  

 sædvanlig kutyme "at (Direktoratet) stiller  

 varemærkeansøgninger i bero på udfaldet af verserende  

 retssager". Direktoratet fandt imidlertid i denne sag, at det ikke var  

 muligt, da der var givet afslag.
Vi mener fortsat, at dette var og er  

 ukorrekt ud fra den betragtning, at det er uden betydning, om der foreligger  

 et modhold af Patentdirektoratet i den almindelige ansøgning, en  

 indsigelse eller et afslag, så længe rettigheden består,  

 hvilket var tilfældet indtil udløbet af afslagsfristen, in casu  

 d. 10. januar 1994, hvor der så blev indleveret stævning i sagen.  

 Den virkning, som anmelderen derfor tillægger afgørelsen, nemlig  

 at denne må anses for endelig, er derfor næppe korrekt og kan i  

 hvert fald ikke tillægges den virkning, som anmelderen  

 påstår.
Når det endvidere hedder, at den nye indsigelse er  

 et forsøg på at omgå rekursreglerne, synes dette at  

 være ganske uden retligt indhold.
Denne fremgangsmåde blev valgt,  

 da man som bekendt ikke har mulighed for at påanke Direktoratets brev  

 af 22. februar 1994, når der ikke er tale om en "afgørelse".
Hvad angår spørgsmålet om  

 bekendthedsgraden til indsigernes mærke ELLE, er dette netop  

 indeholdt i de ovenfor nævnte retssager, og derfor er  

 spørgsmålet, om der foreligger den fornødne  

 vareartslighed mellem klasse 03 og de aktiviteter, der indeholdes i  

 magasinet, et centralt spørgsmål i den verserende retssag.  

 Dertil kommer naturligvis, at også vareartslighed med andre af  

 indsigerens registreringer kan komme på tale, herunder ikke mindst reg.  

 nr.
VR 00.802 1994 ELLE <fig>, der bl.a. omfatter  

 tjenesteydelser i klasse 41 og 42. Under disse klasser henhører f.eks.  

 skønhedsklinikker, hvor det kan tænkes, at eau de  

 toilette-produkter eller klasse 03-produkter i det hele taget forefindes.
Der  

 er med andre ord her helt konkret tale om vareartslighed.
Det er en kendsgerning, at indsigers varemærke  

 fuldstændig indeholdes i betegnelsen ACTU-ELLE, oven i  

 købet på en distinktiv måde, idet netop bestanddelen  

ELLE fremhæves blandt de to elementer, i mærket.
Dertil  

 kommer det ovenfor anførte om, at der synes at være en tendens  

 hos anmelderen til at benytte betegnelsen ELLE konsekvent i sin  

 markedsføring, dels i den foreliggende form, således som det  

 blev påvist i fogedsagen, men altså også således som  

 det ligger i varemærkeregistrering ELLE-BELLE og nu i  

 betegnelsen ACTU-ELLE.
Indsigeren kan selvsagt ikke tolerere en  

 sådan brug af betegnelsen ELLE, idet den dels er i konflikt med  

 de oven anførte etablerede rettigheder, dels kan indebære en  

 risiko for, at indsigerens velkendte mærkes renommé og  

 særpræg anfægtes.
 Vi skal derfor henstille, at nærværende  

 anmeldelse stilles i bero på udfaldet af den verserende retssag.
Dette har da også al rimelighed for sig, da en  

 afgørelse, positiv eller negativ, formentlig vi have til resultat, at  

 sagen vil blive indbragt for Patentankenævnet, hvorved parterne er  

 stillet fuldstændig, som om sagen var stillet i bero, da det  

 næppe kan ventes, at ankenævnssagen vil være  

 færdiggjort før udfaldet af de kumulerede retssager." Hertil svarede Patentdirektoratet i skrivelse af 25.  

 november 1994 som følger:
 "I anledning af Deres brev af 03 nov. 1994, hvori De  

 fortsat henstiller, at behandlingen af den foreliggende indsigelsessag  

 stilles i bero på udfaldet af retssagen, verserende mellem parterne,  

 har direktoratet gennemgået sagen påny.
Efter en gennemgang af sagen, herunder de indsendte  

 processkrifter, er det fortsat direktoratets opfattelse, at de to retssager,  

 der verserer mellem parterne, ikke angår spørgsmålet om,  

 hvorvidt det foreliggende ordmærke ACTU-ELLE er forveksleligt med  

 indsigers mærke ELLE.
Det er således fortsat direktoratets  

 opfattelse, at disse retssager omhandler den udformning, hvori E.
Tjellesen  

 A/S benytter sine varemærker i markedsføringen at sine  

 produkter, nemlig ved fremhævelse af ordet ELLE i særligt  

 skrift." Mærkeindehaveren oplyste i skrivelse af 28. november  

 1994, at man ikke havde yderligere bemærkninger i sagen og anmodede om,  

 at Patentdirektoratet traf afgørelse i sagen, hvorefter indsigelsen  

 afvises.
 I skrivelse af 20. december 1994 bemærkede  

 indsigeren følgende:
 "Under henvisning til Patentdirektoratets brev af 25.  

 november d.å. bemærkes, at det er korrekt, at  

 spørgsmålet ved domstolene også omhandler  

 spørgsmålet om, hvorledes udformningen af betegnelsen kan  

 anvendes.
 Da betegnelsen ACTU-ELLE imidlertid er anmeldt som  

 ordmærke, berettiger det ansøgeren til at anvende denne i en  

 konkret udformning, også således at betegnelsen ELLE her  

 fremhæves, hvilket rent faktisk er sket i registreringen  

ELLE-BELLE.
Anmeldelsen af betegnelsen som ordmærke kan  

 formentlig søges i det ønske, at man stilles frit med hensyn  

 til, hvorledes man ønsker at anvende den.
Havde anmelderne  

 ønsket at benytte betegnelsen  ACTU-ELLE i en konkret  

 udformning, hvor betegnelsen ELLE var af mindre betydning, kunne man  

 jo blot have gjort dette, bl.a. for derved at vise, at man ville respektere  

 indsigernes velkendte navn og mærke.
 Vi skal derfor henstille, at De endnu en gang overvejer  

 sagen.
 Til Deres orientering er sagen i øvrigt berammet  

 til domsforhandling d. 5. maj 1995,og nærværende  

 spørgsmål vil naturligvis blive inddraget under sagen uanset  

 Patentdirektoratets stillingtagen i øvrigt.
For dog ikke at forrykke en evt. stillingtagen mellem  

 parterne under retssagen er det vor opfattelse, at Patentdirektoratet  

 bør - og skal - afvente domstolenes afgørelse." Mærkeindehaveren udtalte i skrivelse af 22. december  

 1994 som følger:
 "På varemærkeindehaverns vegne må jeg  

 insistere på, at Patentdirektoratet nu træffer afgørelse  

 nu, jfr. også Direktoratets tilkendegivelse i skrivelse af 25. november  

 d.å.
Det af indsigeren anførte giver mig ikke anledning  

 til yderligere, bortset fra at bemærke, at "nærværende  

 spørgsmål" selvsagt ikke kan inddrages under den til den 5. maj  

 1995 til domsforhandling berammede sag i Sø- og Handelsretten." Patentdirektoratet traf afgørelse i sagen den 23.  

 februar 1995 og afviste indsigelsen med følgende begrundelse:
 "....To varemærker er forvekslelige i henhold til  

 varemærkelovens ? 15, stk. 1,  

 nr. 2, jf. ? 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignede art.
 Indsigers ansøgning VA 832 1992 om  

 figurmærket ELLE  har prioritet fra den 31 jan. 1994. Det  

 foreliggende mærke har prioritet fra den 07 feb. 1994 og er  

 således yngre.
Der foreligger sammenfald af varer omfattet af  

 registreringerne.
Det er derimod direktoratets opfattelse, at  

 mærkelighed ikke er til stede.
Indsigers varemærke består af ordet  

ELLE, der er det franske ord for hende/hun.
Denne betydning må  

 anses for almindelig kendt, og ordet vil efter direktoratets opfattelse  

 også i Danmark blive udtalt efter franske udtaleregler i én  

 stavelse.
Det foreliggende mærke leder tanken hen på ordet aktuel  

 og vil på grund af det indledende mærkeelement ACTU blive udtalt  

 efter danske udtaleregler i fire stavelser.
Selv om det foreliggende  

 varemærke leder tanken hen på ordet aktuel som sådan, vil  

 mærket også kunne opfattes som "aktuelt for hende", idet  

 samstillingen ACTU-ELLE findes at indeholde et ordspil.
Efter en  

 samlet vurdering af mærkernes begrebsindhold, udseende og udtale er det  

 direktoratets opfattelse, at mærkerne afviger fra hinanden i et  

 sådant omfang, at risiko for forveksling ikke er til stede.
Indsigelsen  

 nedlagt under henvisning til indsigers varemærkeansøgning kan  

 således ikke tages til følge.
Der er i indsigelsen endvidere henvist til, at indsiger  

 benytter varemærket ELLE for varer, der har relation til klasse  

 3, nemlig tidsskrifter, der indeholder annoncer for parfume m.v. samt  

 artikler herom.
Som nævnt ovenfor findes mærkelighed ikke at  

 foreligge.
Indsigelsen nedlagt under henvisning til indsigers benyttelse af  

 varemærket ELLE for varer, der har relation til varer omfattet  

 af klasse 3, kan således heller ikke tages til følge.
Der kan i  

 den forbindelse henvises til varemærkelovens ? 15, stk. 4, nr. 1 og nr. 2." Denne afgørelse har klageren ved skrivelse af 24.  

 april 1995 indbragt for Patentankenævnet med påstand om, at  

 direktoratets afgørelse omstødes.
 I ankebegrundelsen skriver klageren:
 "....Indsigelsen støttedes på dansk  

 varemærkeanmeldelse VR 00.832 1994 ELLE <fig>, der har  

 prioritet forud for det offentliggjorte mærke og samtidig på den  

 bekendthedsgrad, der knytter sig til magasinet Elle, der udgives af  

 indsigerne (appellanterne). Det ligger i sagens natur, at også  

 produkter, der normalt falder ind under klasse 03, f.eks. parfumevarer,  

 artikler til kosmetiske formål etc., omtales i et sådant  

 magasin.
Dertil kommer, at der mellem parterne verserer en retssag  

 om brugen af betegnelsen ELLE, netop i forbindelse med toiletartikler  

 (eau de toilette). På trods af denne retssag har Patentdirektoratet  

 ikke ønsket at sætte anmeldelsen i bero, men fremmet denne til  

 offentliggørelse.
Det forekommer ikke rimeligt, at Patentdirektoratet  

 træffer afgørelse i en sag, hvori indgår bestanddelen  

ELLE, når der verserer en retssag.
Det understreges, at der er tale om  

 offentliggørelse af et ordmærke, og at dette betyder, at  

 betegnelsen ELLE i princippet kan anvendes i en hvilken som helst  

 udformning, herunder også fremhævet på bekostning af  

 elementet ACTU- eller i en udformning, der ikke afviger tilstrækkeligt  

 fra figurelementet i indsigernes varemærkeanmeldelse VR 00.832 1994  

ELLE <fig>, hvorfor nærværende anke er nedlagt.
Det  

 bemærkes i øvrigt, at retssagen er berammet til foretagelse d.  

 13 og 14. juni 1995." Mærkeindehaveren har i skrivelse af 27. juli 1995  

 påstået stadfæstelse og vedlagt en oversigt over  

 varemærkeregi-  streringer i klasse 3, alle indeholdende  

 bogstavsammensætningen ELLE.
 "....Følgende varemærker er idag at finde i  

 varemærkeregistret, klasse 3, alle indeholdende stavelsen ELLE:
Novelle	1955	01.182	Schwarzkopf Cernelle	1956	00.878	Gernelle A/S Colorelle	1960	00.648	L'Oreal S/A Quelle	1960	02.198	Quelle-Schackendanz Mirabelle	1967	01.751	Belgian Cosmetic Invest Bagatelle	1970	02.344	Guerlain S/A Yselle	1972	02.673	Triumph Intertrade Allurelle	1976	00.772	L'Oreal S/A Vivelle	1977	00.764	   || Volurelle	1977	00.766	   || Serielle	1977	02.447	Pierre Fabre S.A.
Dechelle	1979	02.492	Doetsch, Grether, Basel Michelle	1980	00.061	Balenciaga S.A.
 Flurielle	1980	01.780	L'Oreal S.A.
Lorelle	1986	00.711	   || Isabelle	1993	04.053	Rauscher & Co.
Silk'Elle	1984	03.581	Orion-Ihtyma OY Det er alle registrerede ordmærker (ingen  

 figur-mærker). Det sidstnævnte mærke er delt med en  

 apostrof medens vort Actu-Elle er delt med en bindestreg.
Der er ingen af disse mærkevare-indehavere, der har  

 gjort indsigelse mod vort ACTU-Elle eller mod vort Elle-Belle fra 1973." Ankenævnet har behandlet sagen på sit  

 møde den 8. oktober 1996.
 For klageren mødte advokat Christian Levin  

 Nielsen.
 For indklagede (mærkeindehaver) mødte advokat  

 Jan Erik Kornerup Jensen.
 Der var fra klageren modtaget en skrivelse af 30.  

 september 1996, som på grund af tidspunktet for dens fremsendelse ikke  

 fandtes at kunne indgå i nævnets behandling af sagen.
 Parterne procederede sagen, idet de i det væsentlige  

 henholdt sig til og uddybede de til Direktoratet og Ankenævnet  

 fremsendte skriftlige indlæg.
 Ankenævnet skal udtale:
I henhold til de af Patentdirektoratet anførte  

 grunde, og idet det over for Ankenævnet anførte ikke findes at  

 kunne føre til andet resultat bestemmes:
 Den påklagede afgørelse stadfæstes.
