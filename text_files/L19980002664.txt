Bekendtgørelse af overenskomst af 9.  

 september 1997 mellem Kongeriget Danmark og Den Tidligere Jugoslaviske  

 Republik Makedonien om international passager- og godstransport ad  

 landevej Den 9. september 1997 undertegnedes i København  

 mellem Kongeriget Danmarks Regering og Den Tidligere Jugoslaviske Republik  

 Makedoniens Regering om international passager- og godstransport ad landevej  

 i de to lande.
 Overenskomstens ordlyd er som følger:
OVERENSKOMST MELLEM KONGERIGET DANMARKS REGERING OG DEN  

 MAKEDONSKE REGERING OM INTERNATIONAL PASSAGER- OG GODSTRANSPORT AD  

 LANDEVEJ Kongeriget Danmarks Regering og Den Makedonske Regering  

 ønsker at fremme udviklingen i handlen og de økonomiske  

 forbindelser mellem deres respektive lande, er fast besluttet på at  

 fremme samarbejdet inden for vejtransporten inden for rammerne af  

 markedsøkonomien, udtrykker interesse for beskyttelse af miljø  

 og personer, rationel energiudnyttelse, færdselssikkerhed og en  

 forbedring af chaufførernes arbejdsforhold, og har derfor under  

 hensyntagen til de resolutioner og principper, der er vedtaget inden for FN s  

 Økonomiske Udvalg for Europa, Den Europæiske  

 Transportministerkonference (CEMT), de paneuropæisk konferencer og i  

 anerkendelse af parternes gensidige fordel af og interesse i en overenskomst  

 vedrørende vejtransport besluttet følgende og indgået  

 følgende overenskomst:
DEL 1 GENERELLE BESTEMMELSER Artikel 1 Omfang 1. Nærværende overenskomst gælder for  

 vejtransportudøvere, der er etableret i et af de kontraherende parters  

 territorier med køretøjer, der er registreret i det  

 pågældende territorium med udgangspunkt og bestemmelsessted i det  

 pågældende territorium og omfattende transit gennem dette  

 territorium og gennem den anden kontraherende parts territorium.
2. Nærværende overenskomst påvirker ikke  

 rettigheder og forpligtelser i medfør af andre internationale  

 forpligtelser, som de to parter måtte være underlagt.
Den  

 påvirker ej heller EU-lovgivningen eller aftaler mellem EU og lande,  

 der ikke er medlemmer af EU.
Artikel 2 Definitioner I forbindelse med denne overenskomst gælder  

 følgende definitioner:
»Transportudøver« betyder enhver fysisk  

 person eller juridisk person, enhver forening eller gruppe af personer uden  

 status som juridisk person, eller enhver officiel organisation, uanset om  

 denne har status som juridisk person eller er afhængig af en myndighed,  

 der har en sådan status uanset om der er tale om en forretningsmæssig virksomhed eller  

 ej som har tilladelse fra den kompetente myndighed til international  

 vejtransport af passagerer eller gods; a)	som driver erhverv som operatør, der beskæftiger sig  

 med transport i henhold til den særlige, nationale lovgivning, der  

 regulerer adgangen til at virke som transportudøver; b)	som driver erhverv som operatør for egen regning og  

 beskæftiger sig med transportaktiviteter som en støtteaktivitet  

 til virksomhedens eller foreningens egentlige aktiviteter.
 »Køretøj« betyder et  

 motorkøretøj:
der er et enkeltstående køretøj eller en  

 kombination af flere køretøjer; der er beregnet til vejtransport af passagerer eller gods der er til transportudøverens rådighed, fordi det er  

 dennes ejendom eller gennem en leje- eller leasingaftale »Registrering« betyder en kompetent myndigheds  

 tildeling af et identifikationsnummer til køretøjet.
I  

 tilfælde af en kombination af flere køretøjer er  

 motorkøretøjet det afgørende med hensyn til udstedelse  

 af tilladelse eller fritagelse, også selv om det trækkende  

 køretøj ikke er registreret under samme navn eller er  

 registreret eller har fået tilladelse til at operere i et andet  

 land.
 »Transport« betyder kørsel med et  

 køretøj med eller uden læs, også dersom  

 køretøj, trailer eller semi-trailer på en del af turen  

 transporteres med tog eller skib.
 »Tilladelse« betyder det dokument, der udstedes med  

 henblik på anvendelse med eller uden fritagelse for  

 vejskatter/-afgifter i henhold til de regler, der gælder for hver af de  

 kontraherende parter, og som i forbindelse med transport af gods giver  

 fragtføreren ret til at foretage en enkelt kørsel tur/retur ved  

 transport direkte til eller i transit igennem den anden kontraherende parts  

 territorium, inden for dokumentets gyldighedsperiode.
»Cabotage« betyder kørsel i den  

 kontraherende parts territorium, værtslandet, i tilfælde hvor  

 på- og aflæsningspunkterne befinder sig inden for det  

 pågældende territorium ved en transportudøver, der er  

 etableret i den anden kontraherende parts territorium.
Et  

 køretøjs kørsel med tom vogn inden for et territorium  

 mellem to internationale transporter anses ikke for cabotage.
 »Transport for egen regning« betyder transport:
hvor der anvendes køretøjer, der ejes af  

 operatøren eller som denne har lejet i henhold til en  

 længerevarende aftale eller leaset, og som føres af  

 virksomhedens ansatte eller et medlem af foreningen; som kun er en støtteaktivitet inden for alle virksomhedens  

 eller foreningens øvrige aktiviteter; enten af varer, som enten tilhører virksomheden eller  

 foreningen, eller som er solgt, købt, udlånt, udlejet eller  

 lejet, fremstillet, udvundet, forarbejdet eller repareret af virksomheden,  

 således at transportens formål er at transportere godset til  

 eller fra virksomheden eller transportere dem for at opfylde virksomhedens  

 egne behov; eller af virksomhedens medarbejdere eller medlemmerne i en  

 almennyttig forening, for hvem transporten udgør en del af de sociale  

 eller almennyttige aktiviteter.
 »En Kontraherende Parts territorium« betyder  

 henholdsvis Danmarks og Republikken Makedoniens territorier.
 »Etableringsland« betyder en kontraherende parts  

 territorium, inden for hvilket transportudøveren er etableret og  

 køretøjet registreret.
 »Værtsland« betyder en kontraherende parts  

 territorium, hvori køretøjet opererer uden at være  

 registreret og uden at transportudøveren er etableret i det  

 pågældende territorium.
 »Bus« betyder et køretøj, der er  

 konstrueret og designet til transport af personer, og som ud over  

 førersædet er udstyret med mere end 8 siddepladser.
 »Taxi« betyder et køretøj, der er  

 konstrueret og designet til transport af indtil 9 personer og deres bagage,  

 inkl. chaufføren, og som anvendes til betalt transport for tredjemands  

 regning.
»Rutekørsel« betyder en transport, der  

 befordrer passagerer ad en nærmere specificeret rute i henhold til en  

 køreplan, og for hvilken der beregnes faste takster.
Passagerer kan  

 stige på og af ved forud fastsatte stoppesteder, og der er adgang for  

 alle, uanset at det i nogle tilfælde kan være nødvendigt  

 at reservere plads.
 Begrebet »rutekørsel« omfatter også  

 kørsel, der opfylder de fleste af ovennævnte kriterier og drives  

 som sådan.
Begrebet omfatter specielt kørsel, i forbindelse  

 med hvilken der forekommer transport af særlige passagergrupper med  

 udelukkelse af andre passagerer.
Denne kørsel betegnes »særlig  

 rutekørsel«.
Begrebet »rutekørsel« påvirkes ikke af, at  

 transporten er organiseret, så den passer til brugernes varierede  

 behov.
»Pendulkørsel« omfatter kørsel, hvor  

 en på forhånd dannet gruppe passagerer ved gentagne ud- og  

 hjemture transporteres fra ét bestemt udgangspunkt til ét  

 bestemt bestemmelsessted.
Hver gruppe, bestående af de passagerer, der  

 var med på udturen, køres tilbage til udgangspunktet på en  

 senere tur.
Betegnelserne udgangspunkt og bestemmelsessted betyder  

 henholdsvis det sted, hvor turen starter, og det sted, hvor turen slutter,  

 samt for begges vedkommende det omkringliggende område inden for en  

 radius på 50 km.
 Den første hjemtur og den sidste udtur i en serie  

 af pendulkørsler køres tom.
Betegnelsen pendulkørsel påvirkes ikke af, at  

 nogle passagerer gennemfører hjemturen sammen med en anden gruppe  

 eller af den kendsgerning, at den første udtur og den sidste hjemtur  

 køres tom.
Denne form for pendulkørsel kaldes »omvendt  

 pendulkørsel«.
 Pendulkørsel, der omfatter overnatning for mindst  

 80% af passagererne på bestemmelsesstedet og, om nødvendigt,  

 på rejsen med eller uden måltider, kaldes »pendulkørsel  

 med overnatning«.
»Lejlighedsvis buskørsel« omfatter en  

 kørsel, der hverken falder inden for den definition, der gælder  

 for almindelig passagertransport eller inden for den definition, der  

 gælder for pendul-transport.
Hyppighed og antal transporter  

 påvirker ikke klassifikationen som »lejlighedsvis  

 buskørsel«.
 »Kontroldokument« betyder det kørselsdokument for  

 busser i overensstemmelse med den model, der er indeholdt i CEMT  

 resolutionerne, samt hvor det fremgår af aftalerne i den fælles  

 kommission, der er omtalt i artikel 14 i denne overenskomst, en teknisk  

 miljø- og sikkerhedsrapport i henhold til de nævnte  

 resolutioner.
DEL II PASSAGERTRANSPORT Artikel 3 Rutekørsel 1. Rutekørsel og pendulkørsel uden  

 overnatning, der foretages med bus, er undergivet en tilladelsesordning, hvor  

 tilladelse udstedes af den kompetente myndighed i det land, hvor udgangspunkt  

 eller bestemmelsessted befinder sig, eller i transitlandet.
 2. Ansøgning om tilladelse skal rettes til den  

 kompetente myndighed i det land, hvor transportudøveren er etableret.  

 Hvis myndighederne godkender ansøgningen, sendes tilladelsen til den  

 kompetente myndighed hos den anden kontraherende part.
 Den fælles kommission, der er nedsat i henhold til  

 denne overenskomsts artikel 14, afgør hvilken form, ansøgninger  

 om tilladelse skal have, samt hvilken dokumentation, der er  

 nødvendig.
3. Tilladelser udstedes efter fælles aftale mellem  

 de kontraherende parters kompetente myndigheder.
Den fælles kommission,  

 der nedsættes i henhold til artikel 14, kan afgøre, at en  

 tilladelse, der er udstedt af etableringslandet, også gælder som  

 transittilladelse, ligesom den fælles kommission kan fastlægge  

 vilkår og betingelser for en sådan liberalisering.
 Beslutningen om at give eller afslå en tilladelse  

 tages inden for en periode af tre måneder, medmindre der er tale om  

 særlige omstændigheder.
 Tilladelser gælder maksimalt i fire år.
 4. Ændringer i driftsbetingelser og annullering af  

 transporten fastlægges i henhold til den procedure, der er  

 anført i denne artikels stk. 2 og 3.
 Hvis der ikke længere er efterspørgsel efter  

 den pågældende transport, kan operatøren annullere den ved  

 afgivelse af to måneders varsel over for de kompetente myndigheder, der  

 har udstedt tilladelsen, og over for kunderne.
 5. Dersom en transport drives i fællesskab eller ved  

 hjælp af undervognmænd, udstedes der kun én tilladelse til  

 den kontraherende parts førende firma, men med lige så mange  

 kopier, som der er operatører.
Artikel 4 Lejlighedsvis kørsel 1. Lejlighedsvis kørsel og pendulkørsel med  

 overnatning, der udføres med bus, er undergivet en tilladelsesordning,  

 hvorunder tilladelser udstedes af den kompetente myndighed i det land, hvor  

 udgangspunktet eller bestemmelsesstedet befinder sig, eller i  

 transitlandet.
 2. Som undtagelse fra stk. 1 er nedenstående  

 transporter fritaget fra tilladelsesordningen i værtslandets  

 territorium:
2.1 »rundture med lukkede døre« - hvor det samme  

 køretøj anvendes til transport af den samme gruppe mennesker  

 under hele transporten samt til at bringe dem tilbage til udgangspunktet; 2.2 transporter, hvor udturen foretages med passagerer og  

 hjemturen tom; 2.3 transporter, hvor udturen foretages tom og hjemturen  

 med passagerer, under forudsætning af at passagererne:
a)	udgør en gruppe, der er dannet i henhold til en  

 transportaftale, der er indgået forud for deres ankomst til den  

 kontraherende parts territorium, hvor de stiger på, og transporteres  

 til etableringslandets territorium; b)	tidligere er bragt af den samme vognmand til den kontraherende parts  

 territorium, hvor de stiger på igen og transporteres til  

 etableringslandets territorium; c)	er indbudt til at rejse ind i etableringslandets territorium,  

 på en sådan måde, at transportomkostningerne bæres af  

 den person, der udsteder invitationen.
2.4 Transport for egen regning 3. Påstigning af passagerer på en  

 liberaliseret transport er ikke tilladt uden særlig tilladelse.
Den fælles kommission, der er nedsat i henhold til  

 artikel 14, kan udvide fritagelsen for tilladelse til andre former for  

 lejlighedsvis kørsel, herunder især kørsler, hvor  

 passagererne stiger på under turen og til andre kategori c,  

 stk. 2.3 transporter.
I sådanne tilfælde fastlægger  

 den fælles kommission betingelserne for liberaliseringen under  

 hensyntagen til bl.a. artikel 11, stk. 3.
 4. Ansøgning om tilladelse sendes til den  

 kompetente myndighed i værtslandet.
 Den fælles kommission, der er nedsat i henhold til  

 denne overenskomsts artikel 14, afgør hvilken form ansøgningen  

 om tilladelse skal have, samt hvilken dokumentation, der er  

 nødvendig.
 Beslutning om at give eller afslå en tilladelse  

 tages inden for en periode på en måned, medmindre der foreligger  

 særlige omstændigheder.
5. Lejlighedsvis kørsel og pendulkørsel med  

 overnatning, der er fritaget for kravet om tilladelse, og som foretages med  

 bus, skal udføres med et kontroldokument.
Betingelserne for  

 kontroldokumentets anvendelse og kontroldokumentets indhold fastlægges  

 af den fælles kommission, der er omtalt i artikel 14 i denne  

 overenskomst.
Artikel 5 Fælles bestemmelser for  

passagertransport 1. Transporttilladelser er personlige og må ikke  

 overdrages til andre transportudøvere.
2. Cabotagekørsel er forbudt.
Lokale ture, der er  

 organiseret udelukkende for en gruppe passagerer, der bringes til det  

 pågældende sted af den samme transportoperatør, anses ikke  

 for at være cabotagekørsel, forudsat at de  

 pågældende er omfattet af passagerdokumentet.
DEL III GODSTRANSPORT Artikel 6 Tilladelsessystem 1. Transportudøvere, der er etableret i en  

 kontraherende parts territorium, kan i henhold til et system med  

 forudgående tilladelse påtage sig følgende på den  

 anden kontraherende parts territorium:
a)	transport mellem to kontraherende parters territorier; b)	transport mellem den anden kontraherende parts territorier og et  

 punkt på en tredje stats territorium; c)	transittransport.
 2. Cabotage er kun tilladt med særlig tilladelse fra  

 værtslandet.
Artikel 7 Fritagelse fra krav om tilladelse 1. Som undtagelse fra artikel 6 er følgende  

 transportkategorier fritaget for krav om tilladelse:
 a)	Transport med køretøjer, hvis maksimalt tilladte  

 totalvægt, inklusive trailere, ikke overstiger 6 tons, eller når  

 den tilladte nyttelast, inklusive trailere, ikke overstiger 3,5 tons.
 b)	Transport af køretøjer, der er beskadigede eller er  

 brudt sammen og transport af bjærgningskøretøjer.
 c)	Tomkørsel med et køretøj til godstransport, der  

 er sendt ud for at erstatte et køretøj, der er brudt sammen i  

 et andet land, samt det sammenbrudte køretøjs  

 returkørsel efter reparation.
 d)	Transport af levende dyr i specielt fremstillede eller permanent  

 ombyggede køretøjer til transport af levende dyr, der  

 anerkendes som sådanne køretøjer af de kompetente  

 myndigheder i etableringslandet.
 e)	Transport af medicin og udstyr ved nødssituationer,  

 især efter naturkatastrofer og i forbindelse med humanitær  

 hjælp.
 f)	Transport af værker og kunstgenstande til messer og  

 udstillinger med ikke-erhvervsmæssigt formål.
 g)	Ikke-erhvervsmæssig transport af ejendom, tilbehør og  

 dyr til eller fra teaterforestillinger, musicals, film- og sportsbegivenheder  

 og cirkusforestillinger, udstillinger og markeder, samt til brug ved  

 radiooptagelser eller til film- og tv-produktioner.
 h)	Transport for egen regning.
 i)	Begravelsestransporter.
 j)	Første og sidste - internationale og nationale - tur ad vej i  

 en kombineret transport, under forudsætning af anvendelse af den  

 relevante på- og aflæsningsstation for fragt, der ligger  

 tættest på det sted, hvor fragten skal læsses på  

 eller af, eller under forudsætning af, at den flod- eller havneby, hvor  

 af- eller pålæsning skal finde sted, befinder sig inden for en  

 afstand af 50 km fra det sted, hvor fragten læsses af eller  

 på.
 2. Den fælles kommission, der er omtalt i artikel 14  

 i denne overenskomst, kan foretage tilføjelser til listen over  

 transportkategorier, der er fritaget for de krav om tilladelse, der er  

 anført i stk. 1, og ophæve kvoterne for andre kategorier  

 end den, der er anført i stk. 2.
Artikel 8 Tilladelsesbetingelser 1. De kompetente myndigheder hos de to kontraherende  

 parter udveksler et nærmere aftalt antal tomme tilladelsesblanketter  

 hvert år.
 Tilladelserne udstedes til transportudøvere  

 bosiddende på den kontraherende parts territorium af den kompetente  

 myndighed eller af en organisation, der er udpeget dertil af den  

 pågældende myndighed.
 2. Tilladelserne er personlige og må ikke  

 overføres til tredjemand.
3. Tilladelserne kan kun anvendes til ét  

 køretøj ad gangen.
I tilfælde af kombinerede  

 køretøjer er motorkøretøjet afgørende for  

 udstedelse af eller fritagelse for tilladelse.
 4. Den fælles kommission, der er omtalt i artikel 14  

 i denne overenskomst, fastsætter tilladelseskontingentet, kategorier  

 (bilateral, transit, tredjelande) og former (med eller uden betaling) for  

 tilladelser samt alle andre betingelser for anvendelse af tilladelsen.
 5. Cabotagekørsel er forbudt, med undtagelse af  

 tilfælde hvor sådan kørsel er specielt godkendt af den  

 kompetente myndighed i værtslandet.
Den fælles kommission, der er omtalt i artikel 14,  

 fastlægger de nationale, lovgivningsmæssige og administrative  

 bestemmelser i værtslandet, der skal gælde for cabotage.
Disse  

 bestemmelser anvendes uden forskelsbehandling.
DEL IV FÆLLES BESTEMMELSER Artikel 9 Skatter og afgifter 1. Transport ved hjælp af køretøjer,  

 der er registreret i en kontraherende parts territorium, og som opererer  

 på den anden kontraherende parts territorium i henhold til denne  

 overenskomsts betingelser, er fritaget for betaling af alle skatter i  

 forbindelse med ejerskab, registrering og anvendelse af  

 køretøjet samt for særlige skatter på  

 transportydelser.
 2. Det brændstof, der medføres i  

 køretøjets normale, af fabrikanten indbyggede, faste  

 brændstoftanke, med henblik på at køre  

 køretøjet og drive motorkøretøjer ved  

 kontrolleret temperatur, samt smøremidler og reservedele, er fritaget  

 for enhver importafgift i værtslandet, forudsat at  

 transportudøveren overholder de relevante toldregulativer.
3. Transport, der er omfattet af denne overenskomst, er i  

 værtslandet underkastet de gebyrer og afgifter, der  

 pålægges for anvendelse af vejnet eller broer.
Gebyrer og  

 afgifter pålægges ikke-bosiddende vognmænd på den  

 kontraherende parts territorium uden forskelsbehandling.
Artikel 10 Vægt og dimensioner 1. Den tilladte maksimumsvægt, akseltryk og  

 køretøjernes dimensioner må ikke overstige de i  

 registreringspapirerne anførte eller de maksimumsværdier, der er  

 gældende i værtslandet.
2. Hvis maksimumsvægt, akseltryk eller dimensioner  

 for en kontraherende parts køretøj overstiger de  

 maksimumsværdier, der er gældende i den anden kontraherende parts  

 territorium, skal køretøjet udstyres med en særlig  

 tilladelse, der udstedes af den anden kontraherende parts kompetente  

 myndighed.
Hvis en sådan tilladelse begrænser  

 køretøjets bevægelser til en forud fastsat rejseplan skal  

 transporten gennemføres under iagttagelse af en sådan plan.
Artikel 11 Udstyr og andre forhold 1. Køretøjer, der transporterer farligt  

 gods, skal indrettes og udstyres i henhold til ADR-konventionens krav.
 2. Udstyr, der anvendes til at overvåge  

 chaufførernes køre-/hviletidsbestemmelser i  

 køretøjerne, skal overholde AETR-aftalens bestemmelser.
 3. De kontraherende parter lover inden for denne  

 overenskomsts rammer at fremme anvendelsen af køretøjer, der  

 overholder standarderne for sikkerhed og udstødning.
 I overensstemmelse med denne politik kan den fælles  

 kommission, der omtales i artikel 14, ved fastsættelsen af  

 tilladelseskontingentet og fremtidige liberaliseringer give fortrinsstilling  

 til køretøjer, der opfylder de højeste standarder for  

 sikkerhed og udstødning.
Artikel 12 Kontrol De tilladelser, kontroldokumenter og andre papirer, der er  

 nødvendige i henhold til denne overenskomst, samt passagerdokumenter,  

 forsikringsbeviser, kursusbeviser og alle de papirer, der er  

 nødvendige i medfør af multilaterale eller bilaterale aftaler  

 eller i medfør af national lovgivning, skal opbevares i  

 køretøjerne og forevises på kontrolinstansernes  

 anmodning.
 Den, der udøver transport for egen regning, skal  

 kunne fremlægge beviser for kørslens status på  

 kontrolinstansernes anmodning.
Artikel 13 Transportudøveres forpligtelser og straf 1. En kontraherende parts transportudøvere har  

 pligt til på den anden kontraherende parts territorium at overholde  

 forpligtelser i medfør af multilaterale, internationale  

 overenskomster, i hvilke de to parter er kontraherende parter, i  

 medfør af nærværende overenskomst samt andre bilaterale  

 overenskomster, samt i medfør af national lovgivning, især  

 færdselslove og påbud, toldregler og eventuelle betingelser og  

 restriktioner i forbindelse med tilladelser.
 2. Uden præjudice for anlæggelse af  

 kriminalsager kan de kompetente myndigheder i etableringslandet i  

 tilfælde af alvorlige eller gentagne overtrædelser begået  

 på værtslandets territorium og på sidstnævntes  

 anmodning tage følgende, administrative skridt:
udstede en advarsel forbyde adgang til den kontraherende parts territorium, hvor  

 overtrædelsen blev begået.
 I særlig alvorlige tilfælde kan  

 værtslandets kompetente myndighed midlertidigt forbyde adgang, medens  

 man afventer en afgørelse hos etableringslandets myndigheder.
 De kontraherende parter skal holde hinanden underrettet om  

 trufne afgørelser.
Artikel 14 Samarbejde i den Fælles Kommission 1. De kontraherende parters kompetente myndigheder skal  

 tage de nødvendige skridt til at gennemføre og anvende denne  

 overenskomst og videregive eventuelle nyttige oplysninger til hinanden.
De  

 kompetente myndigheder skal også holde hinanden underrettet om  

 eventuelle ændringer i national lovgivning, der kan påvirke  

 anvendelsen heraf.
 De kompetente myndigheder skal yde hinanden gensidig  

 assistance med henblik på gennemførelsen af denne overenskomst.  

 Personlige oplysninger, der videregives inden for rammerne af samarbejdet  

 mellem de kontraherende parter, skal beskyttes ved garanti for fortrolighed  

 og må ikke anvendes til andre formål end det, hvortil de blev  

 afgivet.
 2. Der skal nedsættes en fælles kommission,  

 der omfatter delegerede fra hver af de kontraherende parter, af de i  

 stk. 1 anførte årsager.
 Den fælles kommission er ansvarlig for  

 gennemførelsen af artikel 3, 4, 7 og 8 i denne overenskomst og  

 generelt for at gennemgå alle spørgsmål vedrørende  

 forbindelserne mellem de kontraherende parter inden for vejtransport,  

 herunder aspekter vedrørende sikkerhed, miljøbeskyttelse,  

 medarbejdernes rettigheder, tekniske spørgsmål, fremme af  

 samarbejde mellem virksomheder og kriseledelse.
Artikel 15 Kompetente myndigheder De kompetente myndigheder ved gennemførelsen af  

 denne overenskomst er følgende:
 for Regeringen i Kongeriget Danmark:
Trafikministeriet for Den Makedonske Regering:
Trafik- og Kommunikationsministeriet De kontraherende parter skal give hinanden underretning om  

 eventuelle ændringer i betegnelsen for den relevante, kompetente  

 myndighed.
DEL V SLUTBESTEMMELSER Artikel 16 Ændringer Eventuelle ændringer i denne overenskomst skal  

 aftales af de kontraherende parter og skal træde i kraft i henhold til  

 den i artikel 17 anførte procedure.
Artikel 17 Ikrafttrædelse og løbetid 1. De kontraherende parter skal gensidigt give hinanden  

 meddelelse om opfyldelse af de formaliteter, der kræves i deres  

 nationale lovgivning vedrørende proceduren for ikrafttrædelse af  

 internationale overenskomster.
Nærværende overenskomst  

 træder i kraft den 30. dag efter datoen for den seneste af disse to  

 meddelelser.
 2. Nærværende overenskomst indgås for en  

 periode af fire år og forlænges automatisk for 1 år ad  

 gangen, medmindre de opsiges skriftligt af en af de kontraherende parter  

 mindst 90 dage før nærværende overenskomsts  

 gyldighedsperiode udløber.
 Ved denne overenskomsts ikrafttræden ophører  

 overenskomsten mellem Kongeriget Danmarks Regering og det forhenværende  

 Jugoslaviens Regering vedrørende international vejtransport af 13. maj  

 1968.
Udstedt i tre originale eksemplarer dags dato, i  

 København den 9. september 1997 på dansk, makedonsk og engelsk,  

 således at hver af teksterne har samme gyldighed.
I tilfælde af  

 uoverensstemmelser har den engelske tekst forrang.
FOR KONGERIGET DANMARKS REGERING Ole Zacchi FOR DEN MAKEDONSKE REGERING Muhamed Halili Overenskomsten, der trådte i kraft den 2. januar  

 1998, erstatter for så vidt angår Den Tidligere Jugoslaviske  

 Republik Makedonien overenskomsten af 13. maj 1968 mellem Danmark og  

 Jugoslavien om international transport ad landevej, jf.
Udenrigsministeriets  

 bekendtgørelse nr. 79 af 22. juli 1968, Lovtidende C.
