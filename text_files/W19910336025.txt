 Et medlem af en kasse for selvstændige drev selvstændig virksomhed som  

 hovedbeskæftigelse.
Han deltog i et arbejdsmarkedsuddannelseskursus i brandslukning, idet  

 dette var en betingelse for, at han fik lønarbejde som konsulent 37 timer  

 ugentlig for et brandslukningsfirma.
Efter ansættelsen i  

 brandslukningsfirmaet blev han overflyttet til en lønmodtagerkasse.
Ankenævnet fandt, at ansøgeren havde skiftet erhverv til  

 lønmodtagerbeskæftigelse med selvstændigt bierhverv.
Han var derfor  

 berettiget til kursusgodtgørelse, idet han havde opnået arbejde af passende  

 omfang efter kursets afslutning inden for det arbejdsområde, som kurset var  

 beregnet for.
 Et medlem af en arbejdsløshedskasse for selvstændige klagede over, at  

 kassen havde givet afslag på ansøgning om kursusgodtgørelse under deltagelse  

 i et arbejdsmarkedsuddannelseskursus i Brandslukning under henvisning til, at  

 ansøgerens selvstændige virksomhed ikke var lukket/afhændet.  

 Arbejdsløshedskassen henviste til Arbejdsministeriets bekendtgørelse nr. 887  

 af 28. december 1989, § 5, stk. 1.
 Medlemmet havde drevet selvstændig virksomhed med produktion og salg af  

 tøj fra sin privatadresse fra den 1. oktober 1989.
Medlemmet ønskede at arbejde som konsulent for et brandslukningsfirma.
Det  

 var en betingelse for ansættelse, at han fulgte det ovennævnte kursus.  

 Medlemmet fik den 3. december 1990 arbejde som konsulent 37 timer ugentligt,  

 og blev pr. 31. december 1990 overflyttet til en arbejdsløshedskasse for  

 lønmodtagere.
Ankenævnet fandt, at medlemmet var berettiget til udbetaling af  

 kursusgodtgørelse under deltagelse i det omhandlede  

 arbejdsmarkedsuddannelseskursus, jf.
Arbejdsministeriets bekendtgørelse nr.  

 887 af 28. december 1989, § 5, stk. 2, nr. 3.
 Ankenævnet lagde vægt på, at det var en betingelse for hans ansættelse på  

 fuld tid som konsulent i et brandslukningsfirma, at han deltog i det  

 omhandlede kursus.
 Ankenævnet ændrede således arbejdsløshedskassens afgørelse.
