En investeringsforening skønnedes ikke omfattet af lov om  

 investeringsforeningsvirksomhed eftersom foreningen ikke havde til hensigt at  

 operere efter det i § 1, nr. 1 i Lov om investeringsforeninger omhandlede  

 risikospredningsprincip Tilsynet meddelte den 28. september 1993 på forespørgsel, at en oprettet  

 forening ikke på det foreliggende grundlag var omfattet af lov om  

 investeringsforeninger.
Det fremgik af det i forbindelse med stiftelsen  

 indsendte materiale, at foreningen ikke havde til hensigt at operere efter  

 det i § 1, nr. 1, i lov om investeringsforeninger omhandlede  

 risikospredningsprincip.
 Ifølge vedtægterne skulle foreningen således investere formuen i  

 konvertible obligationer (og aktier) udstedt af et større børsnoteret  

 aktieselskab.
 Det forudsattes, at foreningen rettede henvendelse til tilsynet, såfremt  

 der måtte blive foretaget sådanne ændringer, at foreningen ville falde under  

 lov om investeringsforeninger, ligesom det meddeltes, at foreningen stedse  

 måtte tilrettelægge aktiviteten således, at overholdelse af § 3 i lov om  

 investeringsforeninger sikredes.
 Afgørelsen er trykt i »Beretning fra Finanstilsynet 1993«.
