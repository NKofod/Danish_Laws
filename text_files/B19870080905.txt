 I henhold til § 13 i lov nr. 115 af 31. marts 1982 om biavl fastsættes  

 herved følgende:
§ 1.  I denne bekendtgørelse forstås ved ondartet bipest: den sygdom, der forårsages af Bacillus larvae; europæisk bipest: den sygdom, der foråsages af Streptococcus  

 pluton, og som omfatter de sygdomme, der i lov nr. 126 af 15. april 1959 er  

 angivet som åben bipest og som stinkende bipest; (* 1) stenyngel: den sygdom, der forårsages af Aspergillus flavus og A.  

 fumigatus; rene områder: afgrænsede områder, der af Statens Bisygdomsnævn  

 erklæres for rene med hensyn til ondartet bipest, jfr. § 5, stk. 1; biavlsmateriel: brugte bihuse, brugte tavler, andet brugt  

 biavlsmateriel og i det hele taget genstande, hvormed smitte med ondartet  

 bipest eller stenyngel kan befordres; kyndig biavler: en biavler, som har haft bihold i mindst tre år,  

 og som derefter har deltaget i et af Statens Bisygdomsnævn arrangeret  

 bisygdomskursus, jfr. § 2.
§ 2.  For at kunne udføre de opgaver, som ved denne  

 bekendtgørelse er tillagt kyndige biavlere, jfr. § 4, stk. 1, b og c, og §  

 12, stk. 1, skal de pågældende være registreret af Statens Bisygdomsnævn.  

 Personer, der den 30. oktober 1975 var autoriseret som tilsynsmænd, har ret  

 til at blive registreret som kyndige biavlere uden at skulle godtgøre, at de  

 har haft bihold i tre år og har deltaget i bisygdomskursus, såfremt de inden  

 den 1. juni 1976 fremsætter anmodning om en sådan registrering.
Statens  

 Bisygdomsnævn fastsætter de nærmere regler for kyndige biavleres virksomhed,  

 herunder registrering og slettelse af registrering.
§ 3.  Det er forbudt 1. at lade fodring af bier foregå i det fri, 2. at anbringe tavler og genstande, gennem hvilke  

 smitte med ondartet bipest og stenyngel kan befordres, på en sådan måde, at  

 bier kan få adgang til dem, 3. at lade biboliger med uddøde familier eller  

 udbyggede tavler henstå således, at bier kan skaffe sig adgang til dem, 4. at forsende brugte tavler og uafsmeltet voks på en  

 sådan måde, at bier kan få adgang dertil eller til derfra flydende foder  

 eller honning, 5. at forhandle brugt biavlsmateriel uden iagttagelse  

 af forskrifterne i §§ 4 og 12. Det er dog tilladt at forhandle tavler med  

 honning og tavler i honning, såfremt tavlerne ikke tidligere har været  

 benyttet som yngeltavler og tavlernes størrelse ikke overstiger 10 x 10 x 6  

 cm.
§ 4.  Flytning af bifamilier og biavlsmateriel til  

 anden ejendom eller ud over 1 km fra den hidtidige stadeplads må kun finde  

 sted, Stk. 2.  Befinder en bifamilie sig i en zone beliggende  

 inden for en afstand af 2 km fra en bigård, som er smittet med ondartet  

 bipest, skal det i stk. 1, b, nævnte eftersyn foretages og attest udstedes af  

 en bisygdomsinspektør eller tilsynsmand.
Bifamilier, der er udflyttet fra 2  

 km-zonen, skal efter 8 uger underkastes nyt eftersyn ved bisygdomsinspektør  

 eller tilsynsmand.
Såfremt forholdene nødvendiggør det, kan eftersynet  

 henskydes til det tidligst mulige tidspunkt det følgende forår.
 Stk. 3.  Flytning af biavlsmateriel, der befinder sig  

 inden for den i stk. 2 nævnte 2 km-zone, må kun ske i forbindelse med  

 flytning af bifamilier, der har været underkastet eftersyn, og for hvilke  

 attest er udstedt i medfør af stk. 2. Denne bestemmelse gælder ikke for  

 honningtavler, der af ejeren hjemtages til slyngning, eller for tavler, hvori  

 der ikke har været ynglet, og som udbringes til en bifamilie fra ejerens  

 lager.
 Stk. 4.  For så vidt angår flytning fra bigårde, der  

 formodes eller konstateres at være angrebet af ondartet bipest, gælder  

 bestemmelserne i § 8.
 Stk. 5.  Bestemmelserne i denne paragraf gælder ikke for  

 flytning ind i eller inden for rene områder, jfr. § 5.
 § 5.  Områder, som efter særlig undersøgelse er fundet  

 fri for ondartet bipest, kan af Statens Bisygdomsnævn efter forhandling med  

 Danmarks Biavlerforening og De samvirkende danske Frøavlerforeninger erklæres  

 for rene områder.
Stk. 2.  Der offentliggøres årligt ved Statens  

 Bisygdomsnævns foranstaltning en fortegnelse pr. 1. april over områder, der  

 er erklæret for rene områder.
Oplysning om områdernes nærmere afgrænsning fås  

 ved henvendelse til sekretariatet for Statens Bisygdomsnævn.
 Stk. 3.  Inden for rene områder kan bifamilier og  

 biavlsmateriel flyttes uden restriktioner.
Stk. 4.  Flytning af bifamilier og biavlsmateriel ind i  

 rene områder er forbudt.
Bisygdomsnævnet kan dog på nærmere fastsatte  

 betingelser meddele dispensation fra dette forbud.
Stk. 5.  Skulle der i et rent område opstå nysmitte af  

 ondartet bipest, afgør Statens Bisygdomsnævn, om området eller en del deraf  

 skal tages under observation, eller om erklæringen af området som rent straks  

 skal tilbagekaldes.
Tages området eller en del deraf under observation,  

 gælder bestemmelserne i § 4, stk. 2 og 3, indtil det pågældende område på ny  

 erklæres for rent.
§ 6.  Tilsynsmænd, bisygdomsinspektører, medlemmer af  

 Statens Bisygdomsnævn samt eventuelle af nævnet udsendte særlige sagkyndige  

 skal til enhver tid mod forevisning af behørig legitimation have uhindret  

 adgang til besigtigelse af bistader og undersøgelse af alt til bigården  

 hørende materiel og voksbygning.
I biernes aktive perioder skal de desuden  

 have adgang til at foretage sygdomsundersøgelser af bifamilier.
Ejeren er  

 pligtig til at forevise bistader og alt til bigården hørende materiel og  

 voksbygning og lade udtage fornødne prøver.
 Stk. 2.  Bistader, der ikke er opstillet ved ejerens  

 bopæl eller på dennes ejendom, skal være forsynet med synlig angivelse af  

 ejerens navn og adresse eller andet tydeligt ejendomsmærke.
§ 7.  Enhver, der ejer eller har tilsyn med en  

 bifamilie, som viser tegn på tilstedeværelsen af en yngelsygdom (ondartet  

 bipest, europæisk bipest eller stenyngel) eller frembyder mistanke om sådan  

 sygdoms tilstedeværelse, eller i hvilken der i øvrigt konstateres død yngel  

 eller andre uregelmæssigheder i yngellejet, har pligt til, inden 24 timer  

 efter at sygdommens virkelige eller formodede tilstedeværelse er kommet til  

 hans kundskab, at gøre anmeldelse herom til enten bisygdomsinspektøren, den  

 nærmestboende tilsynsmand, den lokale biavlerforenings formand eller Statens  

 Bisygdomsnævn.
Såfremt anmeldelse sker til Statens Bisygdomsnævn, skal  

 medfølge prøver af tavler, der mistænkes for at indeholde smittet yngel.
Stk. 2.  Det påbud, der ved den efter anmeldelsen  

 foretagne undersøgelse eller senere gives til forebyggelse eller bekæmpelse  

 af ondartet bipest eller stenyngel, skal følges af ejeren eller den, der på  

 hans vegne fører tilsyn med bigården.
Såfremt dette ikke sker, ifalder den  

 ansvarlige strafansvar, og bisygdomsinspektøren skal lade påbudte  

 foranstaltninger foretage for ejerens regning.
§ 8.  Når der er formodning om eller er konstateret  

 ondartet bipest eller stenyngel i en bigård, er det forbudt fra bigården at  

 bortflytte eller bortsende bifamilier, bidronninger, biboliger, redskaber,  

 honning (jfr. dog § 9), tavler og voks, bortset fra rensmeltet blokvoks samt  

 tavler, der sendes til vokssmelteri emballeret på en sådan måde, at bier ikke  

 kan få adgang dertil.
Dette forbud gælder, indtil det enten ved den af  

 Statens Bisygdomsnævn foretagne undersøgelse er godtgjort, at formodningen  

 har været ubegrundet, eller det ved en af en bisygdomsinspektør tidligst 8  

 uger efter konstateringen foretaget undersøgelse er sikret, at alle  

 bifamilier er fri for nævnte sygdomme.
Statens Bisygdomsnævn kan i særlige  

 tilfælde give tilladelse til fravigelse fra førnævnte forbud.
 § 9.  Såfremt der ved Statens Bisygdomsnævns  

 foranstaltning i indsendte prøver fra en bigård konstateres:
Stk. 2.  Bisygdomsinspektøren skal i tilfælde af  

 ondartet bipest drage omsorg for, at der sker tilintetgørelse af alle tavler,  

 hvori der har været yngel fra de smittede bifamilier, tillige med  

 vildbygning, rammer og andet løst materiel, herunder utætte solvokssmeltere,  

 der ikke kan renses.
Alle andre tavler i bistaderne og biavlerens forråd af  

 ikke i brug værende tavler skal bisygdomsinspektøren straks foranledige  

 udskåret og forsvarligt indpakket til omsmeltning på et vokssmelteri.
Rammer  

 fra sidstnævnte tavler skal, hvis de ikke brændes, omhyggeligt renses ved  

 kogning.
Har biavleren flere bigårde, og materielet påviseligt holdes strengt  

 adskilt, bigård for bigård, skal kun den inficerede bigårds tavlemateriel  

 omsmeltes.
 Stk. 3.  Bisygdomsinspektøren skal drage omsorg for, at  

 biboliger, herunder tomme bihuse og kuber, tilintetgøres, når han skønner, at  

 en sikker sygdomsundersøgelse eller fjernelse af tilstedeværende smitstof af  

 ondartet bipest er uigennemførlig eller vil frembyde uforholdsmæssige  

 vanskeligheder.
Stk. 4.  Når helbredelsesforsøg foretages efter stk. 1  

 b, skal bisygdomsinspektøren på 4. dagen efter omsætningen drage omsorg for  

 efterbehandling af bifamilierne og påse, at ejeren har opfyldt de tidligere  

 meddelte pålæg.
Bisygdomsinspektøren skal sikre sig, at der foretages en  

 omhyggelig rensning af det midlertidigt anvendte materiel.
 Stk. 5.  Det påhviler bigårdens ejer eller dennes  

 repræsentant uden godtgørelse at yde bisygdomsinspektøren den fornødne  

 medhjælp under udførelsen af hans hverv i bigården, herunder ved afbrænding  

 af biavlsmateriel, der skal tilintetgøres, og ved udførelsen af den  

 nødvendige rensning af stader og andet materiel samt stadernes omgivelser i  

 overensstemmelse med bisygdomsinspektørens forskrifter.
 Stk. 6.  Kan eller vil ejeren ikke yde  

 bisygdomsinspektøren den fornødne bistand under arbejdet, kan inspektøren  

 lade de pågældende arbejder udføre på hans bekostning.
 Stk. 7.  Tab, som en biavler lider som følge af, at  

 bifamilier dræbes eller omsættes som led i den offentlige  

 bisygdomsbekæmpelse, erstattes med faste, af Statens Bisygdomsnævn fastsatte  

 beløb, for så vidt der i medfør af § 6 i lov nr. 126 af 15. april 1959 er  

 stillet beløb til rådighed hertil. (* 2) Kommer bisygdomsinspetør eller  

 tilsynsmand fejlagtigt til at forvolde skade, kan tabet eventuelt erstattes  

 efter lovens § 1, stk. 2-5. Erstatning kan nedsættes eller bortfalde, såfremt  

 bestemmelserne i denne bekendtgørelse er overtrådt.
 § 10.  Honning fra bifamilier, der er eller har været  

 angrebet af stenyngel, skal tilintetgøres.
Stk. 2.  Honning fra bifamilier, der er smittet med  

 ondartet bipest, skal tilintetgøres, hvis den ikke inden en frist af 4 dage  

 efter konstatering af sygdommen og meddelelse herom kan slynges og sættes på  

 beholder på betryggende måde.
Såfremt sådan honning mod eller uden vederlag  

 overlades til andre, må dette kun ske i stor emballage og til teknisk brug  

 (bageribrug, medicinalfabrikation eller lignende), hvorved honningen  

 underkastes behandling, der udelukker smitteoverførelse.
Honningen og urenset  

 emballage, hvori der har været honning, skal opbevares således, at bier ikke  

 kan få adgang dertil.
Biavlere, der afhænder smittet honning i stor  

 emballage, er pligtige at forsyne denne med tydelig tekst, hvoraf  

 foranstående bestemmelser om anvendelse og opbevaring fremgår.
Hvis der ikke  

 haves sikkerhed for, at honning fra bifamilier med ondartet bipest er  

 tilintetgjort eller opbevaret særskilt til teknisk brug, skal al honning fra  

 den pågældende bigård enten afhændes i stor emballage til teknisk brug eller  

 i glasemballage til spisebrug.
§ 11.  Enhver bigård, hvori der drives bidronningeavl  

 med salg for øje, samt enhver bigård, hvorfra ledsagebier tages til  

 forsendelse af her til landet indførte bidronninger, skal to gange årligt,  

 første gang tidligst forsvarligt i sæsonen og anden gang ikke senere end 1.  

 august, underkastes eftersyn ved bisygdomsinspektøren.
Bidronninger må kun  

 sælges, og ledsagebier må kun benyttes, såfremt det af den af  

 bisygdomsinspektøren udstedte attest fremgår, at stenyngel og ondartet bipest  

 ikke er påvist i den bigård, hvorfra dronningerne og ledsagebierne hidrører.
 Stk. 2.  Det er forbudt at sælge bidronninger fra  

 bifamilier, som er eller har været angrebet af europæisk bipest, medmindre  

 bisygdomsinspektøren ved eftersyn har konstateret, at vedkommende familie har  

 været i stand til hurtigt at rense sig for denne sygdom på en sådan måde, at  

 den efter en umiddelbar bedømmelse ikke viser synlige tegn på sygdommen.
 Stk. 3.  Det ved forsendelse af bidronninger anvendte  

 foder må ikke indeholde honning.
 Stk. 4.  Bidronningeavlere er berettiget til for egen  

 regning at lade samtlige bifamilier inden for 2 km fra parringsstationer og  

 de bigårde, hvorfra bier m.m. anvendes til bidronningeavlen, undersøge af en  

 bisygdomsinspektør eller tilsynsmand.
 § 12.  Såfremt en bigård skifter ejer, skal den  

 tidligere ejer eller dennes bo foranledige, at der af en bisygdomsinspektør  

 eller tilsynsmand eller en anden kyndig biavler efter undersøgelser som  

 foreskrevet i § 4, stk. 2, udfærdiges attest om, at der ikke i den pågældende  

 bigård findes ondartet bipest eller stenyngel.
 Stk. 2.  Den tidligere ejer eller dennes bo skal  

 foranledige, at alle ikke i brug værende tavler omsmeltes.
 § 13.  De i henhold til nærværende bekendtgørelse af  

 Statens Bisygdomsnævn trufne afgørelser og vedtagne bestemmelser gennemføres  

 ved foranstaltning af Statens Planteavlskontor, der fungerer som sekretariat  

 for Statens Bisygdomsnævn.
 Stk. 2.  Det påhviler Statens Forsøgsvirksomhed i  

 plantekulturer at yde Statens Bisygdomsnævn den fornødne tekniske bistand ved  

 gennemførelsen af de i nærværende bekendtgørelse omhandlede analyser og  

 undersøgelser m.v.
 § 14.  Overtrædelse af bestemmelserne i denne  

 bekendtgørelse eller af vilkår eller pålæg i henhold til denne bekendtgørelse  

 straffes med bøder.
 § 15.  Denne bekendtgørelse træder i kraft den 31.  

 december 1987.
 Stk. 2.  Bekendtgørelse nr. 214 af 27. april 1976 om  

 smitsomme sygdomme hos honningbier, ophæves.
Landbrugsministeriet, den 11. december  

 1987 LAURITS TØRNÆS /Henrik Wanscher (* 1) I lov nr. 126 af 15. april 1959 angives som: »stinkende bipest  

 (Bacillus alvei), åben bipest (Bacterium pluton m.fl.)» (* 2) Lov nr. 126 af 15. april 1959: § 6. »Landbrugsministeren  

 bemyndiges til i hvert finansår at anvende indtil 165 000 kr. til de i denne  

 lov omhandlede formål, herunder til uddannelse af tilsynsmænd.
Endvidere  

 bemyndiges landbrugsministeren til i hvert finansår at anvende et beløb af  

 indtil 20 000 kr. til bekæmpelsesarbejde efter denne lov i de amtsrådskredse,  

 hvis biavlere tilvejebringer et tilsvarende beløb til bekæmpelse af smitsomme  

 sygdomme hos bier.
De årlige beløb bevilges på finanslovene«.
