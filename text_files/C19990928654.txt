Skrivelse om omlægning af ansøgningsprocedure -  

  

 Barselsfonden (Til samtlige ministerier mv.) Vedr.:  

 Finansministeriets cirkulære nr. 018-98 af 30. januar 1998.
 Ansøgningsproceduren for anmodning om refusion fra  

 barselsfonden ændres med virkning fra ansøgningsfristen 5. januar 1999,  

 således  

 at det fra oktober kvartal 1998 og fremover vil være muligt at få udbetalt a  

 conto refusion fra fonden for igangværende, men endnu ikke afsluttede  

 barselsorlovsperioder.
 A conto refusion beregnes på grundlag af afholdt udgift til  

 vikarløn fratrukket modtagne   eller beregnede   kommunale refusioner for den  

 ansøgte a conto periode.
 Ved barselsperiodens afslutning foretager institutionen en  

 endelig opgørelse over den samlede vikarudgift i hele barselsorlovsperioden  

 og  

 fratrækker modtagne kommunale refusioner samt eventuel modtaget a  

 contoudbetaling fra fonden.
 De 4 årlige ansøgningsterminer for refusionsanmodninger  

 bibeholdes, men disse vil med virkning fra førstkommende ansøgningsfrist  

 kunne  

 indeholde både anmodninger vedrørende refusion for afsluttede barselsperioder  

 samt anmodninger vedrørende eventuelle a conto refusioner for igangværende,  

 men  

 endnu ikke afsluttede barselsorlovsperioder.
 Der vil snarest blive udsendt nyt cirkulære om ordningen,  

 hvori den ændrede ansøgningsprocedure vil blive nærmere beskrevet.
 Eventuel henvendelse kan rettes til afdelingsleder Birgit  

 Weng Nielsen på tlf. 33 92 91 72 eller til kontorfuldmægtig Helle Rasmussen  

 på  

 tlf. 33 92 88 85.
