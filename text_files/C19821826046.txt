 Statsskattedirektoratet er ved skattedepartementets cirkulære nr. 16 af  

 28. januar 1981 bemyndiget til at varetage ekspeditionen af sager om  

 udveksling af oplysninger med andre lande samt Færøerne og Grønland.
1. Retsgrundlaget 1.1. Overenskomster med enkelte lande Grundlaget for indgåelse af overenskomster med fremmede stater, herunder  

 om udveksling af oplysninger til brug ved skatteligningen og om bistand i  

 skattesager, findes i lov nr. 74 af 31. marts 1953, som ændret ved lov nr.  

 529 af 3. november 1976, om indgåelse af overenskomster med fremmede stater  

 til undgåelse af dobbeltbeskatning m.v.
 Loven giver regeringen bemyndigelse til at indgå gensidige overenskomster  

 på området.
 En oversigt over gældende overenskomster m.v. findes i en særlig  

 vejledning "Dobbeltbeskatning", der udkommer i foråret 1982.
 Overenskomster med bistandsbestemmelser er anført i skattedepartementets  

 cirkulære nr. 16 af 28. januar 1981.
 De fleste dobbeltbeskatningsaftaler opbygges i dag efter OECD's  

 (organisationen for økonomisk samarbejde og udvikling) modelkonvention  

 ("Report of the OECD Committee on Fiscal Affairs 1977", Munksgaards  

 Boghandel, Nørregade 6, 1165 København K, ISBN 92-64-11693-1).
1.2. Overenskomster med grupper af stater Ud over ovennævnte (bilaterale) aftaler har Danmark med grupper af stater  

 indgået overenskomster, der indeholder bestemmelser af mere vidtgående  

 karakter.
1.2.1. Norden Grundlaget for samarbejdet er den nordiske aftale af 9. november 1972 om  

 bistand i skattesager med tillægsaftale af 21. juli 1976 (Danmark, Finland,  

 Island, Norge og Sverige).
1.2.2. EF (Vesttyskland, Frankrig, Italien, Grækenland, Belgien, Holland,  

 Luxemborg, Storbritanien, Irland, Danmark) Traktaten om oprettelse af det Europæiske økonomiske Fællesskab pålagde  

 ministerrådet efter forslag fra kommissionen at udstede direktiver i den  

 hensigt at søge medlemsstaternes love tilnærmet hinanden.
Ved rådets direktiv  

 af 19. december 1977 om gensidig bistand mellem medlemsstaternes kompetente  

 myndigheder inden for området direkte skatter udmøntedes traktatens generelle  

 bestemmelser i praksis.
 Rådet udtaler i direktivet bl.a.: "Skattesvig og skatteunddragelse,  

 der rækker ud over medlemsstaternes grænser, fører til budgetmæssige tab og  

 til krænkelse af princippet om skattemæssig retfærdighed og kan fremkalde  

 fordrejning af kapitalbevægelserne og konkurrencevilkårene; herved påvirkes  

 det fælles markeds funktion".
Det hedder videre, at "i betragtning af dette problems internationale  

 karakter er nationale foranstaltninger, hvis virkninger ikke rækker ud over  

 statsgrænserne, utilstrækkelige.
Bilaterale aftaler anses ligeledes at være  

 utilstrækkelige.
Samarbejdet mellem skattemyndighederne inden for  

 Fællesskabet bør derfor styrkes i overensstemmelse med fælles regler og  

 principper".
1.3. Begrænsninger vedrørende indhentning og brug af oplysninger De kompetente myndigheder har pligt til at sikre, at oplysninger ikke  

 meddeles uvedkommende og kun gøres tilgængelige for personer, som efter de  

 gældende lovbestemmelser medvirker ved påligningen eller opkrævningen af de  

 skatter, der omhandles i aftalen.
 EF-direktivet, den nordiske bistandsaftale og de enkelte  

 dobbeltbeskatningsaftaler indeholder således bestemmelser om visse  

 begrænsninger af lovmæssig og sikkerhedsmæssig art for udveksling af  

 oplysninger.
1. Der skal være sikkerhed for, at oplysningerne ikke  

 kommer uvedkommende personer i hænde.
Oplysninger kan kun videregives til  

 personer, der er beskæftiget med skatteligning eller kontrol hermed.
 2. Der kan ikke forlanges iværksat forvaltningsakter,  

 der strider mod dansk eller det fremmede lands lovgivning eller  

 forvaltningspraksis.
 3. Der kan ikke udveksles oplysninger, der ikke kan  

 fremskaffes ifølge dansk eller det fremmede lands lovgivning eller normale  

 forvaltningspraksis.
 4. Der må ikke røbes nogen erhvervsmæssig,  

 forretningsmæssig, industriel, kommerciel eller faglig hemmelighed,  

 fremstillingsmetode eller oplysninger, hvis offentliggørelse ville kunne  

 stride mod almene interesser.
 Efter EF-direktivets art. 2 kan en anmodning om bistand afvises, såfremt  

 den stat, der har fremsat anmodningen, ikke har udtømt sine egne sædvanlige  

 oplysningsmuligheder først.
 Om uopfordret udveksling af oplysninger hedder det i direktivets art. 4,  

 pkt. d, at meddelelse gives i tilfælde, hvor en medlemsstats kompetente  

 myndighed har grund til at formode, at der er tale om en skattebesparelse som  

 følge af fiktive interne overførsler af overskud inden for grupper af  

 virksomheder.
2. Samarbejdsformer 2.1. Uopfordret udveksling af oplysninger Oplysningerne foreligger ofte i form af oplysningssedler om løn,  

 provision, honorar, patent-, mønstre- og varemærkeafgift, oplysning om arv,  

 køb og salg af fast ejendom samt udbetaling af forsikringsbeløb.
2.2. Udveksling af enkeltstående oplysninger Statsskattedirektoratet formidler udveksling af oplysninger i konkrete  

 sager, hvor det er af betydning at kontakte en udenlandsk skattemyndighed,  

 jf.
EF-direktivets art. 2, den nordiske bistandsaftales art. 1 b, 3, 5 og 11  

 samt de fleste dobbeltbeskatningsaftaler (se oversigten i  

 skattedepartementets cirkulære nr. 16 af 28. januar 1981).
2.3. Samtidig revision Efter EF-direktivet og den nordiske bistandsaftale kan skattemyndighederne  

 i Danmark og i et EF-land/nordisk land iværksætte samtidige revisioner, såvel  

 i enkelte som i mere omfattende tilfælde (art. 9 og art. 6 i EF-direktivet  

 samt art. 12 i den nordiske bistandsaftale, jf. art. 4 i tillægsaftalen af  

 21. juli 1976).
2.4. Deltagelse i skatterevision i andet land Repræsentanter for danske skattemyndigheder kan - i henhold til art. 6 i  

 EF-direktivet - få tilladelse til ophold i et andet EF-land som led i  

 klarlæggelsen af en verserende sags faktiske og retlige omstændigheder.
 Efter den nordiske bistandsaftale art. 11 A, jf. tillægsaftalens art. 3,  

 kan repræsentanter for danske skattemyndigheder få tilladelse til at deltage  

 i undersøgelser i et andet nordisk land.
 Om tilladelser til besøg i udlandet, se afsnit 4.3.
3. Mindstekrav til oplysninger Oplysninger må som mindstekrav indeholde:
- modtagerens navn, fødselsdata, udenlandsk bopæl og stat, - oplysninger om arbejdsgivers/udbetalers navn og adresse, - beløbsstørrelse, valuta, indkomstart og for rentetilskrivninger tillige  

 oplysning om indskudssted og kontonummer.
 Inden for OECD arbejdes der for tiden med at udforme en standardblanket  

 til brug for uopfordret udveksling af oplysninger.
4. Den praktiske fremgangsmåde 4.1. Afgivelse af oplysninger til udlandet Oplysninger indsendes til statsskattedirektoratet, 3. kontrolkontor,  

 Meldahlsgade 5, 1613 København V.
 Det må påses, at mindstekravene til oplysningerne er opfyldt, jf. afsnit  

 3.
4.2. Indhentning af oplysninger fra udlandet Anmodning herom indsendes til statsskattedirektoratet, 3. kontrolkontor.
 Anmodningen skal være udformet således, at den uden videre kan oversættes.
4.3. Deltagelse i skatterevision i et andet land Anmodning rettes til statsskattedirektoratet, 3. kontrolkontor, der  

 videresender anmodningen til skattedepartementet.
5. Anmodning fra udlandet om bistand Anmodning fra en udenlandsk skattemyndighed om fremskaffelse af  

 oplysninger her i landet skal fremmes mest muligt.
