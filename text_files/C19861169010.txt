Den 14. juni 1985 stadfæstedes i højesteret Vestre landsrets dom af 22.  

 november 1984 vedrørende overtrædelse af lov om almindelig omsætningsafgift,  

 jf. lovbekendtgørelse nr. 369 af 1. juli 1982, § 35, stk. 1, litra b, jf. §  

 20, stk. 1, og § 18, stk. 3. Størrelsen af den opgjorte momsrestance fandtes  

 ikke at kunne tillægges betydning ved beregningen af bøden.
Da forholdet  

 fandtes at burde sanktioneres ud fra mere ordensprægede synspunkter,  

 fastsattes bøden til 5.000 kr.
 På grundlag af en udtalelse fra ministeriet for skatter og afgifter  

 bestemmer justitsministeriet herved, at der efter følgende retningslinier  

 skal ske delvis eftergivelse og tilbagebetaling for så vidt angår bøder for  

 manglende angivelser i henhold til momslovens § 35, stk. 1, litra b, jf.  

 lovens § 20, stk. 1, respektive § 28, stk. 1, såfremt bøden er idømt eller  

 vedtaget før højesterets dom af 14. juni 1985.
I.
Principper for delvis eftergivelse og tilbagebetaling.
1. Ordningen omfatter bøder i henhold til ovennævnte  

 bestemmelser, som den 14. juni 1985 ikke var fuldt indbetalt.
Differencen  

 mellem indbetalte beløb og den nedsatte bøde betales tilbage.
 Ordningen omfatter således ikke bøder, som er blevet betalt fuldt ud før  

 den 14. juni 1985, eller bøder, som er afsonede.
2. Politimestrene anmodes om på eget initiativ at  

 gennemgå samtlige under nr. 1 nævnte sager og træffe afgørelse om delvis  

 eftergivelse og eventuel tilbagebetaling.
Der kræves således ikke en begæring  

 herom fra den, som har vedtaget eller er idømt bøden.
3. Bøderne skal nedsættes i overensstemmelse med de af  

 højesteret anlagte ordensprægede synspunkter.
Til brug ved beregningen af  

 bødenedsættelsen indhentes en udtalelse fra direktoratet for toldvæsenet.
 4. Såfremt bøden er fastsat som en samlet bøde for  

 flere lovovertrædelser, fx tillige for overtrædelse af momslovens § 35, stk.  

 1, litra a, bør der tilsvarende ske nedsættelse efter indhentet udtalelse fra  

 direktoratet for toldvæsenet.
II.
Fremgangsmåden ved delvis eftergivelse og tilbagebetaling.
1. Bestemmelse om eftergivelse og tilbagebetaling  

 træffes af politimesteren i den kreds, hvor bødeafgørelsen er indført i  

 bødejournalen.
Er sagen overført fra en politikreds til en anden til  

 inddrivelse af bøden, træffes bestemmelsen i den kreds, som inddrivelsen nu  

 påhviler, eller - hvis bøden er fuldt ud indbetalt - den kreds, der sidst har  

 haft sagen til inddrivelse.
Når der efter de under I nævnte retningslinier er truffet en sådan  

 bestemmelse, skal den vedtagne eller idømte bødeafgørelse påtegnes med  

 teksten: »Bøden er efter justitsministeriets cirkulærskrivelse af ....  

 nedsat til .... kr.«.
Denne påtegning skal tillige ske i bødejournalen  

 for hver enkelt sag.
Er der efter de gældende regler tidligere sket indberetning til det  

 centrale kriminalregister om bødeafgørelsen, skal nedsættelse af den  

 pågældende bøde meddeles kriminalregistret.
Nedsættelsen indberettes til  

 kriminalregistret på blanket P 438 c eller ved indsendelse af et print af  

 afgørelsen, påtegnet som ovenfor anført.
2. Såfremt en bøde nedsættes, skal der gives den, som  

 har vedtaget eller er idømt bøden, meddelelse herom.
Skal der ske  

 tilbagebetaling, fremsendes et giroudbetalingskort.
III.
Regnskabsførelsen m.v.
 De tilbagebetalte bødebeløb bogføres på § 4.02.01. (INS.NR. 6400.0423  

 konto 4601.20.9.xx.bøder).
 I forbindelse med aflæggelse af bøderegnskab for finansåret 1986 bedes der  

 særskilt redegjort for det samlede tilbagebetalte bødebeløb med henvisning  

 til denne cirkulærskrivelse.
IV.
Indberetning til justitsministeriet.
 Man anmoder politimestrene om inden 1. februar 1987 at give  

 justitsministeriet oplysning om størrelsen af de samlede nedsættelsesbeløb  

 ved en delvis eftergivelse.
