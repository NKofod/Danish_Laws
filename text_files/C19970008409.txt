1. Generelt om beregning af tjenestemandspension Pensionsberegningen i kapitel 2 og §§ 40-44 i tjenestemandspensionsloven  

 (TPL) (* 1) betyder, at pensionen til tjenestemænd - efter en  

 overgangsordning i perioden 1994-2002 - ved 37 års pensionsalder beregnes som  

 57 pct. af den pensionsgivende løn på det skalatrin, som den pågældende er  

 indplaceret på ved pensioneringen.
På nogle skalatrin ydes ved de højeste  

 pensionsaldre et fast kronetillæg, der aftrappes i perioden fra 2002 til  

 2022, jf.
TPL § 6, stk. 2.
 Ægtefællepensionen er fastsat til 71 pct af egenpensionen, jf i øvrigt  

 pkt. 4.3 og pkt. 6.
Til egen- og ægtefællepensionister under 67 år ydes et tillæg  

 (»u-67-års-tillæg«), der er det samme på alle skalatrin, og hvis  

 størrelse afhænger af den enkelte tjenestemands pensionsalder.
Dette tillæg  

 falder væk, når pensionisten fylder 67 år.
 De overgangsordninger, som gælder for iværksættelsen af det ændrede  

 beregningssystem, er beskrevet nedenfor i afsnit 3.
 Det ændrede beregningssystem gennemførtes pr. 1. januar 1994 samtidig med  

 skattereformen, der bl.a. indebar, at pensioner, herunder  

 tjenestemandspensioner, er fritaget for at betale arbejdsmarkedsbidrag.
 Dette cirkulære omhandler beregning af pensioner i perioden 1997-2002 ,  

 opsatte pensioner samt regulering af allerede beregnede pensioner, der er  

 under udbetaling.
Cirkulæret træder i stedet for Finansministeriets cirkulære af 20.  

 december 1996 og Finansministeriets cirkulære af 23. april 1987 (LP.nr.  

 26/87) 2. Beregning og regulering af pensioner Beregning af tjenestemandspensionen sker på grundlag af tjenestemandens pensionsgivende løn på pensioneringstidspunktet og den pågældendes pensionsalder, idet pensionsalderårene vægter forskelligt,  

 så de første år vægter mest, jf TPL § 6, stk. 1 og bilag 1 til dette  

 cirkulære.
 På nogle skalatrin ydes til den således beregnede pension i perioden  

 indtil 2022 et tillæg efter TPL § 6, stk.2.
 Den pensionsgivende løn er i medfør af TPL § 5 - efter indhentet udtalelse  

 fra Lønningsrådet - fastsat for perioden 1. april 1997 - 31. marts 1999.
 De pr. 1. april 1997 gældende pensionsgivende lønninger er anført i  

bilag 2.
 Reguleringen af tjenestemandspensioner og efterindtægt af pensioner er  

 fastlagt for perioden 1997-1999 i medfør af TPL § 27, stk. 1.
 Efter indhentet udtalelse fra Lønningsrådet er det bestemt, at  

 tjenestemandspensioner og efterindtægt af pensioner reguleres i takt med den  

 generelle regulering af tjenestemandslønnen, hvilket pr. 1. april 1997  

 betyder en procentregulering af pensionerne på 33,9349 pct.
3. Overgangsordninger 3.1. Pensioner anlagt i perioden 1/1 1994 - 31/12 1996 Pr. 1. januar 1994 blev de daværende pensioner i henhold til TPL § 40  

 omberegnet og defineret som en »57-pcts-pension« evt. med et  

 »u-67-års-tillæg«, og med personlige tillæg til udligning af en  

 evt. forskel til de pågældendes tidligere pension efter 1969-loven.
 For alle pensionister er foretaget sammenlignende beregning på  

 pensioneringstidspunktet af, hvad den pågældende ville få efter 1969-loven,  

 og hvad 1993-loven ville give, og i de tilfælde, hvor  

 »57-pcts-pensionen« ville betyde en højere pension end pensionen  

 beregnet efter 1969-loven, kan stigningen først påbegyndes udmøntet tidligst  

 fra 1. januar 1997 (udskudt stigning).
 Alle pensionister, der er pensioneret før 1. januar 1997, har således fået  

 anvist det samme pensionsbeløb, som 1969-loven ville give, men pensionen har  

 været defineret som en 57-pct.s-pension med evt. »u-67-års-tillæg«  

 og evt. med et personligt tillæg.
De personlige tillæg er ydet for at opretholde pensionsniveauet efter  

 1969-loven i udgangspositionen.
For pensionister på pensionsniveauer, hvor  

 udskudte stigninger er på tale, vil pensionisten få stigning i det omfang,  

 hvor 1993-pensionen er større end den pågældendes pension, inkl.  

 personlige tillæg, - dvs en personlig udskudt stigning, der udmøntes i  

 sjettedele, dog mindst med et årligt grundbeløb på kr. 908,99 med tillæg af  

 procentregulering, så beløbet pr. 1. januar 1997 var på kr. 1200, og pr 1.  

 april 1997 er på 1.217,45 kr årlig.
 I de pensionstabeller, som udsendes samtidig med dette cirkulære, vil være  

 angivet 1993-lovens pensionsbeløb i årene 1997-2002 med procentregulering pr.  

 1. april 1997. Allerede pensionerede vil med begrundelse i en sammenlignende  

 beregning, der via et personligt tillæg opretholder 1969-pensionen helt eller  

 aftrappet, kunne have en højere pension end den pension, der fremgår af  

 pensionstabellerne med 1993-pensioner.
3.2. Beregning af pensioner fra 1. januar 1997 Beregningsprincip For egenpensioner, der ydes ved fratræden efter 1. januar 1997 og  

 efterfølgende år i overgangsperioden, skal der foretages en sammenlignende  

 beregning pr. 31. december 1996 for at kunne fastslå størrelsen af det  

 samlede personlige tillæg eller den personlige udskudte stigning, jf. pkt.  

 3.1., idet de personlige tillæg med virkning for nye pensionistårgange  

 aftrappes med 1/6 hvert år, dog mindst med et årligt grundbeløb på 908,99 kr,  

 med procentregulering pr. 1. april 1997 på i alt 1.217,45 kr.
Og de  

 personlige udskudte stigninger udmøntes for alle pensionister med sjettedele,  

 dog mindst med et årligt grundbeløb på 908,99 kr. årlig, med  

 procentregulering pr. 1. april 1997 på i alt 1.217,45 kr. og maksimalt med  

 den resterende udskudte stigning.
 Hvis den pågældende ikke er fyldt 67 år, skal der også foretages en  

 sammenlignende beregning af »over-67-års-pensionerne« for den  

 pågældende med satserne pr. 31. december 1996 som grundlag.
 For ægtefællepensioner er dødsfaldstidspunktet afgørende for størrelsen af  

 de personlige tillæg.
Personkreds Pensionsstigninger, der følger af de sammenlignende beregninger 
for såvel tidligere pensionerede som nye pensionister  , er påbegyndt  

 udløst med virkning for de pensioner, der er udbetalt for januar måned 1997.
 De fald i pensionsniveau på visse skalatrin, som følger af den gradvise  

 tilnærmelse til 57-pct.s-pensionen, skal kun gælde for  nye  

 pensionistårgange  , der fratræder med egenpension fra og med (udgangen  

 af januar måned) i hvert af årene i overgangsperioden.
 I Finansministeriets pensionstabeller fremgår pensionsniveauet for  

 1993-pensioner pr. 1. januar 1997 og pr. 1. februar 1997 og efterfølgende 5  

 år med den aktuelle reguleringsprocent pr. 1. april 1997.
4. Sammenlignende beregninger Elementerne i den sammenlignende beregning er dels en pension beregnet  

 efter 1993- loven, dels en pension beregnet efter 1969-loven 4.1. Beregning af en 1993-egenpension baseres på:
den pågældendes optjente pensionsalder, og den deraf følgende procentsats,  

 som findes i bilag 1 den pågældendes skalatrin ved pensioneringen og den hertil hørende  

 pensionsgivende løn, som findes i bilag 2 faste kronetillæg efter TPL § 6, stk. 2 på skalatrin 1-31 ved  

 pensionsaldre 34-37 »u-67-års-tillæg« for under-67-årige, hvis størrelse er bestemt  

 af pensionsalderen, jf. bilag 3 førtidsaldersreduktion, hvis den pågældende har valgt alderspensionering  

 før det 67. år 4.2 Beregning af en 1969-pension baseres på reglerne i 1969-loven (§§ 6 og 27 og dertil knyttede  

 reguleringscirkulærer), der udmønter sig i følgende pensionsdele, der er  

 anført uden procentregulering i den af Finansministeriet i december 1993  

 udsendte grønne pensionsoversigt:
hertil skal lægges den aktuelle procentregulering af 1-4 førtidsaldersreduktion af alle pensionsdele bortset fra 4, hvis pågældende  

 har valgt at lade sig alderspensionere før det 67. År samordningsfradrag, hvis pågældende er over 67 år og får folkepension (*  

 2) 4.3. Den sammenlignende beregning Det vil være en sammenlignende beregning pr. 31. december 1996, der er  

 udgangspunktet for beregning af pensioner i perioden 1997-2002. Den  

 sammenlignende beregning af egenpensioner er illustreret ved 2  

 beregningseksempler i vedlagte tabel a og tabel b.
 Der foretages ligeledes en sammenlignende beregning af ægtefællepensioner  

 pr. 31.december 1996. Ægtefællepensioner efter 1993-loven beregnes som 71 pct  

 af den egenpension efter 1993-loven, der gælder på det tidspunkt, hvor  

 ægtefællepensionsretten opstår, dog med fuldt »u-67-års-tillæg«.
 Der illustreres i tabel c en sammenlignende beregning af ægtefællepension,  

 der modsvarer egenpensionsberegningen.
5. Særligt om personligt tillæg Pensionister, der efter de sammenlignende beregninger er tildelt et  

 personligt tillæg til at opretholde 1969-lovens pensionsniveau, bevarer disse  

 tillæg under samme forudsætninger, som 1969-loven ville lade dem bevare  

 pensionsniveauet.
 Dette betyder fx, at udbetaling af et personligt tillæg, der er tillagt en  

 over 67-årig pensionist, fordi han ikke får folkepension eller kun får  

 udbetalt nedsat grundbeløb, vil ophøre, hvis den pågældende senere får  

 udbetalt folkepension med fuldt grundbeløb - i lighed med, at der i en sådan  

 situation ville blive trukket fuldt samordningsfradrag efter de forud for  

 1994 gældende regler.
Ved ændring af forudsætningerne for pensionsberegningen skal der foretages  

 en omberegning af den konkrete pension.
Ved denne omberegning skal størrelsen  

 af pensionen fastsættes med udgangspunkt i det oprindelige  

 pensioneringstidspunkt.
Dette betyder, at der skal foretages en  

 sammenlignende beregning pr. 31. december 1996 for at fastlægge størrelsen af  

 personligt tillæg eller udskudt stigning.
Personligt tillæg skal indgå i  

 pensionen med det antal sjettedele, som var gældende på det oprindelige  

 pensioneringstidspunkt.
 Omberegning af konkrete pensioner efter dette princip vil fx skulle ske ,  

 når en pensionist fylder 67 år og ikke modtager folkepension med fuldt  

 grundbeløb samt ved overgang fra lav til høj førtidsaldersreduktion.
6. Særligt om enke- og ægtefællepensioner For ægtefællepensioner efter 1969-loven og enkepensioner efter 1958-loven  

 og tidligere love opstår pensionsretten ved dødsfaldet, og pensionen skal  

 altså beregnes med det på dette tidspunkt gældende pensionsniveau, selvom  

 pensionsniveauet - på grund af aftrapningen af de personlige tillæg - på  

 udbetalingstidspunktet måtte være lavere.
 Ved beregning af ægtefællepension efter en forhenværende tjenestemand, der  

 har oppebåret kvalificeret svagelighedspension efter TPL § 7, indgår  

 tidsrummet med ret til udbetaling af kvalificeret svagelighedspension i den  

 pensionsalder, som lægges til grund for den kvalificerede  

 svagelighedspension, jf TPL § 12, stk. 3, dog kan ægtefællepensionen ikke  

 beregnes efter en højere pensionsalder end den, tjenestemanden kunne have  

 opnået ved forbliven i stillingen indtil den pligtige afgangsalder.
 Ægtefællen efter en tjenestemand, der er blevet tilkendt en kvalificeret  

 svagelighedspension, men har valgt ikke at få udbetalt den kvalificerede  

 pension, men i stedet den ordinært optjente pension, vil ikke være frataget  

 denne ret.
7. Særligt om dobbeltpensionister Det er i forbindelse med vedtagelsen af tjenestemandspensionsloven af 1993  

 lagt til grund, at tjenestemandspensionister, der modtager egenpension og  

 ægtefællepension senest 31. december 2001 og senest denne dato fylder 67 år,  

 også efter det fyldte 67. år får udbetalt »u-67-års-tillægget« til  

 ægtefællepensionen.
 Ægtefællepensionen ydes efter det fyldte 67. år med samme personlige  

 tillæg eller udskudte stigning som ydes til en tilsvarende  

 ægtefællepensionist under 67 år samt »u-67 års tillægget«.
8. Særligt om åremålstillæg Åremålstillæg beregnes på pensioneringstidspunktet af højeste pension over  

 67 år i åremålsstillingens lønramme.
Hvis åremålstillægget beregnes af en  

 pension, hvori indgår udskudt stigning, vil åremålstillægget i perioden  

 indtil 1. januar 2002 tilsvarende stige forholdsmæssigt.
 Hvis den samlede pension overstiger den pension, den pågældende ville være  

 berettiget til ved pensionering fra en stilling i samme lønramme som  

 åremålsstillingen, anvises pensionen på grundlag af åremålsstillingens  

 lønramme og den optjente pensionsalder.
9. Opsatte pensioner Opsatte pensioner er hjemlet i tjenestemandspensionslovens kapitel 7 og §  

 44, og betingelserne for en opsat pension er anført nedenfor.
Der blev i 1987 etableret en central registrering af opsatte pensioner i  

 Økonomistyrelsen.
De ministerier og styrelser, hvor Finansministeriet  

 beregnede pensioner, blev forpligtet til at indsende lister over fratrådte  

 tjenestemænd med ret til opsat pension.
Ligeledes blev de øvrige pensionsberegnende myndigheder forpligtet til  

 inden 1. maj 1988 at indberette alle krav på opsat pension, der var opstået  

 inden dette tidspunkt, samt at foretage indberetning af alle krav på opsat  

 pension, der opstår herefter, jf.
Finansministeriets cirkulære af 23. april  

 1987 ( LP nr. 26/87) (* 7).
9.1 Ret til opsat pension En tjenestemand opnår ret til opsat pension, når pågældende har optjent en  

 pensionsalder på mindst 3 år og fratræder tjenesten uden at have ret til  

 aktuel egenpension og uden at overgå til anden ansættelse med  

 tjenestemandspensionsret.
Retten til tjenestemandspension er opsat, indtil  

 betingelserne for udbetaling er opfyldt, eller den pågældende på ny får  

 ansættelse med tilknyttet tjenestemandspensionsret.
 En efterlevende ægtefælle har ret til opsat ægtefællepension, hvis  

 ægteskabet er indgået, inden udbetaling af den opsatte pension er påbegyndt,  

 inden tjenestemandens fyldte 65. år og mindst 3 måneder før dødsfaldet.
 Efterladte børn har ret til opsat børnepension indtil det fyldte 18. år.
 9.2 Betingelser for udbetaling af opsat pension:
Udbetaling af opsat pension kan ske fra det fyldte 67. år , eller efter det fyldte 60. år forudsat den pågældende er udtrådt af  

 arbejdsmarkedet, eller hvis den pågældende får tilkendt social førtidspension begrundet i  

 helbredsmæssige forhold, samt ved dødsfald i form af ægtefællepension og/eller børnepension.
 Økonomistyrelsen er berettiget til at foretage automatisk udbetaling af  

 den opsatte pension fra den 1. i måneden efter det fyldte 67. år.
Hvis betingelserne er opfyldt før det fyldte 67 år, kan den berettigede  

 rette henvendelse om udbetaling til Økonomistyrelsen eller den  

 pensionsberegnende myndighed med fornøden dokumentation.
Udbetaling før det  

 fyldte 67. år forudsætter, at der foretages en ny beregning af den opsatte  

 pension.
 Udbetaling af opsat pension efter det fyldte 60. år ved udtræden af  

 arbejdsmarkedet kan ske fra den 1. i måneden efter, at begæring er fremsat.  

 Det forudsættes, at pågældende underskriver en erklæring om udtræden af  

 arbejdsmarkedet ( bilag 4).
Den opsatte pension nedsættes i forhold til det antal år eller dele af år,  

 der står tilbage til den pågældendes fyldte 67. år.
Nedsættelsen svarer i  

 øvrigt til den nedsættelse, der sker i førtidspensionen, jf.  

 Finansministeriets cirkulære af 28. februar 1979 om førtidspension (* 8). I  

 øvrigt gælder principperne i nævnte cirkulære også for en førtidig udbetalt  

 opsat pension.
Udbetaling af opsat pension ved tilkendelse af social førtidspension  

 begrundet i helbredsmæssige årsager skal ske fra samme tidspunkt som den  

 sociale pension.
Hvis den pågældende er bosat i udlandet, kan udbetaling af  

 opsat pension ske, hvis den pågældende kunne have opnået ret til social  

 førtidspension af helbredsmæssige årsager ved bopæl i Danmark.
 9.3 Procedure ved beregning, registrering og udbetaling af opsat  

 pension:
 Når tjenestemænd fratræder, skal der straks ved fratrædelsen ske beregning  

 af den opsatte pension, jf. punkt 9.4.
 Ministerier og styrelser skal indsende udfyldt pensionsberegningsskema for  

 den fratrædende tjenestemand til Økonomistyrelsen, der herefter sørger for  

 beregning m.v.
De øvrige pensionberegnende myndigheder indsender den beregnede opsatte  

 pension til Økonomistyrelsen til registrering.
Bevis for opsat pension (  

 bilag 5) samt orientering (bilag 6) om muligheden for overførsel af  

 fratrædelsesgodtgørelse fremsendes samtidig til tjenestemanden.
Økonomistyrelsen underretter de pensionsberegnende myndigheder, når  

 registrering er foretaget.
De pensionsberegnende myndigheder fremgår af bilag  

 7.
 Hvis ret til opsat pension ophører, fx ved genansættelse med  

 tjenestemandspensionsret, skal den pensionsberegnende myndighed sørge for at  

 give Økonomistyrelsen meddelelse om, at registreringen af den opsatte pension  

 skal slettes.
En anmodning om udbetaling af opsat pension før det fyldte 67. år ,  

 der modtages i Økonomistyrelsen, vil blive videregivet til den  

 pensionsberegnende myndighed, som tager stilling til, om betingelserne er  

 opfyldt.
Hvis udbetaling skal påbegyndes, foretages ny beregning af  

 pensionen.
Den pensionsberegnende myndighed indsender pensionsmeddelelse til  

 Økonomistyrelsen.
 Udbetaling ved det fyldte 67. år foretages automatisk af Økonomistyrelsen,  

 som samtidig underretter den pensionsberegnende myndighed om, at udbetaling  

 er påbegyndt.
 9.4. Beregning af opsat pension m.v.
 9.4.1 Opsat pension til registrering:
 Tjenestemandspensionslovens regler om opsatte pensioner til tjenestemænd,  

 der fratræder 1. januar 1997 og senere, betyder, at det er  

 udbetalingstidspunktet og ikke fratrædelsestidspunktet, der er afgørende for  

 pensionens størrelse.
For tjenestemænd, der fratræder 1. januar 1997 eller senere, sker  

 beregning af opsat pension på fratrædelsestidspunktet med udgangspunkt i en  

 sammenlignende beregning pr. 31. december 1996. Den berettigede oplyses om  

 pensionens størrelse over 67 år, ekskl. eventuelt personligt tillæg eller  

 tillæg efter § 6, stk. 2, men inkl. udmøntet del af eventuel udskudt  

 stigning.
Og den berettigede orienteres samtidig om, at pensionen eventuelt  

 vil blive forhøjet, hvis udbetaling påbegyndes senest 1. januar 2002.
 For tjenestemænd, fratrådt senest 31. december 1996, oplyses som hidtil  

 den opsatte pension inkl. fuldt personligt tillæg.
9.4.2 Særligt om fratrædelsesgodtgørelse Beregning af fratrædelsesgodtgørelse sker (* 3)på grundlag af den opsatte  

 pension (inkl. u-67 års tillæg), som den pågældende ville være berettiget til  

 på overførselstidspunktet.
For tjenestemænd, der er fratrådt 1. januar 1997  

 og senere, indgår personligt tillæg henholdsvis udskudt stigning med samme  

 antal sjettedele som for en egenpension efter TPL kapitel 2, der påbegyndes  

 udbetalt på samme tidspunkt 9.4.3 Beregning af opsat pension til udbetaling:
Der foretages en sammenlignende beregning pr. 31. december 1996, bl.a. for  

 at tage højde for en evt. førtidsaldersreduktion.
Den opsatte pension skal på  

 udbetalingstidspunktet ydes med samme antal sjettedele af personligt tillæg,  

 henholdsvis udskudt stigning, som en egenpension efter TPL kapitel 2, der  

 påbegyndes udbetalt på samme tidspunkt.
Der foretages en sammenlignende beregning pr. 1. januar 1994. Den opsatte  

 pension ydes med fuldt personligt tillæg.
Udskudt stigning udmøntes som for  

 egenpensioner efter TPL kapitel 2.
Der foretages sammenlignende beregning pr. 1. januar 1994 for at fastlægge  

 størrelsen af eventuelt personligt tillæg.
Den opsatte pension ydes med fuldt  

 personligt tillæg.
Ved udbetaling reduceres pensionen med et fast ureguleret  

 kronebeløb, der udgør forskellen mellem bruttopensionen pr. 31. marts 1986 og  

 bruttopensionen på afskedstidspunktet.
Hvis der yderligere er reduktion af  

 pensionen - f.eks. førtidsfradrag - nedsættes det faste kronebeløb  

 tilsvarende.
Udskudt stigning udmøntes som for egenpensioner efter TPL  

 kapitel 2.
9.4.4 Beregning af opsat ægtefællepension Indtil ægtefællen fylder 67 år, ydes 2/3 af »u-67-års tillæg«  

 til ægtefællepensionen.
Det minimum, som gælder for ægtefællepensioner efter  

 TPL kapitel 3, svarende til ægtefællepensionen ved 15 års pensionsalder,  

 gælder ikke for opsatte ægtefællepensioner efter kapitel 7.
 Der foretages sammenlignende beregning pr. 31. december 1996 af opsat  

 ægtefællepension efter 1969-loven og opsat ægtefællepension efter 1993-loven  

 pr. 31. december 1996.
 Personligt tillæg, der fremkommer ved denne sammenlignende beregning, ydes  

 til den opsatte ægtefællepension med samme antal sjettedele, som den  

 tidligere tjenestemand var berettiget til.
 Hvis den opsatte egenpension ikke var aktualiseret inden dødsfaldet, er  

 dødsfaldstidspunktet afgørende for størrelsen af det personlige tillæg.
 Hvis den opsatte egenpension var aktualiseret inden dødsfaldet, er  

 tidspunktet for første udbetaling af den opsatte egenpension afgørende for  

 størrelsen af det personlige tillæg.
 Udskudt stigning, der fremkommer ved denne sammenlignende beregning,  

 udmøntes som for egenpensioner efter TPL kapitel 2.
 Der foretages sammenlignende beregning pr. 31. december 1996 af opsat  

 ægtefællepension efter 1969-loven og opsat ægtefællepension efter 1993-loven  

 pr. 31. december 1996.
 Personligt tillæg , der fremkommer ved denne sammenlignende beregning,  

 ydes til den opsatte ægtefællepension med det fulde beløb.
 Udskudt stigning, der fremkommer ved denne sammenlignende beregning,  

 udmøntes som for egenpensioner efter TPL kapitel 2.
 Der foretages sammenlignende beregning pr. 1. januar 1994 af opsat  

 ægtefællepension efter 1969-loven og opsat ægtefællepension efter 1993-loven.
 Den opsatte ægtefællepension reduceres med et fast ureguleret kronebeløb,  

 der udgør forskellen mellem 2/3 af den bruttopension, den tidligere  

 tjenestemand var berettiget til pr. 31. marts 1986, og 2/3 af den  

 bruttopension, som den tidligere tjenestemand var berettiget til på  

 afskedstidspunktet.
 Personligt tillæg , der fremkommer ved denne sammenlignende beregning,  

 ydes til den opsatte ægtefællepension med det fulde beløb.
 Udskudt stigning, der fremkommer ved denne sammenlignende beregning  

 udmøntes som for egenpensioner efter TPL kapitel 2.
 9.4.5 Beregning af opsat børnepension:
 Der foretages sammenlignende beregning pr. 31. december 1996 af opsat  

 børnepension efter 1969-loven og opsat børnepension efter 1993-loven pr. 31.  

 december 1996.
 Personligt tillæg , der fremkommer ved denne sammenlignende beregning ydes  

 til den opsatte børnepension med samme antal sjettedele, som den tidligere  

 tjenestemand var berettiget til.
 Udskudt stigning, der fremkommer ved denne sammenlignende beregning  

 udmøntes som for egenpensioner efter TPL kapitel 2.
 Der foretages sammenlignende beregning pr. 1. januar 1994 af opsat  

 børnepension efter 1969-loven og opsat børnepension efter 1993-loven.
 Personligt tillæg , der fremkommer ved denne sammenlignende beregning,  

 ydes til den opsatte børnepension med det fulde beløb.
 Udskudt stigning, der fremkommer ved denne sammenlignende beregning  

 udmøntes som for egenpensioner efter TPL kapitel 2.
 Der foretages sammenlignende beregning af opsat børnepension efter  

 1969-loven og opsat børnepension efter 1993-loven pr. 1. januar 1994.
 Den opsatte børnepension reduceres med et fast ureguleret kronebeløb, der  

 udgør forskellen mellem 10, henholdsvis 20 % af den bruttopension den  

 tidligere tjenestemand var berettiget til pr. 31. marts 1986 og 10  

 henholdsvis 20 % af den bruttopension, som den tidligere tjenestemand var  

 berettiget til på afskedstidspunktet.
 Personligt tillæg , der fremkommer ved denne sammenlignende beregning,  

 ydes til den opsatte børnepension med det fulde beløb.
 Udskudt stigning, der fremkommer ved denne sammenlignende beregning  

 udmøntes som for egenpensioner efter TPL kapitel 2.
10. Regulering af tjenestemandspensioner 1. april 1997 Som følge af de mellem finansministeren og Centralorganisationernes  

 Fællesudvalg aftalte ændringer af tjenestemandslønningerne pr. 1. april 1997  

 forhøjes tjenestemandspensioner m.v. og pensioner efter lov om pensionering  

 af civilt personel mv. i forsvaret - efter indhentet udtalelse fra  

 Lønningsrådet - også pr. 1. April 1997, jf. tjenestemandspensionslovens § 27  

 og § 27a.
 Forhøjelsen af tjenestemandslønningerne sker ved en forhøjelse af  

 procentreguleringen til 33,9349 pr. 1. april 1997.
 Procentreguleringen af tjenestemandspensioner, efterindtægt af pension  

 og løn samt rådighedsløn og ventepenge vil pr. 1. april 1997 blive  

 forhøjet til 33,9349 pct.
 Opmærksomheden henledes på, at de i § 40, stk. 2, 2. pkt. og § 42, 3. pkt.  

 nævnte beløbsgrænser er ændret til grundbeløb på 908,99 kr årlig, der  

 reguleres efter § 27 og udgør 1.217,45 kr. årlig pr. 1. april 1997.
 Med hjemmel i tjenestemandspensionslovens § 5 er i bilag 2 fastsat de  

 pensionsgivende lønninger pr. 1. april 1997 ekskl. procentregulering.
 De pensionsgivende lønninger pr. 1. april 1997 inkl.  

 procentregulering er anført i bilag 2 a.
I bilag 3 er anført tillæg til pensionister under 67 år pr. 1. april 1997  

 ekskl. procentregulering.
Tillæg til pensionister under 67 år pr. 1. april  

 1997 inkl. procentregulering er anført i bilag 3 a.
 Tvivlsspørgsmål om dette cirkulære kan rettes til Finansministeriet,  

 Økonomistyrelsen, PENSION.
 11.
 Samtidig med udsendelsen af dette cirkulære ophæves cirkulære af 23 april  

 1987 om central registrering af opsatte tjenestemandspensioner (LP nr. 26/87)  

 (* 7), cirkulære af 25. september 1996 om regulering af  

 tjenestemandspensioner (* 9) og cirkulære af 20. december 1996 om beregning  

 af tjenestemandspension (* 10).
Finansministeriet Økonomistyrelsen Den 30. maj 1997.
 P.M.V.
 E.B.
Lene Larsen Tabel a Skalatrin 17, pensionsalder 37 år - satserne pr. 31/12-1996 samt beregning  

 af ny pension pr. 1/4-1997 med satserne 1/4-1997 Bilag 1 OPTJENING AF PENSION Tjenestemandspensionen beregnes som en procent af den pensionsgivende løn  

 på det skalatrin, som tjenestemanden pensioneres fra.
Procenterne, der  

 afhænger af den optjente pensionsalder, er vist i skemaet.
 *: Til pensioner beregnet på skalatrin 1-31, ydes der ved disse  

 pensionsaldre et særligt tillæg på op til 4.000.
 Dette tillæg procentreguleres ikke .
Bilag 2 PENSIONSGIVENDE LØNNINGER pr. 1. april 1997 (ekskl. procentregulering) +: Pensioner anlagt før 1/4 1990 er beregnet uden generelt tillæg.
I  

 perioden 1997 - 2002 vil pensionerne på skalatrin 47-53 med og uden generelt  

 tillæg have forskellig størrelse.
Fra 1/1 2002 vil disse pensioner have samme  

 størrelse.
Bilag 2 a PENSIONSGIVENDE LØNNINGER pr. 1. april 1997 (inkl. procentregulering) Tjenestemandspension aktualiseret før 1. januar 2002 kan ikke direkte  

 beregnes ved hjælp af ovenstående pensionsgivende lønninger.
+: Pensioner anlagt før 1/4-1990 er beregnet uden generelt tillæg.
I  

 perioden 1997 - 2002 vil pensionerne på skalatrin 47-53 med og uden generelt  

 tillæg have forskellig størrelse.
Fra 1/1 2002 vil disse pensioner have samme  

 størrelse.
Bilag 3 TILLÆG TIL PENSIONISTER UNDER 67 ÅR pr. 1. april 1997 (ekskl. procentregulering) Til tjenestemandspensionister under 67 år ydes der fremover et  

 pensionstillæg (U/67-års tillæg). Tillægget gives både til egen- og  

 ægtefællepensionister og falder bort, når pensionisten fylder 67 år.  

 Tillægget, der kun afhænger af den optjente pensionsalder, er vist i skemaet.
Bilag 3 a TILLÆG TIL PENSIONISTER UNDER 67 ÅR pr. 1. april 1997 (inkl. procentregulering) Til tjenestemandspensionister under 67 år ydes der fremover et  

 pensionstillæg (U/67-års tillæg). Tillægget gives både til egen- og  

 ægtefællepensionister og falder bort, når pensionisten fylder 67 år.  

 Tillægget, der kun afhænger af den optjente pensionsalder, er vist i skemaet.
Bilag 4 Finansministeriet Økonomistyrelsen Bevis for opsat pension Egenpension Der tilkommer NAVN cpr.nr. xxxxxx-xxxx en opsat pension, der med satserne  

 pr. (dato. måned år) udgør (beløb) kr. årligt.
I beløbet er ikke indregnet  

 under 67 års tillægget, eventuelle personlige tillæg eller eventuelle tillæg  

 efter lov om tjenestemandspension § 6 stk. 2.
Såfremt pensionen kommer til udbetaling inden det 67. år, forhøjes den med  

 et tillæg på kr. årligt.
Tillægget bortfalder, når De fylder 67 år.
 Pensionen er baseret på en oplysning om, at De har en optjent  

 pensionsalder på xx år ? måneder og ? dage og pensionsgivende løn efter  

 skalatrin xx.
 Der ydes ikke børnepensionstillæg til den opsatte pension.
 Pensionen ydes i øvrigt på de vilkår og med de forbehold, der fremgår af  

 lovgivningen om tjenestemandspensioner m.v.
Ægtefællepension Ved dødsfald har en efterlevende ægtefælle krav på ægtefællepension, hvis  

 ægteskabet er indgået, inden udbetaling af den opsatte pension er påbegyndt,  

 inden afdødes fyldte 65. år og mindst 3 måneder før dødsfaldet.
 Ægtefællepensionen udgør 2/3 af den opsatte pension.
Børnepension Ved dødsfald har efterlevende børn under 18 år hver krav på en  

 børnepension på 1/10 af den opsatte egenpension.
Børnepensionerne kan  

 tilsammen eller sammen med en ægtefællepension dog ikke overstige  

 egenpensionen.
Udbetalingen kan ikke forlænges ud over det fyldte 18. år.
Såfremt der ikke udbetales ægtefællepension, udgør børnepensionen for  

 hvert barn 1/5 af egenpensionen, idet børnepensionerne tilsammen ikke kan  

 overstige egenpensionen.
Opsat børnepension kan ikke overstige almindelig  

 børnepension.
Fratrædelsesgodtgørelse Ved valg af fratrædelsesgodtgørelse ophører retten til opsat pension, og  

 dette bevis indsendes til Økonomistyrelsen.
Bilag 6 Vejledning om opsat pension og fratrædelsesgodtgørelse 1. Indledning En tjenestemand, der har opnået en pensionsalder på mindst 3 år, og som  

 fratræder tjenesten uden at være berettiget til aktuel pension og uden at  

 overgå til anden ansættelse med pensionsret, er berettiget til opsat pension.  

 Tilsvarende gælder for andre, der fratræder stillinger, hvortil der er  

 knyttet tjenestemandspensionsret.
 Pensionssikringen består af egenpension, ægtefællepension og børnepension.  

 De nærmere betingelser fremgår af tjenestemandspensionslovens kap. 7 samt §  

 44. I kap. 7 er også beskrevet mulighederne for at opnå en  

 fratrædelsesgodtgørelse i stedet for opsat pension også er beskrevet.
2. Pensionens størrelse Der blev med virkning fra 1. januar 1994 gennemført en ændring af reglerne  

 for beregning af tjenestemandspension.
I forbindelse med ændringen er der  

 indført en overgangsordning, som sikrer, at alle tjenestemænd, der er  

 fratrådt senest 31. december 1996 får en pension af mindst samme størrelse  

 som efter de tidligere gældende regler.
For tjenestemænd, der fratræder 1. januar 1997 og senere, betyder  

 overgangsbestemmelserne, at udbetalingstidspunktet er afgørende for  

 størrelsen af den opsatte pension.
Hvis den opsatte pension påbegyndes  

 udbetalt i perioden 1. januar 1997 til 1. januar 2002, kan den opsatte  

 pension derfor blive forhøjet med samme andel af et eventuelt personligt  

 tillæg, en eventuel andel af udskudt stigning samt et eventuelt tillæg efter  

 § 6 stk.2. som ville blive ydet til en tilsvarende egenpension, der  

 påbegyndes udbetalt på samme tidspunkt.
3. Pensionsudbetaling Udbetaling af opsat pension begynder automatisk fra den 1. i måneden efter  

 det fyldte 67. år, hvis Økonomistyrelsen har korrekte adresseoplysninger.  

 Økonomistyrelsen skal underrettes om adresser, som ikke fremgår af  

 CPR-registeret.
Dette gælder f.eks. adresser i udlandet.
Ved tilkendelse af social førtidspension begrundet i  

 helbredsmæssige forhold udbetales den opsatte pension fra samme tidspunkt som  

 den sociale pension.
Der skal indsendes kopi af kendelse om social  

 førtidspension til Økonomistyrelsen.
Ved udtræden af arbejdsmarkedet efter det 60. år, kan den opsatte  

 pension udbetales fra den 1. i måneden efter, at Økonomistyrelsen har  

 modtaget anmodning om udbetaling.
Det er en betingelse, at tjenestemanden  

 underskriver erklæring om udtrædelse af arbejdsmarkedet.
Ligeledes forpligter  

 tjenestemanden sig til ikke at arbejde mere end 200 timer pr. kalenderår.
Der  

 vil blive fratrukket førtidsfradrag i pensionen før udbetaling.
Erklæring om  

 udtrædelse af arbejdsmarkedet fås ved henvendelse til Økonomistyrelsen,  

 PENSION.
Ved dødsfald skal Økonomistyrelsen underrettes, så udbetaling af  

 eventuel ægtefællepension og børnepension kan begynde.
Der ydes ikke  

 efterindtægt af en opsat egenpension til efterlevende ægtefælle og børn.
4. Ophør af ret til opsat pension Retten til opsat pension ophører, hvis en fratrædelsesgodtgørelse vælges  

 overført til en ny pensionsordning, jf.pkt. 4 nedenfor.
Desuden ophører retten til opsat pension ved ansættelse i - en tjenestemandsstilling i staten, folkekirken eller i en (amts)kommune, - en anden stilling med ret til tjenestemandspension, f. eks. i et  

 koncessioneret selskab eller under en statsgaranteret pensionsordning.
 - en tjenestemandsstilling i EU, når der vælges fratrædelsesgodtgørelse  

 eller overførselsbeløb.
 Beviset for opsat pension skal i disse tilfælde afleveres til det nye  

 ansættelsessted, der skal videresende beviset til Økonomistyrelsen med  

 anmodning om, at den tidligere optjente pensionsalder overføres til den  

 pensionsret, der er knyttet til den nye stilling.
5. Fratrædelsesgodtgørelse En tjenestemand, som fratræder sin stilling med ret til opsat pension, kan  

 i stedet vælge at få overført en fratrædelsesgodtgørelse til en ny  

 pensionsordning.
Det er en betingelse, at der er tale om kollektiv eller individuel  

 forsikringsmæssig pensionsordning, der er et led i et privat eller offentligt  

 ansættelsesforhold.
Fratrædelsesgodtgørelse kan således ikke udbetales til  

 fri rådighed, til en privattegnet pensionsordning eller til en udenlandsk  

 pensionsordning.
 Efter bekendtgørelse nr. 23 af 14. januar 1994 om fratrædelsesgodtgørelse  

 m.v. stilles der i følgende øvrigt krav til den del af den nye  

 pensionsordning, hvortil fratrædelsesgodtgørelsen anvendes:
- Løbende og livsvarig alders- og invalidepension - Løbende og livsvarig ægtefællepension, som udgør mindst 40 % af  

 alderspensionen - Løbende børnepension på mindst 10 pct. af alderspensionen - dog længst  

 til barnets 24. år - Evt. sumudbetaling ved alders- eller invalidepensionering eller dødsfald  

 må maksimalt udgøre 2 gange alderspensionen - Eventuel sumudbetaling til ugifte må maksimalt udgøre fire gange  

 ægtefællepensionen - Klausulering om, at den del af pensionsordningens tilbagekøbsværdi, der  

 stammer fra den indbetalte fratrædelsesgodtgørelse ikke kan tilbagekøbes  

 eller overføres til anden pensionsordning uden Økonomistyrelsens godkendelse.
 - Klausulering om, at den del af  

 tilbagekøbsværdien/udtrædelsesgodtgørelsen (inkl. bonus), der stammer fra den  

 overførte fratrædelsesgodtgørelse, ved senere ansættelse i en stilling med  

 ret til tjenestemandspension, skal indbetales til den myndighed, der til sin  

 tid skal udbetale pensionen.
 For den del af pensionsdækningen, som opnås for de pensionsbidrag, der  

 indbetales under den nye ansættelse kræves ikke ægtefælledækning.
En overførsel af fratrædelsesgodtgørelse skal være gennemført inden det  

 fyldte 60. år.
Til brug for overvejelse om valg af fratrædelsesgodtgørelse,  

 kan Økonomistyrelsen beregne størrelsen af overførselsbeløbet.
Anmodning om  

 beregning skal være skriftlig og være Økonomistyrelsen i hænde senest et  

 år efter fratrædelsen.
 Senest 3 måneder efter modtagelse af beregningen skal den  

 tidligere tjenestemand meddele sit endelige valg af fratrædelsesgodtgørelse.  

 Følgende dokumentation skal indsendes sammen med meddelelsen:
- Det originale bevis på opsat pension - Kopi af ansættelsesbrev for ny stilling - Kopi af pensionspolice og -regulativ med angivelse af klausuleringer og  

 beskrivelse af ydelsessammensætningen.
 De nævnte frister kan ikke forlænges, og valg af fratrædelsesgodtgørelse  

 kan ikke senere gøres om.
 Hvis der er karenstid i den nye pensionsordning, skal valg af  

 fratrædelsesgodtgørelse meddeles Økonomistyrelsen inden for fristen, men der  

 skal først overføres beløb, når den tidligere tjenestemand optages i den nye  

 pensionsordning.
6. Henvendelse til Økonomistyrelsen Breve om pensionsspørgsmål bedes sendt til Økonomistyrelsen Borgergade 18 Postboks 2194 1017 København K Ønsker De yderligere oplysninger, er De velkommen til at ringe til  

 Økonomistyrelsen, PENSION, på tlf. 33 92 88 00 i telefontiden kl.  

 10.00-14.00.
Bilag 7 (* 1) Som senest ændret ved lov nr. 316 af 14. maj 1997 (* 2) Samordningsfradrag vil typisk modsvare størrelsen af  

 »u-67-års-tillægget« med den pågældenes pensionsalder, idet der dog  

 skal tages højde for de tidligere særlige SOF-regler bl.a. om 25 %»s  

 SOF-max.
(* 3) Jf.
Bekendtgørelse nr. 23 af 14. januar 1994 om  

 fratrædelsesgodtgørelse m.v.
