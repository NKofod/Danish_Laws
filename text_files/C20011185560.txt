Sundhedsstyrelsens retningslinier for omfanget af og kravene  

 til den kommunale og amtskommunale tandpleje Kommunal og amtskommunal tandpleje Retningslinier for  

 omfanget af og kravene til den kommunale og amtskommunale tandpleje Indholdsfortegnelse Indledning Målsætning  

 for tandplejen Kapitel  

 1 Kommunal  

 børne- og ungdomstandpleje 1.1 Personkreds 1.2 Tandplejens indhold 1.2.1 Forebyggelse 1.2.2 Undersøgelse 1.2.3 Behandling 1.2.3.1 Nødbehandling og tandskader 1.2.3.2 Tandregulering - service og organisation 1.2.3.3 Færdiggørelse af påbegyndte behandlinger 1.3 Identifikation og henvisning af patienter, der  

 har behov for behandling i anden behandlingsinstans 1.3.1 Henvisning til tand-, mund- og kæbekirurgisk  

 sygehusafdeling 1.3.2 Henvisning til amtsspecialtandpleje 1.4 Tandlægefaglig ledelse / administration af den  

 kommunale tandpleje 1.5 Praksiskommunernes varetagelse af den  

 kommunale tandpleje 1.5.1 Kommunens opgaver i praksiskommunerne 1.5.2 De praktiserende tandlægers opgaver i  

 praksiskommunerne 1.6 Tværfagligt samarbejde i de kommunale  

 sundhedsordninger 1.7 Koordination Kapitel  

 2 Kommunal  

 omsorgstandpleje 2.1 Personkreds 2.2 Visitation 2.2.1 Viderehenvisning til amtstandplejen 2.3 Organisation af omsorgstandplejetilbudet 2.4 Fagligt ansvar for omsorgstandplejen 2.5 Omsorgstandplejens indhold 2.5.1 Forebyggelse 2.5.2 Undersøgelse 2.5.3 Behandling 2.5.3.1 Færdiggørelse af behandling 2.6 Økonomi 2.7 Tværfagligt samarbejde 2.8 Koordination Kapitel  

 3 Støtte  

 til tandproteser 3.1 Personkreds 3.2 Tilbudets indhold Kapitel  

 4 Amtstandpleje 4.1 Personkreds 4.2 Visitation 4.3 Amtstandplejens indhold 4.3.1 Forebyggelse 4.3.2 Undersøgelse 4.3.3 Behandling 4.3.3.1 Færdiggørelse af behandling 4.4 Organisation af amtstandplejetilbudet 4.5 Amtets opgaver 4.6 Kvalitetssikring 4.7 Koordination 4.8 Økonomi Kapitel  

 5 Amtsspecialtandpleje 5.1 Personkreds 5.2 Amtsspecialtandplejens indhold 5.2.1 Konsultativ virksomhed 5.2.2 Undersøgelse og behandlingsplan 5.2.2.1 Identifikation af patienter, der skal henvises  

 til odontologisk landsdels- og videnscenterfunktion 5.2.3 Behandling 5.3 Organisation af amtsspecialtandplejetilbudet 5.4 Kvalitetssikring Kapitel  

 6 Odontologisk  

 landsdels- og videnscenterfunktion 6.1 Personkreds 6.2 Landsdels- og videnscenterfunktionens indhold 6.2.1 Konsultativ virksomhed 6.2.2 Undersøgelse 6.2.3 Behandling 6.3 Organisation af tilbudet 6.4 Kvalitetssikring Kapitel  

 7 Tilskud  

 til kræftpatienter, der har modtaget strålebehandling eller kemoterapi, samt  

 til patienter med Sjögrens Syndrom 7.1 Personkreds - Strålebehandlede patienter 7.1.1 Specielle odontologiske  

    

 problemer hos målgruppen 7.1.2 Tandplejens indhold 7.1.3 Ordningens omfang 7.1.4 Tilskud og egenbetaling 7.2 Personkreds - Kemoterapi patienter 7.2.1 Specielle odontologiske  

    

 problemer hos målgruppen 7.2.2 Tandplejens indhold 7.2.3 Ordningens omfang 7.2.4 Tilskud og egenbetaling 7.3 Personkreds - Patienter med Sjögrens  

    

 Syndrom 7.3.1 Specielle odontologiske  

    

 problemer hos målgruppen 7.3.2 Tandplejens indhold 7.3.3 Ordningens omfang 7.3.4 Tilskud og egenbetaling Kapitel  

 8 Koordination 8.1 Amtskoordinationsudvalg 8.2 Samarbejdsudvalgenes opgaver 8.2.1 Samarbejdsudvalg på amtstandplejeområdet 8.2.2 Samarbejdsudvalg på  

 amtsspecialtandplejeområdet og på området vedrørende de odontologiske  

 landsdels- og videnscentre 8.2.3 Samarbejdsudvalg på området vedrørende  

 økonomisk støtte til behandlinger udført hos praktiserende tandlæge 8.2.4 Samarbejdsudvalg på området vedrørende  

 kommunal tandpleje (børne- og ungdomstandpleje samt omsorgstandpleje) Kapitel  

 9 Finansiering,  

 administration og  

    

 ikrafttræden 9.1 Befordringsgodtgørelse 9.2 Planlægning og indberetning 9.3 Videregivelse af journaler 9.4 Patientens selvbestemmmelse / informeret  

 samtykke 9.5 Forsøgsvirksomhed 9.6 Ikrafttræden Bilag Sjældne  

 sygdomme og handicap I medfør af § 27 i Sundhedsministeriets bekendtgørelse af  

 22. marts 2001 om tandpleje fastsættes herved følgende retningslinier for  

 tilrettelæggelse af den kommunale og amtskommunale tandpleje.
Indledning Med vedtagelsen af lov om børnetandpleje i 1971 påbegyndtes  

 en udvikling, der medførte årgangsvis inddragelse af undervisningspligtige  

 børn  

 i en kommunal vederlagsfri, forebyggende og behandlende tandpleje.
Ved  

 lovændring blev denne pligt udvidet til fra 1981 at omfatte førskolebørn, og  

 med tandplejeloven af 1986 var også unge på 16 og 17 år omfattet af et  

 kommunalt, vederlagsfrit tandplejetilbud.
Tandplejeloven af 1986 åbnede endvidere mulighed for at  

 kommunerne kunne tilbyde tandpleje til særligt vanskeligt stillede grupper,  

 men  

 det var først med ændringen af loven i 1994, at kommunerne blev pålagt at  

 tilbyde omsorgstandpleje.
Der blev derigennem åbnet mulighed for, at en  

 gruppe  

 mennesker, der tidligere var en overset gruppe i tandplejesystemet, kunne  

 opnå  

 en væsentlig bedre tandsundhed.
Omsorgstandplejen omfattede alle personer, der boede på  

 primærkommunale plejehjem samt hjemmebundne ældre, der på grund af fysisk  

 eller  

 psykisk handicap var visiteret til omsorgstandplejen.
I forbindelse med  

 omsorgstandplejens indførelse i 1994 blev der rejst spørgsmål om  

 tandplejetilbudene til personer omfattet af de tidligere  

 særforsorgsbestemmelser, men det blev i første omgang besluttet at holde  

 tandplejen for disse patientgrupper uden for omsorgstandplejen, indtil deres  

 forhold var nærmere belyst.
På sundhedsministerens foranledning blev der efterfølgende  

 (1996) nedsat et udvalg (Amtstandplejeudvalget), der skulle beskrive  

 tandplejetilbudene til de nævnte persongrupper samt andre grupper, der i  

 tandmæssig henseende havde en invaliderende lidelse.
Udvalget skulle  

 endvidere  

 overveje, om den del af tandplejen, der blev finansieret via bistandslovens §  

 58 (senere servicelovens § 97), med fordel kunne have hjemmel i lov om  

 tandpleje.
Endelig kunne udvalget vurdere tandplejeforholdene for andre  

 særligt  

 ramte grupper, f.eks. patienter med Sjögrens Syndrom.
Udvalget skulle  

 derudover  

 komme med forslag til forbedringer, hvis der var  

    

 behov for det.
 Som afslutning på sit arbejde afgav Amtstandplejeudvalget i  

 juni 2000 rapporten "Tandplejetilbud til personer med særlige  

 odontologiske behandlingsbehov". Rapporten var baseret på  

 analysearbejdet  

 fra fire arbejdsgrupper, mundende ud i rapporterne: "Amtskommunale  

 tandplejetilbud til  

    

 personer med  

 sindslidelser, psykisk udviklingshæmning m.fl.", "Behandling af  

 patienter med odontologiske lidelser, der ubehandlede medfører varig  

 funktionsnedsættelse", "Tandpleje for patienter med udtalt  

 mundtørhed  

 (f.eks. som følge af Sjögrens Syndrom, strålebehandling i hoved-/  

 halsregionen  

 mv.)" samt "Odontologiske kundskabs- og behandlingscentre for  

 personer med sjældne sygdomme og handicap". Udvalgsarbejdet har dannet  

 baggrund  

 for den i december 2000 vedtagne ændring af lov om tandpleje, der således må  

 ses som en naturlig forlængelse af  

    

 den  

 lovgivning, der har været grundlag for offentlig tandpleje i mere end 30 år.
 Med ændringen af tandplejeloven etableres et forbedret  

 tandplejetilbud til grupper af personer, der hidtil ikke, eller kun i  

 begrænset  

 omfang, har haft et hensigtsmæssigt tilbud om tandpleje.
Med loven sker der endvidere en entydig lovgivningsmæssig  

 placering hos amtskommunerne af såvel behandlingsansvaret som ansvaret for  

 planlægning og koordination af behandlingstilbudene til persongrupper med  

 behov  

 for et specialiseret tandplejetilbud, herunder sindslidende og  

 udviklingshæmmede personer.
Derudover vil tandbehandling, der hidtil har  

 været  

 ydet med hjemmel i servicelovens § 97, fremover have hjemmel i lov om  

 tandpleje.
Der er dog samtidig sket en revision af både personkredsen og af  

 tilbudene.
Sundhedsministeriet har med bekendtgørelse af 22. marts 2001  

 om tandpleje på en række områder fastlagt regler om omfanget af og kravene  

 til  

 den amtskommunale og kommunale tandpleje.
De efterfølgende retningslinier  

 skal  

 i fortsættelse heraf betragtes som en række vejledende, tandlægefaglige og  

 administrative bidrag vedrørende udførelsen af de aktiviteter, der er  

 omfattet  

 af loven.
Målsætning for tandplejen Der er i tandplejelovens § 1 formuleret en generel og bred  

 målsætning for hele tandplejen: "Tandplejens mål er, at befolkningen ved  

 en god hjemmetandpleje og et sammenhængende tilbud om forebyggelse og  

 behandling kan udvikle hensigtsmæssige tandplejevaner samt sunde tænder, mund  

 og kæber og bevare disse i funktionsdygtig stand gennem hele livet".
Der er i målsætningen lagt vægt på flere aspekter: Et  

 adfærdsmæssigt aspekt (god hjemmetandpleje, hensigtsmæssige tandplejevaner),  

 et  

 sundhedsresultat (sunde tænder, mund og kæber ... i funktionsdygtig stand),  

 et  

 tidsaspekt (udvikle ... og bevare ... gennem hele livet) og et systemaspekt  

 (sammenhængende tilbud om forebyggelse og behandling). Målsætningen omfatter  

 således ikke en enkelt aldersgruppe isoleret, men hele befolkningen i et  

 livsforløb, og kan betragtes som en ideel formulering.
For at leve op til en  

 sådan målsætning påhviler der såvel tandplejen, offentlige myndigheder, som  

 enkeltpersoner et betydeligt ansvar.
 For børne- og ungdomsgruppen har den kommunale tandpleje  

 gennem en nu lang årrække udviklet og etableret arbejdsrutiner og midler til  

 at  

 fastholde og forbedre en positiv tandsundhedsudvikling.
Siden den pligtmæssige  

    

 omsorgstandpleje blev indført i 1994, har kommunerne også inden for  

 dette område udviklet og etableret en række nye arbejdsrutiner.
Tandplejen  

 har,  

 med  

    

 udgangspunkt i kendte faglige  

 muligheder og gennem samarbejde med andre dele af det kommunale social- og  

 sundhedsvæsen, i vidt omfang vist sig i stand til at udvikle hensigtsmæssige  

 programmer og rutiner også for denne målgruppe, der som helhed er præget af  

 relativt stor uensartethed i tandsundhedstilstand, tandplejetraditioner og  

 tandplejebehov.
Med den nye ændring af tandplejeloven sker der en udvidelse  

 af omsorgstandplejegruppen med den del af gruppen af udviklingshæmmede og  

 sindslidende patienter, for hvem der ikke er særlige odontologiske problemer,  

 men hvor der, overvejende på grund af ringe egenomsorg og manglende evne til  

 at  

 varetage den daglige hjemmetandpleje, er behov for et forbedret  

 tandplejetilbud.
Med udgangspunkt i den allerede etablerede omsorgstandplejes  

 faglige tilbud og arbejdsmæssige rutiner vil der ved inddragelse af disse nye  

 patientgrupper, hvis tandbehandlingsbehov i visse tilfælde vil adskille sig  

 fra  

 behandlingsbehovet hos det oprindelige omsorgstandplejeklientel, være behov  

 for, at tandplejen udvikler og etablerer programmer for den nye målgruppe.
Den hidtidige tandplejelov har alene omfattet kommunernes  

 forpligtelser på tandplejeområdet.
Som noget nyt bliver amtskommunerne gennem  

 lovgivning forpligtet til at varetage opgaver på tandplejeområdet over for  

 forskellige målgrupper, ud over amternes allerede eksisterende opgaver på  

 sygehusområdet og sygesikringsområdet.
Amtskommunerne har allerede som følge af den sociale  

 lovgivnings regler om amternes ansvar og opgaver over for borgere på  

 amtskommunale botilbud og efter de hidtidige retningslinier for  

 tandbehandling  

 af psykiatriske sygehuspatienter særlige forpligtelser i forhold til  

 udviklingshæmmede og sindslidende patienter.
Amtskommunerne har derudover,  

 igennem sygehusvæsenet, den umiddelbare kontakt til kræftpatienter og  

 patienter  

 med Sjögrens Syndrom.
Det er i Danmark et grundlæggende princip, at  

 sundhedsydelser bør gives på det organisatorisk laveste, fagligt forsvarlige  

 og  

 hensigtsmæssige niveau, ligesom der bør tages hensyn til nærhedsprincippet og  

 til lige adgang til kvalificerede sundhedsydelser.
Det er imidlertid også den  

 generelle, fagligt dokumenterede opfattelse, at kvaliteten i diagnostik og  

 behandling generelt øges med stigende erfaring.
En stor del af den nye målgruppe for amtskommunal tandpleje  

 har tidligere været henvist til at benytte kommunal tandpleje eller  

 sygesikringstandpleje.
Det drejer sig såvel om børn og unge med behov for  

 specialiseret odontologisk behandling som sindslidende og udviklingshæmmede  

 personer og personer med sjældne sygdomme og handicap.
For alle disse  

 patientgrupper er der behov for at sikre en forbedret adgang til kvalificeret  

 diagnostik og specialbehandling.
Etablering af tandplejetilbud på amtsligt  

 niveau er således begrundet i hensynet til kvaliteten, herunder effektiv  

 ressourceudnyttelse, samt hensynet til erfaringsopsamling.
Ved at samle såvel  

 faglige som økonomiske ressourcer i forbindelse med diagnostik og behandling  

 af  

 disse patienter vil der dannes grundlag for at sikre den erfaringsopsamling,  

 der er nødvendig for at udvikle og fastholde ekspertise på et højt niveau.
 Med lovændringen er der således skabt baggrund for en  

 yderligere opfyldelse af tandplejelovens målsætning, idet der for  

 målgrupperne  

 med lovændringen sker en styrkelse af systemaspektet (sammenhængende tilbud  

 om  

 forebyggelse og behandling), hvilket må forventes at resultere i forbedrede,  

 varige sundhedsresultater for den enkelte.
Kapitel 1 Kommunal børne- og ungdomstandpleje 1.1 Personkreds Den vederlagsfri forebyggende og behandlende kommunale  

 tandpleje omfatter alle børn og unge under 18 år, der er tilmeldt  

 folkeregistret i kommunen.
Optagelse i den kommunale tandpleje sker  

 automatisk  

 og kræver ikke tilmelding.
Ved barnets optagelse i den kommunale børne- og  

 ungdomstandpleje orienteres forældremyndighedens indehaver om tandplejens  

 tilbud.
Børn og unge, der flytter til en anden kommune, men bevarer  

 skolegangen i fraflytningskommunen, kan vælge fortsat at modtage det  

 kommunale  

 tandplejetilbud i fraflytningskommunen.
Det er i den forbindelse uden  

 betydning, om den pågældende går i kommunal eller privat skole, gymnasium,  

 handelsskole mv., ligesom det er uden betydning, hvilken klasse den unge går  

 i,  

 eller om der skiftes skole i fraflytningskommunen.
Vælger barnet / den unge  

 at  

 modtage tandplejetilbudet i skolekommunen, refunderer bopælskommunen et  

 beløb,  

 der svarer til skolekommunens gennemsnitlige udgift pr. barn i den kommunale  

 børne- og ungdomstandpleje.
For så vidt angår den gennemsnitlige udgift pr.  

 barn, sondres ikke mellem "almindelig kommunal tandpleje" og  

 tandreguleringsbehandlinger.
Det er således skolekommunen, der skal afholde  

 udgiften til tandreguleringsbehandling med refusion fra bopælskommunen  

 svarende  

 til skolekommunens gennemsnitlige udgift pr. barn.
Det gælder også, hvis  

 tandreguleringen foregår i privat praksis.
I den gennemsnitlige opgørelse  

 indgår skolekommunens samlede udgifter til almindelig tandpleje og til  

 ortodonti.
 Såfremt det anses hensigtsmæssigt at tilbyde børn og unge  

 under 18 år forebyggende og behandlende tandpleje uden for  

 folkeregisterkommunen, kan en anden kommune yde den af loven omfattede  

 tandpleje og efter aftale med bopælskommunen afkræve denne refusion for de  

 hermed forbundne udgifter.
Børn og unge under 18 år, der har ophold på  

 døgninstitutioner omfattet af § 51 i lov om social service, er omfattet af  

 tandplejeordningen i den kommune, hvor institutionen er beliggende, med  

 mindre  

 der er tale om børn og unge, der har behov for amtstandplejens specialiserede  

 tandplejetilbud., jf.
Kapitel 4.
Hvis et barn / en ung mellem 0 og 18 år ønskes udmeldt af  

 den kommunale tandpleje, skal forældremyndighedens indehaver orienteres om  

 mulige sundhedsmæssige ulemper ved og de økonomiske konsekvenser af, at  

 barnet  

 / den unge ikke omfattes af tandplejen.
Udmeldelse skal foretages skriftligt  

 af  

 forældremyndighedens indehaver til lederen af børne- og ungdomstandplejen,  

 der  

 underretter kommunalbestyrelsen.
Udmeldelse kan kun ske for det samlede  

 tandplejetilbud.
Ifølge Sundhedsministeriets bekendtgørelse kan tandpleje for  

 børn og unge mellem 0 og 18 år tilbydes på offentlige klinikker, hos  

 praktiserende tandlæger, der har indgået aftale med kommunen, eller ved en  

 kombination af disse ordninger.
For unge på 16 og 17 år foreligger der i  

 kommuner,  

 hvor der er oprettet offentlige klinikker, særlige valgmuligheder, jf.  

 Sundhedsministeriets bekendtgørelse, § 2, stk. 3 og 4. Det påhviler kommunen  

 at  

 oplyse alle 16-årige og deres forældre om, hvorledes ordningen for de 16- og  

 17-årige er tilrettelagt i kommunen og om de valgmuligheder, der foreligger.  

 Det vil være hensigtsmæssigt at tilrettelægge valgproceduren således, at den  

 unge kun skal melde tilbage til kommunen, hvis der ønskes et andet  

 tandplejetilbud end det, kommunen generelt har fastlagt for de unge på 16 og  

 17  

 år.
 Unge, der vælger at modtage tandpleje hos praktiserende  

 tandlæger, meddeler kommunen, hvilken tandlæge de ønsker at benytte.
Udeblivelse kan ikke medføre, at et barn udelukkes fra den  

 kommunale tandpleje.
Udebliver et barn gentagne gange fra de regelmæssige  

 tandlægelige undersøgelser eller behandlinger, eller forsømmer barnet at  

 følge  

 tandlægens anvisninger angående hensigtsmæssig tandpleje, skal tandplejen  

 etablere kontakt med forældremyndighedens indehaver med henblik på at finde  

 årsagen til barnets udeblivelser eller forsømmelser.
Tandplejen skal i  

 samarbejde med hjemmet og / eller andre nøglepersoner i barnets omgivelser  

 søge  

 at sikre barnet regelmæssig tandpleje.
Dersom enhver hensigtsmæssig og  

 rimelig  

 foranstaltning med henblik på at sikre barnet regelmæssig tandpleje er  

 forgæves, meddeler den kommunale tandplejes leder kommunalbestyrelsen, at man  

 ikke ser sig i stand til at gennemføre tandplejen i overensstemmelse med  

 lovens  

 intentioner og dermed fagligt må fralægge sig ansvaret for barnets / den  

 unges  

 tandpleje.
Kommunalbestyrelsens beslutning i sagen meddeles  

 forældremyndighedens indehaver.
1.2 Tandplejens  

 indhold Børne- og ungdomstandplejen skal søge at fremme det enkelte  

 barns fysiske, psykiske og sociale trivsel ved at medvirke til, at tand-,  

 mund-  

 og kæberegionen udvikles og bevares i god funktionsdygtig stand gennem  

 forebyggelse, undersøgelse og behandling af sygdomstilstande og -følger,  

 anomalier, skader, funktionsforstyrrelser samt usunde kostvaner og mangelfuld  

 mundhygiejne.
For børn og unge med odontologiske lidelser, der ubehandlede  

 medfører varig funktionsnedsættelse, skal tandplejen udføres i samarbejde med  

 amtsspecialtandplejen og de odontologiske landsdels- og videnscentre (jf.  

 Kapitel 5 og 6).
1.2.1 Forebyggelse Forebyggende foranstaltninger omfatter: Oplysningsvirksomhed  

 om betydningen af en sund, funktionsdygtig tand-, mund- og kæberegion,  

 herunder  

 om god mundhygiejne, betydningen af hensigtsmæssig kost og regelmæssige  

 undersøgelser samt følgerne af ugunstige orale vaner.
Motivation til  

 hensigtsmæssig tandpleje i videste forstand også efter afsluttet deltagelse i  

 børne- og ungdomstandplejen.
Instruktion i regelmæssig hjemmetandpleje samt  

 medikamentel profylakse og behandling.
 I relation til gennemførelsen af forebyggende aktiviteter  

 bør man i særlig grad være opmærksom på mulighederne for anvendelse af  

 tandplejere.
1.2.2 Undersøgelse Undersøgelser af tand-, mund- og kæberegionen foretages med  

 intervaller, der fastsættes på grundlag af odontologiske kriterier.
Hos en stor del af børne- og ungegruppen ses i dag en høj  

 grad af tandsundhed.
Med henblik på en hensigtsmæssig ressourceudnyttelse bør  

 der derfor lægges vægt på anvendelse af tandplejere ved patientundersøgelse.
 Det tilstræbes ved undersøgelserne at erkende og  

 diagnosticere sygdomstilstande og -følger, anomalier, skader,  

 funktionsforstyrrelser, at henlede opmærksomheden på uhensigtsmæssige  

 kostvaner  

 og mangelfuld mundhygiejne og at kontrollere udviklingen.
 Hvis forældrene ikke følger barnet til undersøgelserne,  

 orienteres de om barnets tand-, mund- og kæbeforhold ved indtrådte væsentlige  

 ændringer i forhold til tidligere undersøgelser.
1.2.3 Behandling Nødvendige behandlinger omfatter interceptive og  

 terapeutiske foranstaltninger over for sygdomstilstande og -følger,  

 anomalier,  

 skader og funktionsforstyrrelser i tand-, mund- og kæberegionen samt den for  

 behandlingens gennemførelse nødvendige pædagogiske og psykologiske  

 forberedelse.
Vedrørende selvbestemmelse / informeret samtykke til behandling  

 henvises til afsnit 9.4.
For patienter, der er henvist til amtsspecialbehandling,  

 skal den behandling, der kan udføres i den kommunale tandplejes regi, udføres  

 her.
Således bør en interceptiv tandreguleringsbehandling udføres og  

 afsluttes  

 af den specialtandlæge, der er tilknyttet kommunens ortodontiske service.
Det  

 vil her være nødvendigt med et velfungerende samarbejde mellem  

 amtsspecialtandplejen og den kommunale tandpleje, idet det vil være af  

 betydning for det samlede behandlingsresultat, at patientens tandsæt er  

 velforberedt til de eventuelle behandlingselementer, der kræver  

 amtstandplejens  

 ekspertise og / eller først kan gennemføres efter det fyldte 18 år.
1.2.3.1  

 Nødbehandling og tandskader Nødbehandling som følge af akut opståede tand-, mund- og  

 kæbeproblemer bør kunne foretages umiddelbart, selv om den akut opståede  

 situation sker uden for barnets / den unges folkeregisterkommune eller selv  

 om  

 den akutte nødbehandling må foretages hos en tandlæge, som ikke normalt har  

 ansvaret for den pågældendes tandpleje.
For at undgå efterstående problemer  

 omkring afholdelse af udgiften forbundet med nødbehandling, der påhviler den  

 kommune, der varetager tandplejen for den pågældende, bør nødbehandlingen  

 udelukkende omfatte de indgreb, som er nødvendige for at afhjælpe den akutte  

 situation og for at sikre, at patientens orale tilstand er sådan, at videre  

 behandling kan foregå hos den tandlæge / kommunale klinik, hvor barnets / den  

 unges tandpleje normalt foregår.
Andet kan dog være aftalt.
 I forbindelse med tandskader skal det pointeres, at børne- /  

 ungdomstandplejeordningen omfatter nødvendig behandling, hvad enten skaden  

 kan  

 tilregnes skadelidte eller tredjemand, og der sondres ikke mellem forsæt og  

 uagtsomhed, eller om skaden er sket i skoletiden eller i fritiden.
1.2.3.2  

 Tandregulering - service og organisation Omfanget af kommunens tandreguleringsservice fastsættes på  

 baggrund af en visitation af alle børn, således at der til ortodontisk  

 behandling udvisiteres børn med tandstillingsfejl (anomalier,  

 malokklusioner),  

 der indebærer eller med rimelig sikkerhed kan forventes at indebære skader på  

 tænderne og deres støttevæv, fysiske funktionsforstyrrelser eller alvorlige  

 psykosociale problemer på grund af iøjnefaldende afvigelser i udseende.
Med  

 hensyn til kriterier for ortodontisk visitation og ortodontiindikationer,  

 henvises der til bilaget til Sundhedsministeriets bekendtgørelse.
Tilbud om tandreguleringsbehandling fremsættes på det for  

 behandlingens forløb gunstigste tidspunkt.
Afslår forældremyndighedens  

 indehaver behandling på dette tidspunkt kan der ikke senere rejses krav om  

 gennemførelse af en behandling, som i mellemtiden kan have udviklet sig til  

 en  

 mere ressourcekrævende opgave.
Hvis kommunen har besluttet, at et senere  

 opstået ønske om tandregulering ikke vil blive imødekommet, skal denne  

 praksis  

 omtales straks, når forældre eller barn afslår behandling.
Det vil sige, at  

 afgørelsen af, om et ønske fra forældre eller barn om at iværksætte en  

 ortodontisk behandling på et senere tidspunkt alligevel vil kunne  

 efterkommes,  

 ligger hos kommunen.
Her vurderes det, under hvilke omstændigheder det  

 oprindelige afslag på behandlingen er foregået, og om tandplejens ressourcer  

 kan bære en gennemførelse af en sådan tandreguleringsbehandling.
Det bør sikres, at alle børn visiteres af specialtandlæge.  

 Herved kan sikres et ensartet vurderingsniveau som grundlag for en  

 hensigtsmæssig, faglig og ressourcemæssig styring af området.
Dette vil i  

 særlig grad være hensigtsmæssigt i kommuner uden offentlige klinikker.
 Det bør tilstræbes, at de ortodontiske behandlinger forestås  

 af specialtandlæger, og ansvarsfordelingen i forhold til den konkrete  

 behandling må være klar (journalført) i de tilfælde, hvor andre behandlere  

 (tandlæger / tandplejere / klinikassistenter) inddrages.
 Det kan især for mindre kommuner være hensigtsmæssigt at  

 indgå samarbejde om løsningen af tandreguleringsopgaven, primært for at skabe  

 et tilstrækkeligt patientgrundlag for opbyggelse og vedligeholdelse af rutine  

 og erfaring på området.
1.2.3.3  

 Færdiggørelse af påbegyndte behandlinger Det påhviler kommunen at færdiggøre påbegyndte behandlinger,  

 herunder ortodontisk behandling og traumebehandling.
Færdiggørelse af  

 behandling er aktuel, når patienten er midt i et konkret behandlingsforløb,  

 der  

 antages at kunne afsluttes umiddelbart efter det generelle tandplejetilbuds  

 ophør.
I praksis skal dette forstås således, at den endelige behandling skal  

 være påbegyndt og kunne afsluttes inden for ca. et år efter det kommunale  

 tandplejetilbuds ophør.
Det må forventes, at den kommunale tandpleje tilrettelægger  

 sit arbejde således, at den unge, der står for at skulle forlade den  

 kommunale  

 tandpleje, fordi vedkommende fylder 18 år, indkaldes til sidste behandling så  

 betids, at færdiggørelse af simpel kariesterapi vil kunne finde sted inden  

 det  

 fyldte 18. år, også i de tilfælde, hvor det drejer sig om simpel kariesterapi  

 af et ikke ubetydeligt omfang.
Som udgangspunkt kan en behandlingsplan, der  

 ikke er fuldført, inden den unge fylder 18 år, ikke i sig selv sidestilles  

 med,  

    

 at patienten er midt i et konkret  

 behandlingsforløb.
I de tilfælde, hvor en planlagt kariesbehandling ikke kan  

 afsluttes, inden patienten fylder 18 år, men måske først en til to måneder  

 senere, bør kommunen foretage en konkret vurdering af baggrunden for den  

 manglende afslutning af den planlagte behandling.
Særlige omstændigheder vil  

 således kunne medføre, at behandlingen falder ind under reglerne om  

 færdiggørelse.
For ortodontiske behandlingers vedkommende gælder det, at  

 færdiggørelse omfatter såvel den aktive fase som retentionsfasen.
Pligten til  

 færdiggørelse af traumebehandlinger gælder ikke permanente tanderstatninger,  

 der først kan udføres, længe efter den unge har forladt den kommunale  

 tandpleje.
I disse tilfælde bør den kommunale tandpleje vejlede med hensyn  

 til  

 skadeserstatning mv. i forbindelse med den senere endelige behandling,  

 herunder  

 varetage skadesanmeldelse til forsikring.
I Sundhedsministeriets bekendtgørelse om tandpleje, § 2,  

 stk. 5-6, er der fastsat nærmere regler for betingelserne for færdiggørelse  

 af  

 behandlinger, der er påbegyndt i kommunal tandpleje.
Understregningen af, at  

 disse regler særligt omfatter tandregulering samt særligt kostbare  

 behandlingsydelser (f.eks. faste og aftagelige protetiske erstatninger) er  

 begrundet i de omkostninger og den arbejdsindsats, der normalt er forbundet  

 med  

 disse behandlinger.
Hos børn og unge med odontologiske lidelser, der ubehandlede  

 medfører varig funktionsnedsættelse, skal amtsrådet tilbyde vederlagsfri  

 specialbehandling efter det fyldte 18. år, indtil fysisk modenhed muliggør,  

 at  

 den pågældende behandling kan færdiggøres, jf.
Sundhedsministeriets  

 bekendtgørelse § 15, stk. 3.
 I tilfælde af flytning påhviler det den nye bopælskommune at  

 færdiggøre påbegyndte behandlinger efter vilkår svarende til ovenstående.
1.3 Identifikation  

 og henvisning af patienter, der har behov for behandling i anden  

 behandlingsinstans Det påhviler den kommunale tandpleje at foretage tidlig  

 identifikation af patienter med odontologiske lidelser, der ubehandlede  

 medfører varig funktionsnedsættelse.
Det vil typisk dreje sig om patienter  

 med  

 forskellige tanddannelsesforstyrrelser, f.eks. aplasier og  

 mineraliseringsforstyrrelser.
I forbindelse med diagnostik af f.eks. aplasier og  

 mineraliseringsforstyrrelser skal der forud for en individuel  

 røntgenundersøgelse foreligge en klinisk motivering, og røntgenundersøgelsen  

 skal være indiceret.
Herunder skal fordele ved brug af røntgenundersøgelse  

 opveje de risici, der eksisterer i forbindelse med anvendelse af ioniserende  

 stråling.
Såfremt røntgenundersøgelser ønskes udført på  

    

 populationsniveau (typisk i forbindelse med  

 en screening), ændres kravene til indikationsstilling noget i forhold til de  

 krav, der gør sig gældende, når røntgenundersøgelse udføres på individuelt  

 niveau.
Således skal der på populationsniveau foreligge en overordnet  

 vurdering  

 af den kliniske motivering og fordele kontra risici for den gruppe af  

 personer,  

 man ønsker at undersøge, eller for den undersøgelsestype, man ønsker at  

 anvende.
Det er Sundhedsstyrelsens opfattelse, at røntgenscreening af børn i  

 den kommunale tandpleje kun bør foretages, hvis der foreligger et informeret  

 samtykke dertil fra forældremyndighedens indehaver.
Såfremt det drejer sig om  

 unge, der er fyldt 15 år, kan informeret samtykke gives af den unge selv, men  

 forældremyndighedens indehaver skal tillige have information, jf. lov om  

 patienters retsstilling.
 Det påhviler derudover den kommunale tandpleje at foretage  

 tidlig identifikation af andre tilstande, der er så komplicerede, at  

 behandlingsplanlægning og / eller behandling kræver et samarbejde mellem  

 forskellige kompetencer (tand-, mund- og kæbekirurgi, protetik, ortodonti,  

 pædodonti mv.). Netop på grund af disse tilstandes kompleksitet er der behov  

 for specialviden på et niveau, der sædvanligvis ikke er til stede i den  

 kommunale børne- og ungdomstandpleje eller i privat tandlægepraksis.
Bedømmelse af, om der hos den enkelte patient er tale om en  

 odontologisk tilstand, der ubehandlet medfører varig funktionsnedsættelse, må  

 bero på et tandlægefagligt skøn sammenholdt med kriterier, fastsat af  

 koordinationsudvalg og relevante samarbejdsudvalg.
Selv en enkelt aplasi vil  

 kunne omfattes af definitionen, hvis f.eks. der er tale om aplasi af en  

 fortand, hvis et aplasimellemrum ikke kan/bør lukkes ortodontisk og / eller  

 hvis en eventuel tanderstatning ikke kan/bør indsættes før efter det fyldte  

 18  

 år.
Den tidlige identifikation, behandlingsplanlægningen samt  

 det eventuelle behandlingstilsagn er af stor betydning for såvel barnet / den  

 unge som for tandplejen Det påhviler derfor den kommunale børne- og  

 ungdomstandpleje rettidigt at foretage de fornødne henvisninger af ovenfor  

 nævnte tilstande.
Herigennem kan barnet / den unge sikres et sammenhængende  

 behandlingstilbud, idet der gennem en langsigtet behandlingsplanlægning kan  

 tages højde for det specielle behandlingsbehov.
1.3.1 Henvisning til tand-, mund- og kæbekirurgisk  

 sygehusafdeling Inden patienten forlader den kommunale tandpleje, bør  

 ekstreme vækstbetingede kæbeanomalier med så alvorlige afvigelser i  

 kæbevæksten, at såvel ortodontiske som kæbekirurgiske indgreb er nødvendige,  

 være diagnosticerede, og de fornødne henvisninger bør foretages så tidligt  

 som  

 muligt (jf. bilag til Sundhedsministeriets bekendtgørelse (vedr. regler for  

 ortodontivisitation og ortodontiindikationer)).
 Behandlingen af sådanne vækstbetingede kæbeanomalier er  

 henlagt til sygehusvæsenet, idet behandlingen af ekstrem vækstbetinget  

 kæbeanomali er defineret som en sygehusopgave, og den kombinerede  

 ortodontisk-kirurgiske behandling (orto-kir behandling) af svære tilfælde af  

 ekstrem vækstbetinget kæbeanomali er defineret som lands- og  

 landsdelsfunktion.  

 For patienter, der i amtet er visiteret som lidende af en ekstrem  

 vækstbetinget  

 kæbeanomali, påhviler betalingsforpligtelsen i forbindelse med det samlede  

 behandlingsbehov for så vidt angår tilstande, der er en direkte følge af den  

 vækstbetingede kæbeanomali (dvs. den kirurgiske behandling, den tilhørende  

 tandreguleringsbehandling samt den eventuelle protetiske og bidfunktionelle  

 efterbehandling) amtskommunen fra det øjeblik, patienten er indvisiteret til  

 behandling i amtet.
1.3.2 Henvisning til amtsspecialtandpleje Børn og unge med behov for odontologisk specialbehandling  

 kan henvises til amtsspecialtandpleje for konsultation og / eller behandling.
 Afgrænsning af personkreds, nærmere henvisningskriterier  

 samt procedurer i forbindelse med henvisning er beskrevet i Kapitel 5.
1.4 Tandlægefaglig  

 ledelse / administration af den kommunale tandpleje I kommuner med offentlige klinikker (klinikkommuner)  

 ansættes en leder, der har det faglige ansvar for den kommunale børne- og  

 ungdomstandpleje.
Lederen forudsættes at være tandlæge.
Hvis kommunen ønsker det, kan Sundhedsstyrelsen afgive en  

 udtalelse om, hvilke ansøgere til en stilling som leder af den kommunale  

 tandpleje  

 der fagligt er kvalificeret til stillingen.
De nærmere regler for afgivelse  

 af  

 denne udtalelse fremgår af Sundhedsstyrelsens bekendtgørelse nr. 290 af 1.  

 maj  

 1987 om bedømmelse af ansøgere til lederstillinger i den kommunale tandpleje.
I kommuner, hvor den kommunale tandpleje tilbydes hos  

 praktiserende tandlæger, med hvem kommunen har indgået aftale  

 (praksiskommuner), kan ansættes en tandlægekonsulent til at bistå på  

 tandplejeområdet.
Ved ansættelse af tandlægeligt hjælpepersonale skal der  

 udpeges en tandlæge til at føre tilsyn med dette personales arbejde.
1.5  

 Praksiskommunernes varetagelse af den kommunale tandpleje I praksiskommunerne må opgaverne vedrørende varetagelse af  

 det kommunale tandplejetilbud nødvendigvis deles mellem kommunen og de  

 praktiserende tandlæger.
Reglerne for omfanget af og kravene til børne- og  

 ungdomstandplejen er imidlertid de samme, hvad enten tandpleje ydes på  

 offentlig klinik eller hos praktiserende tandlæge, jf.
Sundhedsministeriets  

 bekendtgørelse, § 3, stk. 2. Dette er ensbetydende med, at praksiskommunerne  

 må  

 tilbyde forebyggelse, undersøgelse og behandling, herunder ortodontisk  

 behandling, svarende til afsnit 1.2 med underafsnit samt identifikation og  

 henvisning af patienter, der har behov for behandling i anden  

 behandlingsinstans,  

 svarende til afsnit 1.3 med underafsnit.
 I det følgende er fordelingen af opgaver mellem de to  

 instanser skitseret.
1.5.1 Kommunens  

 opgaver i praksiskommunerne Kommunen udarbejder en plan for sin børne- og  

 ungdomstandpleje, der indeholder en redegørelse for:
hvilke børn og unge der er omfattet af  

 loven de praktiserende tandlæger, som kommunen  

 har indgået skriftlig aftale med om forebyggende og behandlende tandpleje,  

 samt  

 tilrettelæggelse af børnenes / forældrenes valg af tandlæge og betingelserne  

 for at kunne skifte tandlæge navne, adresser, telefonnumre samt  

 sygesikringsydernumre på de pågældende praktiserende tandlæger det maksimale antal børn, for hvem hver  

 tandlæge skriftligt forpligter sig til at varetage tandpleje i  

 overensstemmelse  

 med disse retningslinier koordineringen af den almene og den  

 individuelle forebyggende tandpleje, herunder koordineringen mellem de  

 enkelte  

 praktiserende tandlæger, skolerne og disses lærere, den kommunale  

 sundhedstjeneste i øvrigt samt med eventuelle fælleskommunale  

 børnetandplejeprogrammer tilrettelæggelse af en med den  

 forebyggende børnetandpleje koordineret behandlende tandpleje, som angiver en  

 entydig ansvarsplacering vedrørende det enkelte barns tandpleje, og som  

 sikrer,  

 at dobbeltprofylakse eller dobbeltbehandling eller undladelse af profylakse  

 eller behandling ikke kan finde sted ved en fejltagelse tilrettelæggelse af et tilkaldesystem,  

 som sikrer, at børnene indkaldes med de aftalte intervaller til den  

 praktiserende tandlæge, som barnet (forældrene) har valgt, og som sikrer, at  

 tandlægerne tager børnene til undersøgelse samt fornøden forebyggende og  

 behandlende børnetandpleje i overensstemmelse med de indgåede aftaler tilrettelæggelse af den opsøgende  

 virksomhed over for de børn (forældre), som ikke umiddelbart deltager i  

 børnetandplejeordningen med de praktiserende tandlæger tilrettelæggelse af kommunens  

 børnetandplejekartotek, som omfatter nødvendige oplysninger om hvert enkelt  

 barn de budgetterede udgifter forbundet med  

 kommunens plan, herunder også udgifter til aflønning af administrativt  

 personale og øvrige administrationsudgifter, eventuelle udgifter til  

 befordring  

 til og fra de praktiserende tandlæger samt udgifter forbundet med kontrol og  

 evaluering af kommunens børne- og ungdomstandplejeordning, herunder  

 databehandling af indberetninger samt kopi af dataudtræk til de praktiserende  

 tandlæger, som kommunen har aftaler med.
1.5.2 De  

 praktiserende tandlægers opgaver i praksiskommunerne De praktiserende tandlæger, som har indgået en aftale med én  

 eller flere kommuner om tandpleje for de af loven omfattede børn og unge,  

 modtager børnene til undersøgelse og nødvendig forebyggende og behandlende  

 tandpleje og gennemfører i øvrigt tandplejen i overensstemmelse med de  

 foranstående bestemmelser.
 Indsendelse af indberetninger om tandsygdommenes forekomst  

 sker til kommunen efter regler, som sundhedsstyrelsen udsender særskilt, jf.  

 afsnit 9.2. Indberetning én gang årligt om virksomheden på børne- og  

 ungdomstandplejeområdet i det forløbne skoleår afgives til kommunen.
 De praktiserende tandlæger medvirker i kommunens arbejde med  

 koordinering af tandplejen, herunder koordinering mellem den almene og den  

 individuelle forebyggende og behandlende børne- / ungdomstandpleje.
De praktiserende tandlæger giver kommunen meddelelse om  

 børn, som undlader at møde på klinikken som aftalt, med den virkning at  

 behandling ikke kan påbegyndes eller videreføres.
I disse tilfælde  

 iværksættes  

 den opsøgende virksomhed i overensstemmelse med kommunens plan.
1.6 Tværfagligt  

 samarbejde i de kommunale sundhedsordninger Børne- og ungdomstandplejen skal i samarbejde med hjemmet og  

 andre nøglepersoner i barnets miljø søge at sikre barnet regelmæssig  

 forebyggende og behandlende tandpleje.
Nøglepersonerne kan typisk være  

 ansatte  

 i den kommunale sundhedstjeneste (f.eks. sundhedsplejersken eller  

 kommunelægen), familiens læge, daginstitutionens personale, dagplejeren,  

 skolens personale eller personale fra social- og sundhedsforvaltningen.  

 Specielt skal det påpeges, at børne- og ungdomstandplejen tillige med den  

 kommunale sundhedstjeneste og hjemmesygeplejerskeordningen er det  

 primærkommunale ansvarsområde i den primære sundhedstjeneste (de kommunale  

 sundhedsordninger). Det er væsentligt, at der er tæt og smidigt samarbejde  

 disse ordninger imellem for at sikre den bedste service overfor befolkningen  

 og  

 for at opnå den bedste udnyttelse af ressourcerne.
Specielt i relation til  

 samarbejdet med sundhedsplejerskerne skal nævnes, at opgaven for tandplejen i  

 relation til de 0-2 årige fortrinsvis består i at rådgive forældrene angående  

 kost, mund- og tandhygiejne og afvænning med hensyn til funktionelle uvaner.  

 Denne rådgivning er særdeles vigtig, da det viser sig, at mange senere  

 opståede  

 skader bunder i forkerte vaner, der er indledt på et meget tidligt tidspunkt  

 i  

 barnets liv.
Denne opgave kan i vid udstrækning gennemføres af  

 sundhedsplejerskerne - specielt i barnets første leveår, hvor  

 sundhedsplejerskerne har regelmæssig kontakt med alle børn.
1.7 Koordination Børne- og ungdomstandplejen skal medvirke til, at der sker  

 en koordination med andre tandplejeaktiviteter.
Det drejer sig primært om  

 omsorgstandplejen, amtstandplejen samt anden tandpleje i amtskommunalt regi,  

 herunder sygesikringstandpleje, amtsspecialtandplejen og sygehusvæsenets  

 tand-,  

 mund- og kæbekirurgiske afdelinger (jf.
Kapitel 8).
Kapitel 2 Kommunal omsorgstandpleje 2.1 Personkreds Kommunerne skal tilbyde forebyggende og behandlende  

 tandpleje til personer, der på grund af nedsat førlighed eller vidtgående  

 fysisk eller psykisk handicap kun vanskeligt kan udnytte de almindelige  

 tandplejetilbud (omsorgstandpleje).
Loven sigter mod, at omsorgstandplejetilbudet ydes til  

 personer, som på grund af nedsat fysisk eller psykisk funktionsevne har behov  

 for hjælp i almindelige daglige funktioner eller pleje og omsorg.
Der skal  

 være  

 tale om, at egenomsorgen er så begrænset, at personen ikke kan udnytte den  

 eksisterende sygesikringstandplejeordning.
Målgruppen for omsorgstandpleje er oprindeligt defineret som  

 personer, der bor på plejehjem samt personer, der bor i eget hjem /  

 ældrebolig  

 eller lignende med mange hjælpeforanstaltninger, hvis egenomsorg er så  

 begrænset, at de reelt kan ligestilles med plejehjemsbeboere.
Det skal i den  

 forbindelse bemærkes, at plejehjemsbegrebet sammen med institutionsbegrebet i  

 øvrigt er ophævet ved lov om social service.
I det omfang plejehjem for en  

 overgangsperiode videreføres, jf. servicelovens § 140, vil beboerne på disse  

 dog stadig uden konkret visitation være omfattede af omsorgstandplejen.  

 Øvrige  

 "tidligere" plejehjemsbeboere skal visiteres til omsorgstandplejen  

 på  

 samme mådes som hjemmeboende personer.
Ud over den oprindeligt definerede målgruppe består  

 målgruppen fremover også af de udviklingshæmmede og sindslidende patienter,  

 hos  

 hvem der ikke er særlige odontologiske problemer, der kræver tandlægefaglig  

 specialbehandling i amtstandplejen, men hvor personen ikke i tilstrækkeligt  

 omfang er i stand til at benytte de eksisterende tandplejetilbud i  

 sygesikringstandplejen, overvejende på grund af ringe egenomsorg.
Det er  

 karakteristisk, at patienterne har vanskeligt ved at få kontakt til det  

 etablerede tandplejesystem, ligesom de har vanskeligt ved at bevare  

 kontinuiteten i deres tandpleje.
Derudover ses der hos disse patienter nedsat  

 eller manglende evne til at varetage den daglige hjemmetandpleje.  

 Omsorgstandplejen vil her være velegnet til at yde patienten et relevant  

 tandplejetilbud, når den pågældende ikke er i stand til at benytte  

 sygesikringstandplejen, og når der ikke skønnes at være behov for  

 specialbehandling i amtstandplejen.
Det vil i sådanne situationer  

    

 være relevant at tilbyde omsorgstandpleje til  

 såvel voksne som til unge ved den kommunale børne- og ungdomstandplejes  

 ophør.
Det er ikke tanken, at en bredere kreds af svagelige ældre  

 eller handicappede, der kan behandles på almindelige tandklinikker, hvoraf  

 mange er indrettet handicapvenligt, skal være omfattet af  

 omsorgstandplejetilbudet.
Omsorgstandplejen er heller ikke rettet mod  

 personer,  

 som principielt kan benytte de eksisterende tandplejetilbud, men som af  

 sociale  

 eller andre grunde har fravalgt tandplejetilbudet.
2.2 Visitation Visitation til omsorgstandplejen kan finde sted ad flere  

 kanaler.
Det overordnede ansvar for, at visitation finder sted ligger for  

 både  

 børne- og ungegruppen og for voksengruppen hos kommunen.
For unge med nedsat fysisk eller psykisk funktionsevne, skal  

 der, såfremt den pågældende ikke skønnes at kunne udnytte  

 sygesikringstandplejen og under forudsætning af, at vedkommende i øvrigt ikke  

 skønnes at have behov for et specialiseret tandlægefagligt tilbud i  

 amtstandplejen, kunne finde en direkte visitation sted til omsorgstandplejen,  

 når den unge fylder 18 år.
I sådanne tilfælde er det den kommunale børne- og  

 ungdomstandpleje, der henviser den unge til omsorgstandplejetilbudet.
For personer med nedsat fysisk eller psykisk funktionsevne  

 vil adgang til omsorgstandplejen bero på en visitation i den enkelte kommune  

 -  

 på samme måde som når kommunerne, efter en konkret individuel vurdering,  

 sørger  

 for tilbud om f.eks. personlig hjælp og pleje efter servicelovens §§ 71-73.  

 Der  

 vil således være tale om konkret visitation, uanset om der er tale om  

 hjemmeboende personer i primærkommunale socialpsykiatriske tilbud eller andre  

 personer, der i primærkommunalt regi modtager andre særlige tilbud p.g.a.  

 varig  

 og betydelig funktionsnedsættelse, eller om der er tale om personer i  

 primærkommunale boformer.
Det er op til primærkommunen at synliggøre  

 henvisningsmuligheden for det berørte personale og de berørte borgere.
 Endelig kan personer med betydeligt og varigt nedsat fysisk  

 eller psykisk funktionsevne, der oprindeligt er visiteret til amtstandplejen,  

 herfra viderevisiteres til omsorgstandplejen, såfremt dette efter en  

 tandlægefaglig vurdering findes hensigtsmæssigt, jf. bekendtgørelsens § 12,  

 stk. 3. Det er skønsmæssigt antaget, at ca. 3.500 af amtstandplejens  

 patienter  

 vil blive visiteret videre til omsorgstandplejen.
Det bør regelmæssigt vurderes, hvorvidt indskrevne patienter  

 bør henvises til et andet niveau i tandplejen, således at princippet om at  

 patienten behandles på det nødvendige, men mindst specialiserede niveau  

 tilgodeses.
I praksis vil dette være ensbetydende med, at patienten kan  

 udvisiteres af omsorgstandplejen til f.eks. sygesikringstandplejen, såfremt  

 de  

 forudsætninger, der gjorde, at patienten oprindeligt blev tilbudt  

 omsorgstandpleje, ikke længere er til stede.
Der kan således for den enkelte  

 patient ske henvisning både opadtil og nedadtil i systemet, dog således at  

 det  

 altid er patientens tandplejebehov og funktionsniveau, som lægges til grund  

 for  

 beslutning om, hvor tandplejen ydes mest hensigtsmæssigt.
Omvisitering bør  

 derfor kun finde sted på baggrund af en samlet vurdering baseret på såvel en  

 tandlægefaglig bedømmelse som en konkret individuel vurdering fra kommunen.
2.2.1 Viderehenvisning  

 til amtstandplejen For patienter, der af kommunen er visiteret til  

 omsorgstandpleje, kan der finde viderehenvisning sted til amtstandplejen,  

 såfremt den pågældende har behov for tandlægefaglig specialbehandling, jf.  

 Kapitel 4.
Hvor der ikke generelt er behov for at henvise patienten til  

 amtstandpleje kan der henvises til amtstandplejen for specielle enkeltopgaver  

 (eksempelvis  

    

 behandling i generel  

 anæstesi), jf.
Sundhedsministeriets bekendtgørelse § 5, stk. 2.
Personkredsen for omsorgstandplejetilbudet blev ved dens  

 indførelse i 1994 opgjort til 100.000 på landsplan.
Med lovændringen i  

 december  

 2000 skønnes personkredsen udvidet med ca. 3.500 personer.
2.3 Organisation af  

 omsorgstandplejetilbudet Kommunerne kan tilbyde omsorgstandpleje både ved offentlige  

 klinikker og i privat tandlægepraksis / klinisk tandteknikerpraksis.
Det er  

 en  

 forudsætning, at personer, der opfylder kriterierne for at modtage  

 omsorgstandplejetilbudet, selv kan vælge mellem tandplejetilbud ved en  

 kommunal  

 klinik eller i privat regi, uanset om kommunen som udgangspunkt tilbyder  

 tandpleje på offentlig klinik.
Personer, der er omfattet af kommunens tilbud  

 om  

 omsorgstandpleje, men som ikke ønsker at modtage dette, bevarer retten til  

 tilskud til tandpleje efter reglerne i sygesikringsloven.
Der kan således i realiteten være tale om tre valgmuligheder  

 for den enkelte, nemlig at modtage omsorgstandpleje ved a) offentlig klinik,  

 b)  

 privat praksis eller c) at fravælge et tilbud om omsorgstandpleje, hvorved  

 retten til det almindeligt eksisterende sygesikringstilbud bevares.
Hensigten  

 med at understrege disse valgmuligheder er at henlede opmærksomheden på, at  

 der  

 ved ydelsen af tandplejetilbudet må tages vidtstrakt hensyn til den enkeltes  

 ønsker og behov, herunder særligt hensyn til tidligere tandplejevaner.
 Både kommuner med offentlige klinikker og praksiskommuner  

 kan beslutte at tilbyde omsorgstandpleje ved hjælp af et kommunalt ansat  

 personale (tandlæger, kliniske tandteknikere, tandplejere, klinikassistenter  

 m.fl.), ved hjælp af praktiserende tandlæger / kliniske tandteknikere eller  

 ved  

 kombinationer heraf.
 Det skal påpeges, at det må betragtes som en fordel, at  

 ordningen tilrettelægges, så opgaven varetages af et begrænset antal  

 personer.  

 Behandlingen af denne gruppe patienter kræver særlig indsigt i de specielle  

 problemer, som personer med begrænset egenomsorg har i relation til pasning  

 af  

 tænder og tandsystem.
 Ligeledes kræves der mobilt udstyr samt et kendskab til og  

 erfaring med at anvende et sådant udstyr i ikke-klinikmæssige omgivelser.
2.4 Fagligt ansvar  

 for omsorgstandplejen På grund af den hyppige forekomst af specielle odontologiske  

 lidelser, herunder mundslimhindelidelser samt akutte behandlingskrævende  

 tilstande er det mest hensigtsmæssigt, at det er en tandlæge, der har det  

 faglige ansvar for omsorgstandplejen.
I kommuner med offentlige klinikker vil  

 det faglige ansvar for omsorgstandplejen som udgangspunkt påhvile den ansatte  

 tandlægelige leder.
 Da de forebyggende foranstaltninger udgør en betydelig del  

 af det samlede tandplejetilbud til hele omsorgstandplejegruppen, vil det være  

 relevant at tilknytte tandplejere til undersøgelse og behandling af denne  

 patientgruppe.
 Som led i de forebyggende foranstaltninger vil det ligeledes  

 være af betydning at inddrage omsorgspersonalet.
 Tandprotetiske eftersyn, undersøgelser og behandlinger kan  

 foretages af såvel tandlæger som kliniske tandteknikere.
2.5  

 Omsorgstandplejens indhold Omsorgstandplejen skal gennem opsøgende, regelmæssige  

 undersøgelser, forebyggende foranstaltninger og behandlinger medvirke til at  

 fremme den enkeltes samlede sundhed og trivsel.
Tandplejetilbudet skal baseres på et realistisk  

 behandlingsbehov.
Det vil sige, at der i forbindelse med tandplejetilbudet  

 skal  

 foretages et kvalificeret skøn over behovet for tandpleje under hensyntagen  

 til  

 patientens alder og almentilstand, objektive behov samt  

    

 subjektive behov og  

    

 ønsker, således at de foranstaltninger, der  

 tilbydes, medvirker til at opretholde / forbedre patientens livskvalitet både  

 i  

 fysisk og psykisk henseende.
 Hvor patientens almentilstand begrænser mulighederne for  

 intervention eller vanskeliggør gennemførelsen af denne, har den tandlægelige  

 indsats først og fremmest til hensigt at holde patienten fri for patologiske  

 tilstande, der kan forvolde smerter og andre gener.  

    

 Den almindelige omsorgspligt tilsiger, at  

 fordelene ved behandlingen klart skal overstige ulemperne ved den eller  

 ulemperne ved slet ikke at behandle.
 Omsorgstandplejens faglige elementer skal opfattes som et  

 samlet tandplejetilbud, og der skal sikres en kontinuitet mellem de  

 forskellige  

 elementer, eksempelvis de forebyggende og de behandlende.
 Tandplejetilbudet skal omfatte følgende elementer:
2.5.1 Forebyggelse Den individuelle og kollektive forebyggelse omfatter alle  

 aktiviteter, der tager sigte på at forhindre sygdomssymptomer og -tilstande i  

 tænder, mund og kæber i at opstå, eller at begrænse udbredelsen af disse,  

 hvis  

 de allerede er opstået.
Væsentlige elementer i forebyggelsen er derfor  

 oplysningsvirksomhed til såvel patient som omsorgspersonale om betydningen af  

 en sund, funktionsdygtig tand-, mund- og kæberegion.
Der må lægges vægt på at  

 tydeliggøre betydningen af god mundhygiejne og hensigtsmæssig kost.
I videst  

 mulige omfang motiveres til hensigtsmæssig tandpleje, ligesom der gives  

 instruktion  

 i og hjælp til regelmæssig mundpleje.
2.5.2 Undersøgelse Undersøgelser af tand-, mund- og kæberegionen foretages med  

 intervaller tilrettelagt på grundlag af odontologiske kriterier i  

 overensstemmelse med den enkeltes behov.
Der skal således i denne sammenhæng ikke alene lægges vægt  

 på den tandsundhedsmæssige situation, men også på den enkeltes generelle  

 tilstand, og det bør vurderes, om ændringer heri giver anledning til særlig  

 opmærksomhed i relation til tandpleje.
På grund af de betydelige forskelle i  

 tandplejebehovet i målgruppen kan der ikke fastlægges standardkrav til  

 undersøgelsesintervallerne.
Det bør imidlertid indgå i overvejelserne, at der  

 hos en stor del af målgruppen vil være øget risiko for udvikling af karies på  

 grund af mundtørhed som følge af behandling med farmaka.
2.5.3 Behandling Nødvendige behandlinger omfatter behandling af symptomer,  

 sygdomme og funktionsforstyrrelser i tænder, mund og kæber, herunder de  

 nødvendige tandprotetiske behandlinger.
Vedrørende selvbestemmelse /  

 informeret  

 samtykke til behandling henvises til afsnit 9.4.
2.5.3.1  

 Færdiggørelse af behandling Hvis en patient flytter fra en kommune til en anden,  

 påhviler det tilflytningskommunen at færdiggøre påbegyndte behandlinger og  

 videreføre omsorgstandplejetilbudet.
2.6 Økonomi Kommunalbestyrelsen kan beslutte, hvorvidt omsorgstandplejen  

 skal være vederlagsfri for modtagerne, eller om der skal være medbetaling.  

 Patientens egenbetaling i omsorgstandplejen kan dog maksimalt udgøre 350 kr.  

 årligt (en regulering af de 300 kr., der oprindeligt blev fastsat som led i  

 lovforslaget vedrørende omsorgstandplejens økonomiske konsekvenser). Ved  

 medbetaling kan der for sygesikringsdækkede ydelser maksimalt afkræves en  

 betaling, der svarer til den takst, der skulle være afholdt af patienten i  

 sygesikringstandplejen.
Udgiften til tandpleje hos praktiserende tandlæge / klinisk  

 tandtekniker afholdes af kommunen.
Påbegyndelse af særligt kostbare  

 behandlinger kan dog først ske, når kommunen har godkendt iværksættelsen samt  

 det af tandlægen eller den kliniske tandtekniker afgivne tilbud.  

 Kommunalbestyrelsen kan fastsætte, hvilke ydelser der skal være omfattet af  

 kommunens forhåndsgodkendelse.
 Modtagere af omsorgstandpleje kan ikke tillige modtage  

 tilskud efter Lov om offentlig sygesikring, jf. § 6 i Lov om tandpleje m.v.
2.7 Tværfagligt  

 samarbejde Der vil være et betydeligt behov for et udstrakt tværfagligt  

 samarbejde mellem tandplejens personale og de øvrige personalegrupper, som  

 har  

 etablerede arbejdsrutiner og pligter vedrørende målgruppen, hvad enten der er  

 tale om personer, der opholder sig  

    

 i  

 primærkommunale boformer, amtskommunale boformer, eller om der er tale om  

 hjemmeboende personer, evt. med tilknytning til primærkommunale  

 socialpædagogiske eller -psykiatriske tilbud.
 Det påhviler tandplejepersonalet i omsorgstandplejen at  

 samarbejde med de øvrige faggrupper i social- og sundhedsvæsenet, herunder  

 medvirke til en hensigtsmæssig tilrettelæggelse af den indsats, der vedrører  

 fælles klienter og de generelle sundhedsfremmende foranstaltninger over for  

 målgruppen.
Omsorgstandplejens samarbejdspartnere er først og fremmest  

 social- og sundhedsforvaltningens personale, som sidder inde med viden om  

 målgruppens placering og om de generelle forhold i kommunen, og som  

 administrerer de sociale og sundhedsmæssige aktiviteter.
Hertil kommer  

 ledelse  

 og medarbejdere i de kommunale boformer, som i varierende omfang vil blive  

 berørt af omsorgstandplejens virksomhed.
For de berettigede hjemmeboende  

 patienters vedkommende vil tandplejens samarbejdspartnere især omfatte  

 hjemmeplejens personale.
Det må sikres, at der fra disse grupper ydes den  

 fornødne bistand til gennemførelse af omsorgstandplejen.
Ved inddragelse af nye målgrupper i omsorgstandplejen kan  

 det være hensigtsmæssigt, at der indkaldes til orienteringsmøder med  

 relevante  

 personalegrupper for herigennem dels at informere om omsorgstandplejens mål  

 og  

 muligheder dels at modtage informationer om de andre personalegruppers  

 holdninger og forventninger til denne aktivitet.
Endvidere er det væsentligt  

 at  

 udveksle informationer om, hvilke aktiviteter der i øvrigt er i gang på  

 tandplejeområdet, og om hvorledes nye tandplejeaktiviteter vil indvirke på de  

 øvrige personalegruppers virksomhed.
2.8 Koordination Omsorgstandplejen er et primærkommunalt tilbud til personer,  

 som ikke kan udnytte de eksisterende sygesikringsbaserede tandplejetilbud.  

 Det  

 betyder, at der er behov for koordination over for primært børne- og  

 ungdomstandplejen, sygesikringstandplejen og amtstandplejen (jf.
Kapitel 8).
 Det kan især for mindre kommuner være hensigtsmæssigt at  

 indgå samarbejde om løsningen af omsorgstandplejeopgaven, primært for at  

 skabe  

 et tilstrækkeligt patientgrundlag for opbyggelse og vedligeholdelse af rutine  

 og erfaring på området.
 Honoreringen af behandling af patienter, der henvises fra én  

 kommune til en anden, aftales parterne imellem.
En kommune kan træffe aftale med amtet om at varetage  

 omsorgstandplejeopgaven, jf.
Sundhedsministeriets bekendtgørelse § 5, stk. 2.
Kapitel 3 Støtte til tandproteser 3.1 Personkreds Støtte kan ydes til voksne, der ikke er omfattet af særlige  

 tandplejeordninger (omsorgstandpleje, amtstandpleje), i tilfælde af  

 funktionelt  

 ødelæggende eller vansirende følger af ulykkesbetingede skader på  

 tyggeorganet  

 (tænder, mund og kæber samt omgivende væv), uafhængigt af den pågældende  

 persons økonomiske forhold.
3.2 Tilbudets  

 indhold Kommunen yder økonomisk støtte til tandproteser.
Støtte af  

 denne art har hidtil været ydet i medfør af § 11 i Socialministeriets  

 bekendtgørelse om ydelse af hjælpemidler og forbrugsgoder efter servicelovens  

 §§ 97 og 98, udstedt med hjemmel i servicelovens § 97.  

    

 Med ændringen af tandplejeloven er der  

 således samtidig sket en ressortomlægning, således at den støtte ved  

 ulykkesbetingede tandskader, der hidtil er blevet ydet efter servicelovens §  

 97  

 fremover ydes med hjemmel i lov om tandpleje (§ 4a).
Der ydes støtte til tandprotese, hvorved forstås en  

 erstatning for én eller flere manglende tænder og skader opstået på  

 tandproteser.
Tandprotese omfatter faste proteser (kroner, broer,  

 implantater)  

 og aftagelige proteser (delproteser eller helproteser). Der ydes ikke hjælp  

 til  

 operative indgreb, tandregulering eller løbende forebyggende eller  

 behandlende  

 tandpleje Støtte ydes til afhjælpning af følger af pludselige og  

 direkte skadevirkninger, hvorimod der ikke ydes støtte til afhjælpning af  

 følgerne af ulykkestilfælde, der skyldes sygdom (f.eks. epilepsi).
Da der ved tildeling af støtte til tandprotese er tale om  

 støtte til restituering efter en ulykkesbetinget skade, må der lægges vægt på  

 en umiddelbar tidsmæssig sammenhæng mellem ulykken og det som følge deraf  

 opståede behandlingsbehov.
Ansøgning om støtte bør derfor fremlægges så  

 hurtigt  

 som muligt efter skadens opståen, således at der på ansøgningstidspunktet er  

 udført mindst mulig permanent behandling.
Herved sikres, at kommunen får  

 mulighed for at vurdere eventuelle alternativer til en foreslået behandling.
 Der ydes ikke støtte til senere opståede skader, der ikke  

 har umiddelbar sammenhæng med den oprindelige skade, ligesom der ikke ydes  

 støtte til reparation eller udskiftning af tidligere bevilget tandprotese.
Sundhedsministeriets bekendtgørelse, § 10, stk. 3,  

 præciserer, at hjælp ydes til behandling, der er i overensstemmelse med  

 tandsættets status og vedligeholdelsesniveau.
Herudover bør hjælpen i  

 overensstemmelse med Socialministeriets tidligere retningslinier ydes til den  

 billigst mulige, forsvarlige behandling, og der bør kun ydes hjælp til fast  

 protetik, hvis dette er den eneste forsvarlige behandlingsmulighed.
Disse  

 forhold er nødvendigvis ensbetydende med, at der i hvert enkelt tilfælde  

 foretages en konkret tandlægelig vurdering, hvorunder også patientens alder  

 inddrages i vurderingen.
Ønsker patienten en anden behandling end den, der kan ydes  

 støtte til, kan patienten få refunderet et beløb svarende til den godkendte  

 støtte.
Dette svarer stort set til de tidligere gældende regler vedrørende  

 personlige hjælpemidler.
Kapitel 4 Amtstandpleje 4.1 Personkreds Amtsrådet skal tilbyde specialiseret tandpleje  

 (amtstandpleje) til sindslidende, psykisk udviklingshæmmede m.fl., der ikke  

 kan  

 udnytte de almindelige tandplejetilbud i børne- og ungdomstandplejen,  

 voksentandplejen eller i omsorgstandplejen.
Ud over de nævnte persongrupper skønnes gruppen for  

 amtstandpleje at omfatte visse personer med cerebral parese, autisme samt  

 andre  

 med meget betydelig og varig funktionsnedsættelse, eksempelvis hårdt ramte  

 sklerosepatienter.
I amtstandplejesammenhæng skønnes gruppen af  

 ikke-sindslidende og  

    

 ikke-udviklingshæmmede at udgøre ca. 1.500 patienter på landsplan.
Loven sigter imod, at amtstandplejetilbudet ydes til  

 personer med betydelig og varigt nedsat fysisk eller psykisk funktionsevne.  

 Det  

 er karakteristisk for målgruppen, at personerne ofte har behov for omfattende  

 hjælp i almindelige, daglige funktioner eller for pleje.
De pågældende  

 personer  

 har særlige problemer med at benytte tandplejen og med at udvikle  

 hensigtsmæssige tandplejevaner samt behov for særlig behandlingsmæssig  

 støtte.  

 Endvidere har de behov for et mere specialiseret behandlingstilbud, end  

 omsorgstandplejen kan tilbyde.
4.2 Visitation Visitation til amtstandpleje sker på grundlag af en faglig  

 bedømmelse af patientens evne og  

    

 mulighed for at benytte de øvrige tandplejetilbud.  

    

 Denne bedømmelse bør foretages af en  

 fagperson, der har jævnlig kontakt med patienten og kendskab til dennes  

 funktionsnedsættelse, og som har ansvaret for den pågældende person.
 Personer, der langvarigt bor på amtskommunale botilbud eller  

 andre botilbud oprettet efter aftale med amtskommunen, kan henvises direkte  

 til  

 amtstandpleje af den ansvarlige pædagogiske eller sygeplejefaglige leder ved  

 botilbudet.
Til amtstandplejen kan endvidere visiteres hjemmeboende børn  

 og unge, som er omfattet af servicelovens § 16, stk. 1, om særlige dagtilbud  

 til børn, der på grund af betydelig og varigt nedsat fysisk eller psykisk  

 funktionsevne har et særligt behov for støtte, behandling mv.
Ligeledes kan  

 der  

 finde visitation sted af børn, som ifølge folkeskolelovens § 20, stk. 2, er  

 berettigede til at modtage et af amtskommunen (subsidiært Københavns og  

 Frederiksberg Kommuner) tilrettelagt tilbud om specialundervisning pga.  

 vidtgående fysisk / psykisk udviklingshæmning eller gennemgribende  

 udviklingsforstyrrelser.
 Patienter, der er indlagt på eller tilknyttet psykiatriske  

 hospitalsafdelinger, herunder distriktspsykiatriske ordninger, kan henvises  

 direkte til amtstandplejen..
 Det er op til de enkelte amter selv at formulere mere  

 detaljerede henvisningsprocedurer og synliggøre muligheden for henvisning for  

 de berørte.
 For patienter henvist til amtstandplejen skal det ved en  

 tandlægefaglig vurdering i amtstandplejen vurderes, om patientens tandpleje  

 kan  

 tilgodeses på et mindre specialiseret niveau, f.eks. i omsorgstandplejen.  

 Såfremt dette er tilfældet, er det imidlertid også ensbetydende med, at  

 patienten, der som udgangspunkt tilhører amtstandplejens personkreds, kan  

 genvisiteres til amtstandplejen fra f.eks. den kommunale børne- og  

 ungdomstandpleje eller fra den kommunale omsorgstandpleje, såfremt det viser  

 sig, at patientens tandplejebehov ikke i tilstrækkeligt omfang kan tilgodeses  

 der.
Ligeledes bør det regelmæssigt vurderes, hvorvidt indskrevne  

 patienter bør henvises til et andet niveau i tandplejen, således at  

 princippet  

 om at patienten behandles på det nødvendige, men mindst specialiserede  

 niveau,  

 tilgodeses.
I praksis vil dette være ensbetydende med, at patienten kan  

 udvisiteres af amtstandplejen til f.eks. omsorgstandplejen, såfremt de  

 forudsætninger, der gjorde, at patienten oprindeligt blev tilbudt  

 amtstandpleje, ikke længere er til stede.
Det bærende princip er her, at det  

 er  

 patientens tandplejebehov og funktionsniveau, som lægges til grund for  

 beslutning af, hvor tandplejen ydes mest hensigtsmæssigt.
Den samlede personkreds, der er omfattet af amtstandplejetilbudet,  

 er skønsmæssigt opgjort til ca. 31.000 på landsplan.
Heraf skønnes ca. 8.000  

 patienter efter amtslig visitation at kunne modtage behandling i  

 omsorgstandplejen eller sygesikringstandplejen.
4.3 Amtstandplejens  

 indhold Amtstandplejen skal igennem et opsøgende, regelmæssigt  

 tandplejetilbud, med henblik på bevarelse af tænder, mund og kæber i  

 funktionsdygtig tilstand, medvirke til, at den enkelte i videst mulige omfang  

 bevarer sin fysiske, psykiske og sociale trivsel livet igennem .
Et fællestræk for de borgere, som indskrives i  

 amtstandplejen, er, at de vanskeligt eller slet ikke kan benytte de øvrige  

 tandplejetilbud, og at de vanskeligt eller slet ikke kan udvikle  

 hensigtsmæssige tandplejevaner.
Tandplejetilbudet må således gives under  

 skyldig hensyntagen til personens almene funktionsnedsættelse, og såvel mål  

 som  

 midler bør afpasses denne.
 Den tandpleje, som tilbydes, skal i sit udgangspunkt være  

 opsøgende, regelmæssig og forebyggende over for de patienter, som er  

 indskrevet  

 til tandpleje.
Nogle patienter, især patienter med langvarige psykiatriske  

 lidelser, vil have et svingende funktionsniveau og derfor i perioder være  

 utilgængelige for tandpleje.
Ikke mindst over for denne gruppe er det  

 vigtigt,  

 at patienten regelmæssigt tilbydes tandpleje, som så kan ydes, når  

 vedkommende  

 er parat til at modtage denne.
Tandplejen bør have et klart pædagogisk sigte, således  

 at  

    

 patienterne, i det omfang det er  

 realistisk, tilvænnes tandpleje, og således, at så få procedurer som muligt  

 skal gennemføres i generel anæstesi eller under sedation.
Såfremt en sådan  

 tilvænning er mulig og kan gennemføres, bør det efterstående overvejes, om  

 patienten eventuelt kan modtage tilbud på et mindre specialiseret niveau,  

 uden  

 at det tillærte mistes.
 Amtstandplejens faglige elementer skal opfattes som et  

 samlet tandplejetilbud, og der skal sikres en kontinuitet mellem de  

 forskellige  

 elementer, eksempelvis de forebyggende og de behandlende.
 Tandplejetilbudet skal omfatte følgende elementer:
4.3.1 Forebyggelse Når patienten har meget svært ved at gennemføre behandling  

 er minimering af sygdomsforekomsten den mest farbare vej for at friholde  

 patienten for ubehag.
Den forebyggende indsats bør derfor vægtes tungt.
 De individuelle og kollektive forebyggende foranstaltninger  

 omfatter alle aktiviteter, der tager sigte på at forhindre sygdomssymptomer  

 og  

 -tilstande i tænder, mund og kæber i at opstå, eller at begrænse udbredelsen  

 af  

 disse, hvis de allerede er opstået.
Samarbejde med de nøglepersoner, som er omkring patienten  

 (pårørende, støttekontaktpersoner, sygeplejefagligt eller pædagogisk  

 personale), er helt afgørende i den forebyggende indsats.
Alliancen med disse  

 nøglepersoner i forbindelse med de daglige mundhygiejneprocedurer skal  

 prioriteres højt, og kan bl.a. ske gennem systematisk undervisning, oplysning  

 og andre sundhedsfremmende tiltag.
4.3.2 Undersøgelse Undersøgelser af tand-, mund- og kæberegionen, foretages med  

 intervaller tilrettelagt på grundlag af odontologiske kriterier i  

 overensstemmelse med den enkeltes behov.
 Der skal i denne sammenhæng ikke alene lægges vægt på den  

 tandsundhedsmæssige situation, men også på den enkeltes generelle tilstand,  

 og  

 det bør vurderes, om ændringer heri giver anledning til særlig opmærksomhed i  

 relation til tandpleje.
Da det må forventes, at der er betydelige forskelle i  

 tandplejebehovet i målgruppen, kan der ikke fastlægges standardkrav til  

 undersøgelsesintervallerne.
Tilrettelæggelse bør ske under hensyntagen til  

 det  

 forhold, at der hos en stor del af målgruppen er øget risiko for udvikling af  

 karies på grund af den hyppige forekomst af mundtørhed som følge af  

 anvendelse  

 af farmaka.
4.3.3 Behandling Nødvendige behandlinger omfatter behandling af symptomer,  

 sygdomme og funktionsforstyrrelser i tænder, mund og kæber, herunder de  

 nødvendige tandprotetiske behandlinger, og for børn og unge de nødvendige  

 tandreguleringsbehandlinger.
 Det forhold, at der er tale om borgere med nedsat tolerance  

 over for de ubehageligheder, som nødvendigvis er forbundet med  

 tandbehandling,  

 må indgå i overvejelserne vedrørende behandlingsvalg og -metoder.
Det skal pointeres, at den diagnostiske udredning forud for  

 behandlingsplanlægning og behandling, både hvad angår almenlidelser, og hvad  

 angår patientens generelle situation, skal gøres så udtømmende som muligt med  

 henblik på at tilpasse behandlingsplanen til patientens helhedssituation.
I  

 den  

 forbindelse vil bl.a. oplysninger fra nøglepersoner omkring patienten være  

 hensigtsmæssige, idet mange patienter, som modtager amtstandpleje, kan have  

 svært ved at formulere deres problemer, ønsker og behov mht. tandsundhed.  

 Vedrørende selvbestemmelse / informeret samtykke til behandling henvises til  

 afsnit 9.4.
I forbindelse med behandling i generel anæstesi / under  

 sedation skal det nødvendige billeddiagnostiske udstyr være til rådighed,  

 idet  

 mange patienter, som kun kan behandles på denne måde, vil have meget  

 vanskeligt  

 ved at give sufficiente anamnestiske oplysninger.
Diagnoser og  

 behandlingsplaner må derfor i vid udstrækning baseres på objektive fund.
4.3.3.1 Færdiggørelse  

 af behandling Hvis en patient flytter fra et amt til et andet, påhviler  

 det tilflytningsamtet at færdiggøre påbegyndte behandlinger og videreføre  

 amtstandplejetilbudet.
4.4 Organisation af  

 amtstandplejetilbudet Amtsrådet træffer beslutning om den nærmere organisering af  

 amtstandplejen.
Amtsrådet og kommunalbestyrelsen kan aftale, at kommunen  

 varetager opgaver for amtstandplejen.
Amtsrådet og kommunalbestyrelsen  

 træffer  

 i den forbindelse aftale vedrørende betaling for opgaven.
Ved tilrettelæggelsen af amtstandplejetilbudet bør det have  

 høj prioritet, at der skabes mulighed for, at patientens manglende evne til  

 at  

 udvikle hensigtsmæssige tandplejevaner kompenseres ved et nært samarbejde med  

 de persongrupper, som omgiver patienten i det daglige.
Derudover bør  

 tandplejen, i det omfang det er muligt, kompensere for patienternes manglende  

 evne til at give udtryk for deres tandsygdomsproblemer.
 For at lette den fysiske tilgængelighed skal  

 klinikindretningen gøres så handicapvenlig som mulig både i adgangsforhold,  

 og  

 med hensyn til liftning og lejring af patienten.
 Endvidere skal der være adgang til elektiv tandbehandling i  

 generel anæstesi, ligesom det nødvendige billeddiagnostiske udstyr skal være  

 til rådighed ved sådanne behandlinger.
 Derudover skal der være adgang til præmedicinering i  

 samarbejde med speciallæge, således at patienter, som ikke tolererer  

 behandling  

 på anden vis, kan modtage tandbehandling under sedation.
 Det er i øvrigt amtsrådets beslutning, hvorledes man nærmere  

 vil organisere amtstandplejen.
4.5 Amtets opgaver Amtstandplejens personale skal besidde den fornødne viden om  

 de funktionsnedsættelser, som man møder hos patienterne,  

    

 og hvorledes man håndterer de afledte  

 problemer med hensyn til tandpleje.
4.6 Kvalitetssikring Kvalitetssikring og vidensopsamling bør finde sted, således  

 at det igennem systematisk dokumentation til stadighed er muligt at  

 dokumentere  

 resultater og videreudvikle behandlingsmetoder.
4.7 Koordination Amtstandplejens funktioner kræver tæt koordination og samarbejde  

 med det øvrige tandplejesystem.
Samarbejdet vil bl.a. kunne omfatte  

 undervisning og supervision fra amtstandplejen til såvel den kommunale  

 tandpleje som sygesikringstandplejen.
4.8 Økonomi Amtsrådet kan beslutte, hvorvidt amtstandplejen skal være  

 vederlagsfri for modtagerne, eller om der skal være medbetaling.
Ved  

 medbetaling kan der maksimalt afkræves en betaling på 1.300 kr. årligt.
For  

 børn og unge under 18 år er et amtstandplejetilbud vederlagsfrit.
Den pligtmæssige amtstandpleje er indført blandt andet med  

 det formål, i videst mulige omfang behandlingsmæssigt og økonomisk, at  

 sidestille amtstandplejens patientgrupper med den øvrige befolkning.
De 1.300  

 kr., amtsrådet kan opkræve i egenbetaling svarer derfor til den  

 gennemsnitlige  

 egenbetaling i voksentandplejen (1999-tal). Loftet for egenbetalingen  

 reguleres  

 én gang årligt på grundlag af satsreguleringsprocenten.
Der vil være mulighed  

 for at få tilskud til dækning af egenbetaling efter social- og  

 pensionslovgivningen, det vil sige efter konkret trangsvurdering.
Amtstandplejeudvalget har i sit arbejde skønnet, at cirka  

 31.000 personer vil have behov for et særligt amtstandplejetilbud.
Denne  

 gruppe  

 skønnes at udgøres af cirka 19.000 voksne personer med udviklingshæmning,  

 cirka  

 7.500 voksne personer med sindslidelser, cirka 1.500 tidligere  

 særforsorgsklienter m.fl. (f.eks. patienter med cerebral parese eller  

 autisme)  

 samt cirka 3.000 børn.
Ud af denne samlede gruppe skønnes cirka 8.000  

 personer,  

 efter amtslig visitation, at kunne modtage behandling i omsorgstandplejen  

 (jf.  

 Kapitel 2) eller sygesikringstandplejen.
 Modtagere af amtstandpleje kan ikke tillige modtage tilskud  

 efter lov om offentlig sygesikring.
Kapitel 5 Amtsspecialtandpleje 5.1 Personkreds Amtsrådet skal tilbyde børn og unge under 18 år med  

 odontologiske lidelser, der ubehandlede medfører varig funktionsnedsættelse  

 et  

 specialiseret tandplejetilbud.
Til disse børn og unge skal amtsrådet tilbyde  

 vederlagsfri specialbehandling efter det fyldte 18. år, indtil fysisk  

 modenhed  

 muliggør, at den pågældende behandling kan færdiggøres.
Det er således  

 sigtet,  

 at børn og unge med behov for odontologisk specialbehandling får et ensartet  

 og  

 sammenhængende behandlingstilbud i et niveaudelt system.
Målgruppen for amtsspecialtandplejen er hovedsagelig børn og  

 unge med manglende anlæg af tænder (aplasi), mineraliseringsforstyrrelser  

 eller  

 andre tanddannelsesforstyrrelser eller odontologiske lidelser, hvor manglende  

 behandling vil medføre varig funktionsnedsættelse.
Væsentlighedskriteriet er  

 her af betydning for afgrænsning af personkredsen, idet det ved vurdering af  

 den enkelte patient må bedømmes, om manglende behandling vil resultere i  

 varig  

 funktionsnedsættelse.
 Det har ikke med loven været hensigten, at  

 amtsspecialtandplejen skulle give et behandlingstilbud til patienter med  

 kariesfølger eller med andre odontologiske problemer, der med rette ville  

 kunne  

 siges at kunne være forebygget ved en varig indsats fra patientens side.
 Skønsmæssigt antages ca. 1.200 børn og unge pr.  

 alderskohorte at have behov for et odontologisk amtsspecialtilbud i form af  

 visitation, behandlingsplanlægning og behandling.
5.2  

    

 Amtsspecialtandplejens indhold For det enkelte individ kan manglende tænder / tandanlæg,  

 mineraliseringsforstyrrelser eller andre generelle tanddannelsesforstyrrelser  

 eller odontologiske lidelser være et stort problem, og ikke sjældent kan  

 problemet være ensbetydende med funktionsforstyrrelse / -nedsættelse eller  

 direkte funktionshæmning, som kan have et omfang, der udgør et egentligt  

 handicap.
Det gælder især, hvis lidelsen omfatter mange tænder, eller hvis  

 den  

 omfatter tænder i fortandsregionen.
For den enkelte er de med disse tilstande forbundne  

 problemer af såvel funktionel som psykosocial karakter.
Terapeutisk vil der  

 ofte være behov for kompliceret behandlingsplanlægning og / eller behandling,  

 der kræver inddragelse af ekspertise fra flere odontologiske fagdiscipliner,  

 ligesom der er behov for såvel koordination, kontinuitet og helhedssyn.
 Med henblik på at sikre den fysiske, psykiske og sociale  

 trivsel for den enkelte, skal amtsspecialtandplejen derfor, i samarbejde med  

 den kommunale børne- og ungdomstandpleje, give et teambaseret konsultativt og  

 behandlingsmæssigt tilbud til de børn og unge, der på grund af manglende  

 anlæg  

 af tænder (aplasi), mineraliseringsforstyrrelser eller andre generelle  

 tanddannelsesforstyrrelser eller odontologiske lidelser risikerer varig  

 funktionsnedsættelse.
5.2.1 Konsultativ  

 virksomhed Amtsspecialtandplejen skal give et konsultativt tilbud for  

 patienter henvist fra den kommunale børne- og ungdomstandpleje.
Som led i den  

 konsultative funktion skal den amtslige tandplejeenhed, efter behov, kunne  

 medvirke til behandlingsplanlægning i samarbejde med den kommunale tandpleje.  

 Dette gælder i forbindelse med patienter, hvis behandling udelukkende udføres  

 i  

 den kommunale tandpleje, men hvor den kommunale tandpleje, på grund af mere  

 komplekse, tandlægefaglige forhold, kan have behov for konsultation på (og  

 samarbejde med) et mere specialiseret tandlægefagligt niveau.
5.2.2 Undersøgelse  

 og behandlingsplan For patienter henvist fra den kommunale børne- og  

 ungdomstandpleje foretages undersøgelse og behandlingsplanlægning af det  

 odontologiske team i amtsspecialtandplejen.
For de aplasipatienter, der har  

 et  

 relativt overskueligt behandlingsbehov, men alligevel har brug for et  

 sammenhængende behandlingstilbud, vil behandlingsplanlægning og eventuelt  

 behandling med fordel kunne udføres i amtsspecialtandplejens tværfaglige  

 team.
 Patienter med svære tilfælde af ekstrem vækstbetinget  

 kæbeanomali, for hvem der er behov for kombineret ortodontisk og kirurgisk  

 behandling, behandles som udgangspunkt i lands- og landsdelsfunktion på  

 tand-,  

 mund- og kæbekirurgiske afdelinger, og dermed ikke i amtsspecialtandplejen  

 eller på odontologisk landsdels- og videnscenter.
5.2.2.1  

 Identifikation af patienter, der skal henvises til odontologisk landsdels- og  

 videnscenterfunktion Omfanget af og kompleksiteten i patientens behandlingsbehov  

 afgør, om behandlingsplanlægning og behandling skal udføres i  

 amtsspecialtandplejen,  

 eller om der er behov for behandling i et højtspecialiseret,  

 multidisciplinært  

 behandlerteam.
Det påhviler derfor amtsspecialtandplejen at foretage  

 identifikation af henviste patienter med specielt vanskelige og komplicerede  

 tilstande, der ikke kan behandles på tilstrækkeligt specialiseret niveau i  

 amtsspecialtandplejen, således at de kan viderehenvises til et odontologisk  

 landsdels- og videnscenter (jf.
Kapitel 6). Skønsmæssigt antages denne gruppe  

 at udgøre ca. 30 patienter pr. alderskohorte.
Det drejer sig f.eks. om de  

 mest  

 vanskelige aplasitilfælde, dvs. patienter med omfattende mangel på tænder og  

 med anodonti.
5.2.3 Behandling En stor del af de patienter, der bliver henvist til  

 amtsspecialtandplejen på grund af forskellige odontologiske lidelser vil være  

 patienter, hvis hovedproblem er aplasi af permanente tænder  

1) .
 Ud fra biologiske principper må pladslukning i form af  

 tandregulering som hovedprincip betragtes som den bedste behandling.
Imidlertid er pladslukning som behandlingsmetode ikke mulig  

 i mange situationer, ikke mindst når der er tale om multiple aplasier og /  

 eller uhensigtsmæssigt placerede tilstedeværende tænder.
De helt væsentlige  

 behandlingsmæssige problemer ligger derfor hos den gruppe af aplasipatienter,  

 hvor  

 det ikke er muligt at gennemføre behandlingen ved hjælp af pladslukning, og  

 hvor der følgelig dels er en tandlægefaglig indikation, dels et subjektivt  

 behov for tanderstatninger, der kan etableres på forskellige måder.  

 Aftagelige  

 proteser og ætsbroer betragtes i dag som midlertidige løsninger, der kan  

 accepteres, indtil en blivende tanderstatning kan indsættes, hvorimod sådanne  

 løsninger ikke sædvanligvis kan betragtes som rimelige og acceptable  

 permanente  

 løsninger for yngre mennesker.
I langt de fleste tilfælde vil der derfor i  

 dag  

 være tale om, at patienten skal have indsat implantat(er).
 Med henblik på at opnå det bedst mulige behandlingsresultat  

 må der lægges vægt på et velfungerende og smidigt samarbejde mellem  

 amtsspecialtandplejen og den kommunale tandpleje.
Som hovedprincip skal den behandling, der kan udføres i den  

 kommunale tandplejes regi, udføres der.
Således bør den interceptive  

 tandreguleringsbehandling udføres og afsluttes af den specialtandlæge, der er  

 tilknyttet kommunens ortodontiske service, jf. bekendtgørelsens § 15, stk. 2.
Den kommunale børne- og ungdomstandpleje fremsætter tilbud  

 om ortodontisk behandling, herunder pladslukning som led i aplasibehandling,  

 på  

 det for behandlingens forløb gunstigste  

    

 tidspunkt.
Afslår forældremyndighedens indehaver behandling på dette  

 tidspunkt, kan der ikke senere rejses krav om gennemførelse af behandling,  

 der  

 kan have udviklet sig til en mere ressourcekrævende opgave (jf. afsnit  

 1.2.3.2), f.eks. indsættelse af implantater.
 De behandlinger eller dele af behandlinger, der er  

 særligt  

    

 vanskelige, og som kræver et  

 nært samarbejde mellem de forskellige dele af amtsspecialtandplejens  

 odontologiske team (pædodonti, ortodonti, protetik, kirurgi), udføres i (og  

 betales af) amtet, også  

    

 inden patientens  

 fyldte 18. år.
Det bør indgå i behandlingsovervejelserne, ikke mindst, når  

 der er tale om implantatbehandlinger, at behandlingen skal tage højde for, at  

 der er tale om et individ i vækst.
Hvis implantater indsættes for tidligt i  

 forhold til vækstafslutning vil det medføre, at implantatet kommer i  

 infraposition, hvilket foruden æstetiske problemer, også vil medføre  

 svækkelse  

 af nabotændernes parodontier.
Som udgangspunkt skal implantaterne derfor  

 indsættes, når væksten er afsluttet.
 Som hovedprincip skal behandlingen ikke indledes, før den er  

 grundigt gennemdiskuteret og aftalt med patienten og / eller forældrene.  

 Behandlinger hos børn og unge skal baseres på veldokumenterede metoder hos  

 voksne, inden de appliceres på børn.
Behandlingen bør følges op med hyppige kontrolbesøg.
Herved  

 har behandlerteamet mulighed for hurtigt at gribe ind med behandling og  

 dermed  

 undgå tab af knogle, hvis der f.eks. opstår betændelse ved implantatet.
I  

 mange  

 tilfælde kan tandplejere med fordel inddrages i denne kliniske efterkontrol  

 og  

 -behandling.
5.3 Organisation af  

 amtsspecialtandplejetilbudet Behandlingsmæssigt vil der ofte være behov for krævende  

 behandlingsplaner og komplicerede behandlinger.
Netop af denne grund er der  

 behov for inddragelse af  

    

 - og et tæt  

 samarbejde mellem - flere odontologiske discipliner (pædodonti, ortodonti,  

 protetik, kirurgi).  

    

 Det teambaserede  

 behandlingstilbud er derfor et væsentligt og bærende element i  

 amtsspecialtandplejen.
Det påhviler derfor amtsrådet at sikre, at der er  

 kvalificeret personale til at varetage denne teambaserede  

 amtsspecialtandplejefunktion.
Dette kan bl.a. gøres ved at stille konkrete  

 krav  

 om dokumenteret generel erfaring i behandling af et nærmere fastsat antal  

 komplicerede, relevante fagdiscipliner (ortodonti, kirurgi, pædodonti,  

 protetik  

 mv.) fra de personer, der skal varetage amtsspecialtandplejen.
 For patienter hvor den endelige behandling (f.eks. med  

 implantater) først kan færdiggøres, når patienten er udvokset (i 20-25 års  

 alderen) betyder det, at den endelige behandling udføres i  

 amtsspecialtandplejen i henhold til den behandlingsplan, der blev lagt der i  

 forbindelse med indvisitering af patienten fra den kommunale tandpleje til et  

 amtsspecialtandplejetilbud.
I de tilfælde, hvor der er tale om behandlinger, der ikke  

 kræver specialistbehandling, kan amtskommunen lade den udføre andetsteds,  

 f.eks. hos praktiserende tandlæge eller i den kommunale tandpleje.
Beslutning  

 herom må baseres på en individuel odontologisk vurdering foretaget af  

 amtsspecialtandplejen.  

    

 Reglerne for  

 omfanget af og kravene til amtsspecialtandplejen er i øvrigt de samme, hvad  

 enten tandplejen ydes i offentlig eller privat tandlægepraksis, jf.  

 bekendtgørelsens § 17, stk. 4.
Det påhviler amtsrådet at færdiggøre påbegyndte  

 behandlinger.
I tilfælde af flytning påhviler det den nye amtskommune at  

 videreføre tilbudet og færdiggøre den pågældende behandling.
5.4 Kvalitetssikring Kvalitetssikring og vidensopsamling bør finde sted, således  

 at det igennem systematisk dokumentation til stadighed er muligt at  

 dokumentere  

 resultater og videreudvikle behandlingsmetoder.
Specielt hvad angår  

 implantatbehandlinger, skal behandlingen dokumenteres igennem en langsigtet  

 opfølgning med indrapportering af behandlingsresultater.
En konkret, klinisk  

 vurdering af behandlingsresultatet efter  

    

 implantatbehandlinger er at betragte som en etisk nødvendighed, ikke  

 mindst fordi implantater, der anvendes til behandling af unge, skal sidde i  

 mange år.
Kvaliteten i diagnostik og behandling i  

 amtsspecialtandplejen bør sikres igennem samarbejde med den odontologiske  

 landsdels- og videnscenterfunktion (jf.
Kapitel 6).
Kapitel 6 Odontologisk landsdels- og videnscenterfunktion 6.1 Personkreds Amtsrådet skal tilbyde højt specialiseret rådgivning og /  

 eller behandling til børn og unge med odontologiske lidelser, der ubehandlede  

 medfører varig funktionsnedsættelse, og for hvem tilbudet i  

 amtsspecialtandplejen ikke er tilstrækkeligt specialiseret.
Skønsmæssigt  

 udgør  

 denne gruppe ca. 30 personer pr. år.
Amtsrådet skal derudover tilbyde højt specialiseret  

 odontologisk rådgivning, udredning og behandling af patienter med sjældne  

 sygdomme og handicap, hos hvem den tilgrundliggende tilstand giver anledning  

 til specielle problemer i tænder, mund og kæber.
Der sigtes her til personer,  

 der omfattes af begrebet "sjældne sygdomme og handicap", defineret  

 som en tilstand med en forekomst på mindre end 1:10.000, dvs. en absolut  

 forekomst på mindre end ca. 500 i Danmark, jf. bilag til Sundhedsstyrelsens  

 retningslinier.
Herforuden skal den pågældende person have vidtgående  

 odontologiske problemer f.eks. i form af tanddannelses-, mineralisations-  

 eller  

 eruptionsforstyrrelser, malokklusioner, øget risiko for karies, parodontale  

 lidelser eller slimhindelidelser.
Skønsmæssigt udgør den samlede gruppe ca.  

 5.000 personer, hvoraf hovedparten dog kun har behov for rådgivning,  

 behandlingsplan mv. (jf. afsnit 6.2.3).
6.2 Landsdels- og  

 videnscenterfunktionens indhold Når en behandlingsplan/behandling er så vanskelig, at  

 tilbudet i amtsspecialtandplejen ikke er tilstrækkelig specialiseret til at  

 varetage opgaven, eller når en tilstand / et handicap er så sjældent at  

 tandplejeopgaven ikke kan løses i det øvrige tandplejesystem, vil patienten  

 have behov for et højt specialiseret tilbud på et landsdels- og videnscenter.  

 De odontologiske landsdels- og videnscentre på Rigshospitalet og Århus  

 Universitetshospital skal til disse patienter, i samarbejde med bl.a. de to  

 tandlægeskoler, give et højtspecialiseret konsultativt og  

 behandlingsrelateret  

 tilbud.
6.2.1 Konsultativ  

 virksomhed De odontologiske landsdels- og videnscentre skal yde  

 konsultativ virksomhed over for den kommunale og amtskommunale tandpleje samt  

 sygesikringstandplejen ved odontologisk udredning, diagnostik og  

 behandlingsplanlægning for patienter med sjældne sygdomme og handicap, hos  

 hvem  

 der er vidtgående odontologiske problemer De odontologiske landsdels- og videnscentre skal derudover  

 give et konsultativt tilbud over for den amtskommunale tandpleje, herunder  

 amtsspecialtandplejen ved behandlingsplanlægning  

    

 for patienter med behov for meget kompliceret  

 behandling.
 Som led i den konsultative virksomhed skal de odontologiske  

 landsdels- og videnscentre udvikle informationsmateriale til patienter og  

 pårørende til patienter med sjældne sygdomme eller handicap kombineret med  

 vidtgående odontologiske problemer.
6.2.2 Undersøgelse Det odontologiske landsdels- og videnscenter foretager  

 undersøgelse, diagnostik og behandlingsplanlægning i et multidisciplinært,  

 højtspecialiseret team af henviste patienter med sjældne sygdomme og handicap  

 kombineret med vidtgående, odontologiske problemer og for patienter med behov  

 for højtspecialiseret, multidisciplinær behandling.
6.2.3 Behandling Den behandling, der ligger inden for den odontologiske  

 landsdels- og videnscenterfunktion er ikke af samme type som de behandlinger,  

 der ligger inden for den tand-, mund- og kæbekirurgiske landsdelsfunktion,  

 der  

 i samarbejde med andre specialer blandt andet varetager behandling af de  

 svære  

 kraniofaciale misdannelser.
Det er imidlertid hensigtsmæssigt, at der  

 etableres  

 et udstrakt samarbejde imellem de odontologiske landsdels- og videnscentre og  

 de centre inden for sygehusvæsenet, der varetager den kirurgiske behandling  

 af  

 patienter med svære kraniofaciale misdannelser.
Desuden bør der etableres  

 samarbejde med de klinikker og centre for sjældne handicap og sygdomme, som  

 er  

 etableret på Rigshospitalet og Århus Universitetshospital.
De typer behandling, der kan indvisiteres til hel eller  

 delvis behandling i den odontologiske landsdels- og videnscenterfunktion er  

 af  

 forskellig karakter.
Overordnet set vil der være tale om patienter med behov  

 for højtspecialiseret, multidisciplinær behandling eller patienter med  

 sjældne  

 sygdomme og handicap kombineret med vidtgående odontologiske problemer i de  

 tilfælde, hvor der er behov for højtspecialiseret, multidisciplinær  

 behandling.  

 Nedenfor nævnes nogle eksempler på behandlinger, der i de fleste tilfælde vil  

 være omfattede af den odontologiske landsdels- og videnscenterfunktion.
Der  

 henvises endvidere til bilaget til Sundhedsstyrelsens retningslinier.
 Det odontologiske landsdels- og videnscenter vil eksempelvis  

 skulle varetage behandlingen af patienter med  

    

 13 aplasier eller mere (på landsplan ca. 20 patienter pr. år). Hos disse  

 patienter ses hyppigt afvigende kæbevækst og dermed kompleks og specielt  

 vanskeliggjort behandling.
 Derudover vil den odontologiske landsdels- og  

 videnscenterfunktion skulle varetage behandlingen af enkelte patienter med  

 færre, men stærkt uheldigt placerede aplasier (f.eks. i overkæbens  

 frontregion)  

 - på landsplan ca. 10 patienter pr. år.
Også patienter med andre, komplicerede typer  

 tanddannelsesforstyrrelser som f.eks. amelogenesis imperfecta, dentinogenesis  

 imperfecta og odontodysplasi, kan, såfremt behandlingen ikke kan varetages i  

 amtsspecialtandplejen, tilbydes behandling i det odontologiske landsdels- og  

 videnscenter.
Der er her tale om ganske få patienter (færre end 10 pr. år).
Endelig vil den odontologiske landsdels- og  

 videnscenterfunktion kunne udføre odontologisk behandling, eller dele heraf,  

 for patienter med sjældne sygdomme og handicap kombineret med vidtgående  

 odontologiske problemer.
Det er dog skønnet, at der for disse patienter kun i  

 meget sjældne tilfælde vil være et egentligt behov for behandling på dette  

 niveau, idet langt de fleste patienter med fordel vil kunne modtage  

 behandling  

 i det øvrige tandplejesystem i samarbejde med det odontologiske landsdels- og  

 videnscenter.
6.3 Organisation af  

 tilbudet Den odontologiske landsdels- og videnscenterfunktion  

 placeres på Rigshospitalet og Århus Universitetshospital, der i samarbejde  

 med  

 de to tandlægeskoler varetager løsningen af opgaven.
 Centerteamet bør være et multidisciplinært team med højt  

 kvalificerede repræsentanter fra de relevante fagdiscipliner (ortodonti,  

 kirurgi, protetik og pædodonti). Derudover bør der tilknyttes relevant  

 ekspertise fra pædiatri og andre lægelige specialer.  

    

 Det er hensigten, at centerfunktionen skal  

 opbygges i tæt samarbejde med tandlægeskolerne, for på den måde bedst at  

 sikre  

 anvendelse af den samlede ekspertise, der er til rådighed i landet.
For børn og unge med læbeganespalte, med ekstrem  

 vækstbetinget kæbeanomali eller med vækstbetinget afvigelse i tand- og  

 kæbestilling i forbindelse med juvenil rheumatoid arthritis har behandlingen  

 i  

 en årrække været defineret som en landsdelsfunktion.
Denne landsdelsfunktion  

 berøres ikke af etableringen af de odontologiske landsdels- og videnscentre.
Det forhold, at den nyetablerede odontologiske landsdels- og  

 videnscenterfunktionen nu placeres på Rigshospitalet og Århus  

 Universitetshospital, er ikke ensbetydende med, at der er tale om en  

 sygehusopgave, der skal løses efter sygehusloven.
Der er derimod tale om et  

 særligt specialiseret tandplejetilbud, som amtsrådene er forpligtede til at  

 stille til rådighed i medfør af tandplejeloven.
Sygehuslovens regler finder  

 således ikke anvendelse i forhold til den odontologiske landsdels- og  

 videnscenterfunktion.
Bopælsamtskommunen betaler en omkostningsbestemt takst  

 til Hovedstadens Sygehusfællesskab eller Århus Amtskommune for konsultative  

 ydelser og behandling af de patienter, der henvises til de odontologiske  

 landsdels- og videnscentre.
Henvisning af børn og unge med behov for højtspecialiseret  

 behandling til de odontologiske landsdels- og videnscentre bør forudgås af  

 udredning i amtsspecialtandplejen.
Henvisning af personer med sjældne  

 sygdomme  

 og handicap til den odontologiske landsdels- og videnscenterfunktion kan dog  

 ske uden forudgående udredning i amtsspecialtandplejen.
Indvisitering til  

 behandling beror på den faglige vurdering foretaget i de odontologiske  

 landsdels- og videnscentre.
 For de to odontologiske landsdels- og videnscentre bør der  

 etableres en fælles referencegruppe med repræsentanter fra det  

 multidisciplinære team, tandlægeskolerne, relevant medicinsk ekspertise,  

 relevante patientforeninger samt Sundhedsstyrelsen, med henblik på drøftelser  

 af landsdels- og videnscentrenes funktioner og faglige prioriteringer.
6.4 Kvalitetssikring Det er en generel opfattelse, at kvaliteten i diagnostik og  

 behandling øges med stigende erfaring.
Ved at samle de faglige og økonomiske  

 ressourcer vedrørende visse sygdomstilstande kan man sikre den  

 erfaringsopsamling, der er nødvendig for at fastholde og udvikle ekspertise  

 på  

 internationalt sammenligneligt niveau.
De odontologiske landsdels- og  

 videnscentre må således udvikle og fastholde en høj grad af ekspertise, og  

 skal  

 - som led i denne proces - systematisk indsamle erfaringer, viden og  

 epidemiologiske data, eventuelt i et nordisk og / eller internationalt  

 samarbejde.
Der bør derudover foretages kvalitetssikring igennem  

 dokumentation  

 af behandlingsresultater.
 De odontologiske landsdels- og videnscentre bør derudover  

 medvirke til oprettelse af videndatabase, udvikling af nye behandlingstilbud,  

 udarbejdelse af behandlingsprotokoller (referenceprogrammer) og kommunikation  

 af indhøstede erfaringer.
Med henblik på sikring af kvalitet i diagnostik og  

 behandling bør amtsspecialtandplejen i et vist omfang medinddrages og  

 medvirke  

 i de omtalte processer.
Et sådant samarbejde mellem de to niveauer kan bl.a.  

 komme på tale i de tilfælde, hvor en patient, der primært behandlingsmæssigt  

 hører hjemme på det højt specialiserede niveau, i visse perioder af sin  

 behandling kan følges på et amtsligt center, under forudsætning af, at der  

 foreligger en aftale herom (sattelitaftale).
 Hos de odontologiske landsdels- og videnscentre ligger  

 derudover en forpligtelse til, i samarbejdet med amtsspecialtandplejen, at  

 sikre en spredning af opgaver, der er blevet almindeligt kendte og  

 ukomplicerede.
 Samarbejde mellem de forskellige niveauer, og dermed større  

 kvalitet i diagnostik og behandling, kan også styrkes på andre måder, f.eks.  

 igennem fælles behandlingsplaner, vandrejournaler, konferencer m.m.
 Derudover vil centret have til opgave at varetage såvel  

 forsknings- og udviklingsopgaver som uddannelsesopgaver på området, ligesom  

 der  

 vil være en forpligtelse til at foretage vurdering af nye og særlige ydelser  

 før eventuel spredning (MTV-vurdering).
Kapitel 7 Tilskud til kræftpatienter, der har modtaget  

 strålebehandling eller kemoterapi, samt til patienter med Sjögrens Syndrom 7.1 Personkreds -  

 Strålebehandlede patienter Målgruppen for tilskudsordningen er patienter, der på grund  

 af strålebehandling af kræftsygdomme på hoved og hals har betydelige  

 tandproblemer.
 Skønsmæssigt antages denne gruppe at udgøre ca. 250 nye  

 patienter pr. år, hvortil kommer ca. 1.000 patienter, der ved lovens  

 ikrafttræden lever efter strålebehandling af hoved og / eller hals, og som  

 forventes at ville tage imod et særligt tilbud.
7.1.1 Specielle  

 odontologiske  

    

 problemer hos målgruppen Ved strålebehandling for kræft på hoved og hals opstår  

 akutte bivirkninger i form af  

    

 hudpåvirkninger, sår i munden, svamp, belægninger, mundsmerter og  

 mundtørhed.
Kroniske gener efter strålebehandlingen omfatter mundtørhed, røde  

 og sarte slimhinder, øget kariesaktivitet m.v.
Mundtørheden kan vise sig ved  

 en  

 tør pergamentagtig mundslimhinde, hvori mundspejlet hænger fast ved  

 almindelig  

 undersøgelse.
Tungen taber sit papilmønster og fremtræder eventuelt glat og  

 med  

 indtørrede belægninger.
Slimhinden er sart med tendens til sårdannelse, og  

 gabeevnen er ofte nedsat.
Kronisk mundtørhed samt påvirkning af tænderne  

 medfører ud over øget kariesaktivitet karies på atypiske steder (cervikalt,  

 incisalt og langs fyldninger), og at tænderne bliver skøre, knækker let,  

 hvorfor fyldninger tabes hyppigt.
7.1.2 Tandplejens  

 indhold Det odontologiske behandlingsbehov som følge af  

 strålebehandlingen omfatter behandlingskrævende tilstande, som er tilkommet  

 efter saneringen og som kan relateres til strålebehandlingen.
Behandling af  

 tandsættet udføres således svarende til det dokumenterede behov  

 (tandfyldninger, rodbehandlinger, kroner, proteser  

    

 m.v.) Hertil kommer et odontologisk behov for forebyggende tiltag,  

 som næsten altid er påkrævet i forbindelse med strålebehandling.
Den  

 konserverende behandling bør således suppleres af forebyggende behandling  

 (afpudsning, tandrensning, kontrol, instruktion m.v.) f.eks. hver 3. måned,  

 afhængig af behov.
7.1.3 Ordningens  

 omfang Forudsætningen for, at en patient omfattes af den særlige  

 tilskudsordning, er, at det kan dokumenteres, at det odontologiske  

 behandlingsbehov har karakter af at være betydelige tandproblemer, og at  

 disse  

 skal kunne relateres til strålebehandlingen.
 Patienter, der skal have strålebehandling på hoved / hals  

 for cancer bør undersøges på en hospitalsafdeling for tand-, mund- og  

 kæbekirurgi med henblik på sanering af tandsættet før strålebehandlingen.
 Den odontologiske status lige før strålebehandlingen  

 dokumenteres via hospitalsjournalerne / røntgenbilleder fra disse afdelinger  

 samt erklæring fra egen tandlæge.
 Mild strålebehandling i hoved- og halsregionen for andre  

 lidelser end kræft, f.eks. for hudsygdomme, vil ikke berettige til tilskud.
7.1.4 Tilskud og  

 egenbetaling Der ydes økonomisk støtte til behandlingskrævende tilstande,  

 der er opstået efter strålebehandling, og som kan relateres til denne.  

 Støtten  

 ydes i form af forebyggende behandling og behandlende tandpleje i øvrigt,  

 herunder tandproteser.
Patientens egenbetaling til tandpleje hos praktiserende  

 tandlæge kan maksimalt udgøre 1.300 kr. årligt.
Egenbetalingen reguleres én  

 gang årligt den 1. januar på grundlag af satsreguleringsprocenten.
 Tilskudsordningen er uafhængig af  

    

 patientens indkomst- og formueforhold.  

 Modtager patienten helbredstillæg efter lov om social pension til betaling af  

 egne udgifter til tandpleje (sygesikringsdækkede ydelser) fraregnes dette  

 tillæg ved opgørelsen af patientbetalingen op til de 1.300 kr.
Når patienten kan dokumentere en egenbetaling inden for 12  

 måneder - regnet fra bevillingsansøgningen - der overstiger 1.300 kr.,  

 betaler  

 amtskommunen den fremtidige patientandel for tandplejeydelser omfattet af  

 amtets tilskudsbevilling.
Med henblik på denne dokumentation skal patienten  

 derfor gemme sine tandlægeregninger.
 Både i forbindelse med udarbejdelse af behandlingsforslag og  

 med eventuel godkendelse af behandlingstilbudet bør der anlægges en  

 helhedsvurdering for så vidt angår patientens samlede odontologiske status og  

 prognose for tandsættet.
Patienter, der godkendes til ordningen, modtager en særlig  

 tilskudsbevilling fra amtskommunen, hvoraf de nærmere vilkår for støtten vil  

 fremgå.
Amtet kan fastsætte, hvilke ydelser der er omfattede af amtets  

 forhåndsgodkendelse.
Amtet vil således normalt, i forbindelse med at  

 patienten  

 har fået sin tilskudsbevilling, have taget stilling til, hvilke behandlinger  

 tandlægen kan iværksætte uden forhåndsgodkendelse fra amtet, og dette vil  

 normalt fremgå af patientens tilskudsbevilling.
Behandlinger, der ikke er omfattet af forhåndsgodkendelse,  

 kan ikke påbegyndes, før amtet har godkendt behandlingsforslaget samt det af  

 tandlægen afgivne behandlingstilbud.
I de tilfælde, hvor patientens  

 tilskudsbevilling ikke indeholder bestemmelser om forhåndsgodkendelse, må  

 særligt kostbare behandlinger ikke påbegyndes, før amtet har godkendt  

 behandlingsforslaget samt det afgivne behandlingstilbud.
 Udgifter til behandling, der ikke er omfattet af  

 tilskudsbevillingen, betales af patienten. Ønsker patienten en dyrere  

 behandling, end den, der kan bevilges støtte til, kan patienten få refunderet  

 et beløb fra amtet svarende til prisen på den behandling, som amtet har  

 godkendt støtte til.
 Det er i øvrigt op til amterne selv at beslutte, hvordan man  

 nærmere vil organisere ordningen.
Patienten søger bopælsamtskommunen om at komme med i  

 ordningen.
Ansøgningen vedlægges lægelig dokumentation for sygdom /  

 behandling  

 samt erklæring fra egen tandlæge vedlagt journaloptegnelser, der kan  

 dokumentere, at der er opstået særlige problemer efter strålebehandlingen.  

 Tandlægen bør vejlede patienten om, hvor man skal henvende sig og eventuelt  

 være patienten behjælpelig med kontakten til amtet.
7.2 Personkreds -  

 Kemoterapi patienter Målgruppen for tilskudsordningen er patienter, der på grund  

 af kemoterapi for en kræftsygdom, uanset lokalisation af sygdommen, har  

 betydelige tandproblemer.
Ud af den samlede gruppe patienter, der årligt modtager  

 kemoterapi som led i behandling af en kræftsygdom, vil kun en ganske lille  

 gruppe kunne antages at få betydelige tandproblemer som følge af  

 kemoterapien.  

 Skønsmæssigt antages ca. 250 nye patienter årligt således at have behov for  

 et  

 særligt tilbud, enten i en genoprettelsesfase eller af mere vedvarende  

 karakter.
Hertil kommer et antal patienter, der ved lovens ikrafttræden lever  

 efter kemoterapi af en kræftlidelse og som følge af behandlingen vil have et  

 særligt tandplejebehov, der opfylder betingelserne for en tilskudsbevilling.  

 Ca. 1.300 af disse patienter forventes at ville tage imod et særligt tilbud.
7.2.1 Specielle  

 odontologiske  

    

 problemer hos målgruppen Ved kemoterapi i forbindelse med kræft kan der opstå akutte,  

 såvel som mere kroniske bivirkninger i munden.
Disse forhold er dog i regelen  

 er mindre udtalte og varierende efter behandlingstype, ligesom omfanget af  

 bivirkninger er mindre veldokumenterede end når det drejer sig om  

 strålebehandling.
7.2.2 Tandplejens  

 indhold Det odontologiske behandlingsbehov som følge af kemoterapi  

 omfatter behandlingskrævende tilstande, som er tilkommet efter behandlingen,  

 og  

 som kan relateres til kemoterapien.
Behandling af tandsættet udføres således  

 svarende til det dokumenterede behov (tandfyldninger, rodbehandlinger,  

 kroner,  

 proteser  

    

 m.v.) Hertil kommer et odontologisk behov for forebyggende tiltag,  

 som næsten altid er påkrævet i forbindelse med kemoterapi.
Den konserverende  

 behandling bør derfor suppleres af forebyggende behandling (afpudsning,  

 tandrensning, kontrol, instruktion m.v.) f.eks. hver 3. måned, afhængig af  

 behov.
7.2.3 Ordningens  

 omfang Forudsætningen for, at en patient omfattes af den særlige  

 tilskudsordning er, at det kan dokumenteres, at det præsenterede  

 odontologiske  

 behandlingsbehov har karakter af at være betydelige tandproblemer, og at  

 disse  

 skal kunne relateres til kemoterapien.
 Patienter, der skal have kemoterapi, bør anbefales at blive  

 undersøgt hos tandlæge før eller snarest efter kemoterapien.  

    

 Dokumentation af odontologiske  

 behandlingsbehov efter kemoterapi dokumenteres via journaloptegnelser samt  

 erklæring fra egen tandlæge, suppleret med udskrivningsbrev eller skriftlig  

 bekræftelse fra den behandlende instans.
7.2.4 Tilskud og  

 egenbetaling Der ydes økonomisk støtte til behandlingskrævende tilstande,  

 der er opstået efter kemoterapi og som kan relateres til denne.
Støtten ydes  

 i  

 form af forebyggende behandling og behandlende tandpleje i øvrigt, herunder  

 tandproteser.
Den særlige støtte ydes kun, så længe der som følge af  

 kemoterapien er behov for en særlig indsats.
Patientens egenbetaling til tandpleje hos praktiserende  

 tandlæge kan maksimalt udgøre 1.300 kr. årligt.
Egenbetalingen reguleres én  

 gang årligt den 1. januar på grundlag af satsreguleringsprocenten.
 Tilskudsordningen er uafhængig af  

    

 patientens indkomst- og formueforhold.  

 Modtager patienten helbredstillæg efter lov om social pension til betaling af  

 egne udgifter til tandpleje (sygesikringsdækkede ydelser) fraregnes dette  

 tillæg ved opgørelsen af patientbetalingen op til de 1.300 kr.
Når patienten kan dokumentere en egenbetaling inden for 12  

 måneder - regnet fra bevillingsansøgningen - der overstiger 1.300 kr.,  

 betaler  

 amtskommunen den fremtidige patientandel for tandplejeydelser omfattet af  

 amtets tilskudsbevilling.
Med henblik på denne dokumentation skal patienten  

 derfor gemme sine tandlægeregninger.
 Både i forbindelse med udarbejdelse af behandlingsforslag og  

 med eventuel godkendelse af behandlingstilbudet bør der anlægges en  

 helhedsvurdering for så vidt angår patientens samlede odontologiske status og  

 prognose for tandsættet.
Patienter, der godkendes til ordningen, modtager en særlig  

 tilskudsbevilling fra amtskommunen, hvoraf de nærmere vilkår for støtten vil  

 fremgå.
Amtet kan fastsætte, hvilke ydelser der er omfattede af amtets  

 forhåndsgodkendelse.
Amtet vil således normalt, i forbindelse med at  

 patienten  

 har fået sin tilskudsbevilling, have taget stilling til, hvilke behandlinger  

 tandlægen kan iværksætte uden forhåndsgodkendelse fra amtet, og dette vil  

 normalt fremgå af patientens tilskudsbevilling.
Behandlinger, der ikke er omfattet af forhåndsgodkendelse,  

 kan ikke påbegyndes, før amtet har godkendt behandlingsforslaget samt det af  

 tandlægen afgivne behandlingstilbud.
I de tilfælde, hvor patientens  

 tilskudsbevilling ikke indeholder bestemmelser om forhåndsgodkendelse, må  

 særligt kostbare behandlinger ikke påbegyndes, før amtet har godkendt  

 behandlingsforslaget samt det afgivne behandlingstilbud.
 Udgifter til behandling, der ikke er omfattet af  

 tilskudsbevillingen, betales af patienten. Ønsker patienten en dyrere  

 behandling, end den, der kan bevilges støtte til, kan patienten få refunderet  

 et beløb fra amtet svarende til prisen på den behandling, som amtet har  

 godkendt støtte til.
 Det er i øvrigt op til amterne selv at beslutte, hvordan man  

 nærmere vil organisere ordningen.
Patienten søger bopælsamtskommunen om at komme med i  

 ordningen.
Ansøgningen vedlægges lægelig dokumentation for sygdom /  

 behandling  

 samt erklæring fra egen tandlæge vedlagt journaloptegnelser, der kan  

 dokumentere, at der er opstået særlige problemer efter kemoterapi.
Tandlægen  

 bør vejlede patienten om, hvor man skal henvende sig og eventuelt være  

 patienten behjælpelig med kontakten til amtet.
7.3 Personkreds -  

 Patienter med Sjögrens  

    

 Syndrom Patienter med diagnosen Sjögrens Syndrom  

    

 efter  

    

 "Københavnerkriterierne" eller "EU-kriterierne", og  

 som følge heraf har betydelige tandproblemer.
 På baggrund af erfaringer fra Sverige skønnes det, at ca.  

 850 patienter med Sjögrens Syndrom vil falde ind under ordningen og tage imod  

 et særligt tandplejetilbud.
7.3.1 Specielle  

 odontologiske  

    

 problemer hos målgruppen Ved Sjögrens Syndrom er spytkirtler og tårekirtler  

 påvirkede, hvorfor patienterne er tørre i mund og øjne.
Sygdommen er kronisk.  

 Mundgener i forbindelse med Sjögrens Syndrom kan omfatte hævelse af  

 spytkirtlerne, mundtørhed, svamp, tynde sarte slimhinder, og øget  

 kariesaktivitet,  

 m.v.
Mundtørheden kan vise sig ved en tør pergamentagtig mundslimhinde, hvori  

 mundspejlet hænger fast ved alm. undersøgelse.  

    

 Tungen taber sit papilmønster og fremtræder evt. glat og med indtørrede  

 belægninger.
Kronisk mundtørhed medfører ud over øget kariesaktivitet, karies  

 på atypiske steder (cervikalt, incisalt, langs fyldninger).
7.3.2 Tandplejens  

 indhold Behandling af tandsættet udføres svarende til det  

 dokumenterede behov (tandfyldninger, rodbehandlinger, kroner, proteser  

    

 m.v.) Hertil kommer et odontologisk behov for forebyggende tiltag,  

 som næsten altid er påkrævet i forbindelse med Sjögrens Syndrom.
Den  

 konserverende behandling bør derfor suppleres af forebyggende behandling  

 (afpudsning, tandrensning, kontrol, instruktion m.v.) f.eks. hver 3. måned,  

 afhængig af behov.
7.3.3 Ordningens  

 omfang Forudsætningen for, at en patient omfattes af den særlige  

 tilskudsordning er, at det kan dokumenteres, at det præsenterede  

 odontologiske  

 behandlingsbehov har karakter af at være betydelige tandproblemer, og at  

 disse  

 skal kunne relateres til det tilgrundliggende Sjögrens Syndrom.
 Det odontologiske behandlingsbehov skal dokumenteres af  

 journaloptegnelser samt erklæring fra egen tandlæge, suppleret med  

 udskrivningsbrev, journalkopi eller skriftlig bekræftelse af diagnosen fra  

 den  

 undersøgende instans.
7.3.4 Tilskud og  

 egenbetaling Der ydes økonomisk støtte til behandlingskrævende tilstande,  

 der skyldes Sjögrens Syndrom.
Støtten ydes i form af forebyggende behandling  

 og  

 behandlende tandpleje i øvrigt, herunder tandproteser.
Patientens egenbetaling til tandpleje hos praktiserende  

 tandlæge kan maksimalt udgøre 1.300 kr. årligt.
Egenbetalingen reguleres én  

 gang årligt den 1. januar på grundlag af satsreguleringsprocenten.
 Tilskudsordningen er uafhængig af  

    

 patientens indkomst- og formueforhold.  

 Modtager patienten helbredstillæg efter lov om social pension til betaling af  

 egne udgifter til tandpleje (sygesikringsdækkede ydelser) fraregnes dette  

 tillæg ved opgørelsen af patientbetalingen op til de 1.300 kr.
Når patienten kan dokumentere en egenbetaling inden for 12  

 måneder - regnet fra bevillingsansøgningen - der overstiger 1.300 kr.,  

 betaler  

 amtskommunen den fremtidige patientandel for tandplejeydelser omfattet af  

 amtets tilskudsbevilling.
Med henblik på denne dokumentation skal patienten  

 derfor gemme sine tandlægeregninger.
 Både i forbindelse med udarbejdelse af behandlingsforslag og  

 med eventuel godkendelse af behandlingstilbudet bør der anlægges en  

 helhedsvurdering for så vidt angår patientens samlede odontologiske status og  

 prognose for tandsættet.
Patienter, der godkendes til ordningen, modtager en særlig  

 tilskudsbevilling fra amtskommunen, hvoraf de nærmere vilkår for støtten vil  

 fremgå.
Amtet kan fastsætte, hvilke ydelser der er omfattede af amtets  

 forhåndsgodkendelse.  

 Amtet vil således normalt, i forbindelse med at patienten har fået sin  

 tilskudsbevilling, have taget stilling til, hvilke behandlinger tandlægen kan  

 iværksætte uden forhåndsgodkendelse fra amtet, og dette vil normalt fremgå af  

 patientens tilskudsbevilling.
Behandlinger, der ikke er omfattet af forhåndsgodkendelse,  

 kan ikke påbegyndes, før amtet har godkendt behandlingsforslaget samt det af  

 tandlægen afgivne behandlingstilbud.
I de tilfælde, hvor patientens  

 tilskudsbevilling ikke indeholder bestemmelser om forhåndsgodkendelse, må  

 særligt kostbare behandlinger ikke påbegyndes, før amtet har godkendt  

 behandlingsforslaget samt det afgivne behandlingstilbud.
 Udgifter til behandling, der ikke er omfattet af  

 tilskudsbevillingen, betales af patienten. Ønsker patienten en dyrere  

 behandling, end den, der kan bevilges støtte til, kan patienten få refunderet  

 et beløb fra amtet svarende til prisen på den behandling, som amtet har  

 godkendt støtte til.
 Det er i øvrigt op til amterne selv at beslutte, hvordan man  

 nærmere vil organisere ordningen.
Patienten søger bopælsamtskommunen om at komme med i  

 ordningen.
Ansøgningen vedlægges lægelig dokumentation for sygdom samt  

 erklæring fra egen tandlæge vedlagt journaloptegnelser, der kan dokumentere,  

 at  

 der er opstået særlige problemer i forbindelse med patientens  

 tilgrundliggende  

 Sjögren Syndrom.
Tandlægen bør vejlede patienten om, hvor man skal henvende  

 sig  

 og eventuelt være patienten behjælpelig med kontakten til amtet.
Kapitel 8 Koordination 8.1 Amtskoordinationsudvalg Amtsrådet og kommunalbestyrelserne skal sikre en  

 koordination af den offentlige tandpleje og tandplejen i privat praksis, jf.  

 bekendtgørelsens § 23, stk. 1. Med henblik herpå nedsætter amtsrådet et  

 koordinationsudvalg.
Udvalget sammensættes efter lokal aftale og skal afspejle de  

 forskellige interesser og funktionsområder, der er på tandplejeområdet i det  

 enkelte amt.
Som deltagere bør der fra såvel amt som kommuner være  

 repræsentation af både politikere, ikke-odontologiske embedsmænd og ledende  

 tandlæger,  

 ligesom privat tandlægepraksis bør være repræsenteret.
 Amtskoordinationsudvalget har til opgave at sikre den  

 sammenhæng i befolkningens tilbud om forebyggelse og behandling på  

 tandplejeområdet, som er nævnt i tandplejelovens formålsparagraf.
Udvalget varetager koordinationen og sikrer hensigtsmæssig  

 visitation og smidige overførselsprocedurer inden for alle de  

 funktionsområder  

 / opgaveområder, hvor der er berøringsflader mellem amtet, kommunerne og  

 privat  

 tandlægepraksis.
Det drejer sig om amtstandpleje (i medfør af tandplejelovens  

 §  

 6a), amtsspecialtandpleje (i medfør af tandplejelovens § 6b og § 6c),  

 amtslige  

 tilskud til tandbehandling (i medfør af tandplejelovens § 6d) samt kommunal  

 tandpleje (børne- og ungdomstandpleje (i medfør af tandplejelovens § 2) og  

 omsorgstandpleje (i medfør af tandplejelovens § 4)).
 Udvalget kan udarbejde og ajourføre retningslinier for sit  

 arbejde og medvirker til belysning af eventuelle koordinationsspørgsmål i de  

 situationer, hvor der i de af amtskoordinationsudvalget nedsatte  

 samarbejdsudvalg ikke kan opnås enighed om den løbende administration af  

 retningslinierne.
 Udvalget kan nedsætte samarbejdsudvalg svarende til de  

 enkelte funktionsområder med henblik på varetagelse af det løbende, daglige  

 samarbejde og koordinationen på de enkelte områder: amtstandplejeområdet,  

 amtsspecialtandplejeområdet, sygesikringsområdet samt området vedr. den  

 kommunale tandpleje (børne- og ungdomstandpleje og omsorgstandpleje).
8.2  

 Samarbejdsudvalgenes opgaver Samarbejdsudvalgene kan varetage de koordinerende opgaver i  

 det daglige, løbende arbejde.
Udvalgene kan tage initiativer inden for deres  

 opgaveområde, og skal overvåge resultaterne.
 Samarbejdsudvalgene kan tillægges kompetence til at  

 detaljere koordinationsudvalgets retningslinier svarende til eget  

 opgaveområde.
Udvalgene kan drøfte og træffe beslutninger om anbefalinger  

 vedr. det daglige samarbejde på grænsefladerne mellem parternes  

 funktionsområder, f.eks. forhold vedrørende visitation og omvisitation til de  

 forskellige tandplejetilbud, samt opgavefordeling, både hvad angår principper  

 og konkrete patienter.
Derudover kan der være behov for drøftelse af amtets  

 mulighed for indflydelse på behandlingsforslagene, for evt. henvisning af  

 patienten til andre tandlæger, for udskydelse af visse behandlinger, for  

 prisniveau m.v.
 Udvalgene kan derudover have koordinerende opgaver  

 vedrørende overførsel til og fastholdelse af de unge i privat tandlægepraksis  

 samt forhold vedrørende vagtordninger / nødbehandling, ligesom der bør ske en  

 løbende vurdering af funktionen af de indgåede aftaler.
 Eventuelle tvivlsspørgsmål kan forelægges for  

 amtskoordinationsudvalget.
 Samarbejdsudvalg sammensættes efter lokal aftale, svarende  

 til de fire funktionsområder, der er i amtet.
8.2.1  

 Samarbejdsudvalg på amtstandplejeområdet Samarbejdsudvalg på amtstandplejeområdet kan sammensættes af  

 ledende tandlæger fra hhv. amtstandplejen og de kommunale tandplejer.  

 Eventuelt  

 kan udvalget suppleres med tandlægelige repræsentanter fra privat praksis,  

 som  

 kan bidrage med vurderinger af patienters mulighed for at benytte det  

 almindelige tandplejesystem.
8.2.2  

 Samarbejdsudvalg på amtsspecialtandplejeområdet og på området vedrørende de  

 odontologiske landsdels- og videnscentre Samarbejdsudvalg på amtsspecialtandplejeområdet kan  

 sammensættes af ledende tandlæger fra amtsspecialtandplejen og fra de  

 kommunale  

 tandplejer samt af tandlæger fra privat praksis.
 De odontologiske landsdels- og videnscentre kan afholde  

 koordinationsmøder med repræsentanter fra de regionale  

 amtsspecialtandplejecentre  

 og amtskoordinationsudvalg.
8.2.3  

 Samarbejdsudvalg på området vedrørende økonomisk støtte til behandlinger  

 udført  

 hos praktiserende tandlæge Samarbejdsudvalg på dette område kan sammensættes af  

 visitationsinstansen, de tand-, mund- og kæbekirurgiske sygehusafdelinger  

 samt  

 repræsentanter for de praktiserende tandlæger.
8.2.4  

    

 Samarbejdsudvalg på området vedrørende  

 kommunal tandpleje (børne- og ungdomstandpleje samt omsorgstandpleje) Samarbejdsudvalg på dette område kan sammensættes af tandlæger  

 fra den kommunale tandpleje og privat tandlægepraksis.
Kapitel 9 Finansiering, administration og  

    

 ikrafttræden 9.1  

 Befordringsgodtgørelse Der er ikke i tandplejeloven fastsat særlige regler  

 vedrørende befordringsgodtgørelse.
Kommunen beslutter, i hvilket omfang man  

 ønsker at dække befordringsudgifterne i forbindelse med gennemførelse af den  

 kommunale børne- og ungdomstandpleje.
De fastsatte regler herom bør meddeles  

 de  

 af tandplejen omfattede børn / forældre.
Det skal påpeges, at der skal tages  

 vidtgående hensyn til børnenes trafiksikkerhed.
 For personer, der har ophold i amtskommunale boformer efter  

 serviceloven eller i boliger efter lov om almene boliger mv., såfremt boligen  

 er oprettet af eller efter aftale med amtskommunen, kan transporten være en  

 del  

 af behandlingstilbudet, som amtskommunen i medfør af servicelovens regler har  

 forpligtelser overfor.
 Personer, som ikke kan få dækket transportudgifter efter de  

 i dag gældende regler, vil ud fra økonomiske kriterier have mulighed for  

 hjælp  

 til betaling efter social- og pensionslovene.
9.2 Planlægning og  

 indberetning I henhold til Sundhedsministeriets lovbekendtgørelse nr. 509  

 af 1. juli 1998 om offentlig sygesikring, § 27d, skal kommunalbestyrelsen en  

 gang i hver kommunal valgperiode udarbejde en redegørelse, der omfatter  

 kommunens betjening af borgerne blandt andet vedrørende tandplejen.
 Redegørelsen bør indeholde en kort beskrivelse af, hvorledes  

 kommunen varetager opgaven: Mål for ordningen (stikord: dækningsgrad,  

 serviceniveau, kvalitetsmål og strategier for målopfyldelse) samt  

 tilrettelæggelse og omfang af ordningen (stikord: organisation,  

 områdeinddeling, samarbejde med andre sektorer, evt. forsøgs-/  

 udviklingsprojekter).
Redegørelsen bør omtale planlagte ændringer af området.  

 Eventuelt kan særlige indsatsområder, aktiviteter, handlingsplaner og  

 løsninger  

 nævnes.
Endvidere skal man redegøre for et eventuelt samarbejde med amtet på  

 dette område.
 Det findes væsentligt, at der som led i planlægningen  

 tilrettelægges procedurer, efter hvilke de kommunale tandplejeaktiviteters  

 virksomhed og resultater kan evalueres.
 Herudover vil Sundhedsstyrelsen vurdere udviklingen på basis  

 af informationer indsamlet gennem den årlige sociale ressourcetælling.
Også for hver amtskommune skal der, i henhold  

 sygesikringslovens § 27 e, foreligge en plan for tilrettelæggelsen af  

 amtskommunens virksomhed på sundhedsområdet.
Forud for amtsrådets behandling  

 af  

 forslag til sundhedsplan skal amtsrådet indhente Sundhedsstyrelsens  

 rådgivning,  

 og den vedtagne sundhedsplan og senere ændringer indsendes til  

 sundhedsministeren og Sundhedsstyrelsen.
Herudover kan Sundhedsstyrelsen i henhold til  

 Sundhedsministeriets bekendtgørelse om tandpleje, § 28, fastsætte regler om  

 kommunernes og amternes indberetning om sundhedsforhold og ressourceforbrug i  

 den kommunale og amtskommunale tandpleje.
Indberetningerne skal danne  

 grundlag  

 for den til stadighed nødvendige planlægning og evaluering af den kommunale  

 og  

 amtskommunale tandplejes omfang og organisation.
Regler for indberetning  

 udsendes særskilt  

  

 )  

2) .
I kommuner uden kommunale klinikker kan ansættes en tandlæge  

 til at bistå kommunalbestyrelsen på tandplejeområdet.
Ligeledes kan der i  

 amtskommuner ansættes en tandlæge til at bistå amtsrådet på tandplejeområdet.
9.3 Videregivelse af  

 journaler Når en patient flytter til en anden kommune / amtskommune,  

 eller overgår til behandling i andet regi, bør sammenhængen i  

 behandlingstilbudet sikres ved, at den nye behandlingsansvarlige instans  

 modtager oplysning om tidligere og igangværende behandling.
Dette vil normalt  

 forudsætte samtykke enten fra patienten selv eller fra forældremyndighedens  

 indehaver, fra pårørende  

    

 eller fra en  

 værge.
De rettigheder, der skal tilgodeses over for patienten i  

 denne forbindelse, fremgår af lov nr. 482 af 1. juli 1998 om patienters  

 retsstilling.
I fortsættelse heraf har Sundhedsstyrelsen udsendt  

 bekendtgørelse  

 nr. 665 af 14. september 1998 om information og samtykke og om videregivelse  

 af  

 helbredsoplysninger m.v., samt vejledning nr. 161 af 16. september 1998 om  

 information  

 og samtykke og om videregivelse af helbredsoplysninger m.v.  

 Sundhedsministeriet  

 har udsendt vejledning nr. 155 af 14. september 1998 om aktindsigt m.v. i  

 helbredsoplysninger.
 Reglerne kan findes på internetadressen:  

  

 www.retsinfo.dk.
9.4 Patientens selvbestemmmelse / informeret samtykke Patienterne bestemmer selv, om de vil behandles, og hvilken behandling blandt  

 de foreslåede de vil vælge.
Derfor skal de altid informeres om, hvilke  

 muligheder der er for behandling, herunder information om risici og  

 komplikationer m.v.
Mange undersøgelser og behandlinger inden for tandplejen vil imidlertid i vid  

 udstrækning ligge inden for de ønsker og forventninger, som patienterne har,  

 allerede når de møder til tandbehandling.
Derfor kan samtykket i mange  

 tilfælde tilkendegives stiltiende.
Dette kræver dog, at der er tale om  

 en mindre behandling af klar rutinemæssig karakter (undersøgelse, almindelig  

 tandrensning, lokalbedøvelse, enkeltfyldning og lignende).
Når det drejer sig om mere omfattende behandlinger (i børne-  

 og ungdomstandplejen f.eks. tandreguleringsbehandling, ekstraktioner af  

 permanente tænder og af primære tænder i tilfælde af aplasi mv.), om valg  

 mellem forskellige behandlingsmuligheder, om risici og komplikationer ved  

 behandlingen og lignende forhold, skal der gives information og indhentes  

 udtrykkeligt samtykke.
Et mundtligt samtykke vil i langt de fleste tilfælde  

 være tilstrækkeligt, men det skal altid journalføres.
 Det er tandlægens / tandplejerens / den kliniske  

 tandteknikers ansvar konkret at vurdere, hvornår den givne information er  

 fyldestgørende, og er der den mindste tvivl om, at patienten har  

 tilstrækkelig  

 viden om en behandling og dens konsekvenser, skal patienten have yderligere  

 oplysninger.
For børn og unge under 15 år er det forældremyndighedens  

 indehaver, der skal  

    

 informeres og give  

 samtykke til behandlingen.
Såfremt det drejer sig om unge, der er fyldt 15  

 år,  

 kan informeret samtykke gives af den unge selv, men forældremyndighedens  

 indehaver skal tillige have information, jf. patientretsstillingsloven.
 Der henvises i øvrigt til patientretsstillingslovens regler  

 om information og samtykke for børn og unge (§ 8) og for patienter, især i  

 omsorgstandplejen og amtstandplejen, der varigt mangler evnen til at give  

 informeret samtykke (§ 9).
9.5  

 Forsøgsvirksomhed Efter tandplejelovens § 13 kan sundhedsministeren godkende,  

 at der iværksættes forsøg med nye organisations- og behandlingsformer,  

 ændrede  

 tilskud og ændrede honoreringssystemer, hvorved reglerne vedrørende den  

 kommunale børne- og ungdomstandpleje og omsorgstandplejen samt reglerne om  

 tilskud til tandpleje i medfør af sygesikringsloven kan fraviges.
 Tandplejen bør både lokalt og generelt til stadighed kunne  

 udvikle sig i takt med nye krav og ny viden, som fremkommer på baggrund af  

 udviklingen i samfundet, ændringer i sygdomsmønster og behandlingsmuligheder  

 og  

 i befolkningens tandsundhedsmæssige adfærd.  

 	  

    

 Dette  

 bør forudgås af en forsøgsvirksomhed, hvor nye eller ændrede  

 organisationsformer og funktioner / opgaver afprøves.
 Konkrete forslag til forsøgsordninger, der nærmere beskriver  

 forsøgets tilrettelæggelse og gennemførelse, evaluering m.v., kan forelægges  

 med henblik på godkendelse i henhold til § 13 i tandplejeloven.
Forslaget må indeholde en beskrevet plan for forsøgets  

 tilrettelæggelse og gennemførelse, herunder kriterier for vurdering af  

 forsøgsvirksomheden og dennes resultater.
Nødvendig ekspertbistand kan  

 eventuelt inddrages i planlægningen og evalueringen.
Endelig må protokollen  

 indeholde planer for rapportering.
9.6 Ikrafttræden De foranstående retningslinier træder i kraft 1. april 2001  

 og afløser følgende tidligere udsendte bestemmelser:
 Sundhedsstyrelsens retningslinier nr. 117 af 8. juni 1994  

 for tilrettelæggelse af den kommunale tandpleje.
Sundhedsstyrelsen, den 29. marts  

 2001 Maria Malling Bilag Sjældne sygdomme og handicap Nedenfor gives en liste over de sjældne sygdomme  

 og handicap, der antages at udgøre langt størstedelen af de tilstande, der, i  

 kombination med vidtgående odontologiske problemer, kan henvises til den  

 odontologiske landsdels- og videnscenterfunktion med henblik på undersøgelse,  

 diagnostik, behandlingsplanlægning og eventuel behandling.
Ud over disse kan  

 der være andre meget sjældne sygdomme og handicap (f.eks. 1/100.000 eller  

 endnu  

 sjældnere), der ikke er nævnt, og hvor patienten har vidtgående,  

 odontologiske  

 problemer.
I de tilfælde, hvor det er patientens tilgrundliggende tilstand,  

 der  

 giver anledning til de specielle problemer i tænder, mund og kæber, kan  

 sådanne  

 patienter ligeledes omfattes af tilbudet i den odontologiske landsdels- og  

 videnscenterfunktion.
Amelogenesis imperfecta (svære tilfælde) Arthrogryposis multiplex congenita (AMC) Cerebral parese med spastisitet bruxisme og  

 tonusvekselsyndrom Cherubisme Chondrodysplasier (Achondroplasi o.a.) Cleidocranial Dysplasi Dentindysplasi Dentinogenesis imperfecta (solitære, svære  

 tilfælde) D-vitamin resistent rachitis Døvblinde-fødte (ofte som en del af et syndrom) Ektodermal dysplasi Ehlers Danlos syndrom Epidermolysis bullosa Esofagusatresi Freeman Sheldon (Whistling face) Huntingtons sygdom Hypofosfatasi og lignende forstyrrelser af  

 calcium-fosfor metabolisme Immunsvigt (svære tilfælde) Incontinentia pigmenti Kromosomdefekter (sjældne) Laurenc-Moon Bardet- Biedl syndrom Marfan syndrom Maroteaux syndrom Mucopolysakkaridoser (Hunter, Hurler,  

 Sanfilippo, Morquio) Moebius syndrom Neurofibromatose Noonan syndrom Osteogenesis Imperfecta Osteopetrose Odontodysplasi Prader Willi Syndrom Progressive muskelsygdomme (Duchenne, spinal  

 muskelatrofi o.a.) Pseudohypoparathyreoidisme Rubinstein Taybi syndrom Sclerodermi Sturge Weber syndrom Tuberøs Sclerose Williams syndrom 1)  

 Indtil 31. Marts 2006 omfatter tilbudet også personer over 18 år, der før  

 lovens ikrafttræden var berettigede til tandprotese i henhold til lov om  

 social  

 service § 97, jf. overgangsbestemmelserne i lov om tandpleje af 20. december  

 2000, § 3, stk. 2.
