Bekendtgørelse om delegation af opgaver  

 til Energistyrelsen i medfør af elforsyningsloven og lov om  

 CO I medfør af § 3, stk. 3, i lov om energipolitiske foranstaltninger,  

 jf. lovbekendtgørelse nr. 263 af 27. april 1989, § 90, nr. 1, og § 92  

 i lov om elforsyning, jf. lovbekendtgørelse nr. 767 af 28. august  

 2001, og § 16, stk. 2 og 3, i lov nr. 376 af 2. juni 1999 om  

 CO2-kvoter for elproduktion fastsættes:
Kapitel 1 Energistyrelsens opgaver og beføjelser § 1. Følgende opgaver og beføjelser  

 i henhold til lov om elforsyning, jf. lovbekendtgørelse nr. 767 af 28.  

 august 2001, som ændret ved lov nr. 316 af 22. juni 2002 og lov nr.  

 1091 af 17. december 2002, udøves af Energistyrelsen:
 1)	Afgørelse af om mindre anlæg eller mindre omfattende  

 aktiviteter, som er omfattet af loven, helt eller delvist skal undtages fra  

 lovens bestemmelser, jf. lovens § 2, stk. 4.
 2)	Meddelelse af pålæg til systemansvarlige virksomheder om  

 at sikre, at samtlige elforbrugere i de to sammenhængende  

 elforsyningssystemer i forhold til deres elforbrug aftager samme andel af den  

 i § 8, stk. 1, nævnte elektricitet og afholder omkostninger i  

 forbindelse hermed, jf. lovens § 8 a, stk. 1.
 3)	Afgørelse om de i § 8 a, stk. 1, nævnte forhold,  

 herunder om, at aftagepligten kun vedrører nærmere angivne dele  

 af den i § 8, stk. 1, nævnte elektricitet, jf. lovens § 8 a, stk.  

 2.
 4)	Udstedelse af bevilling til elproduktion fra anlæg med en  

 kapacitet på over 25 MW, jf. lovens § 10, stk. 1.
 5)	Meddelelse af dispensation fra vilkår i bevillinger som  

 nævnt i § 10, stk. 4, jf. lovens § 10, stk. 5.
 6)	Meddelelse af tilladelse til etablering af nye  

 elproduktionsanlæg og væsentlige ændringer i  

 bestående anlæg, jf. lovens § 11, stk. 1.
 7)	Meddelelse af tilladelse til forundersøgelse og udnyttelse af  

 energi omfattet af § 13, stk. 1, og vilkår for tilladelsen, jf. lovens  

 § 13, stk. 2 og 4.
 8)	Afgørelse om tilladelser efter § 13, jf. lovens § 13, stk.  

 5.
 9)	Udvælgelse af hvilken af de i § 14 nævnte  

 udbudsprocedurer, der skal anvendes ved meddelelse af tilladelse efter § 13,  

 og angivelse af særlige forhold eller vilkår i udbudene, som  

 styrelsen vil lægge vægt på ved stillingtagen til de  

 indkomne bud, jf. lovens §§ 14 og 15, stk. 1.
 10)	Meddelelse af tilladelse til etablering af  

 elproduktionsanlæg, der udnytter vand og vind, med tilhørende  

 interne ledningsanlæg på søterritoriet og den eksklusive  

 økonomiske zone og væsentlige ændringer i bestående  

 anlæg, jf. lovens § 16, stk. 1.
 11)	Afgørelse af om godkendelse af anlæg efter § 16, stk.  

 1, skal betinges af vilkår, jf. lovens § 16, stk. 2, 1. pkt.
 12)	Afgørelse af om der skal foretages vurderinger af et af § 16  

 omfattet anlægs miljømæssige påvirkninger under og  

 efter etablering, jf. lovens § 17, stk. 3, 2. pkt.
 13)	Afgørelse af om vurderinger af de miljømæssige  

 konsekvenser af de af § 16 omfattede anlæg skal bedømmes af  

 uafhængige eksperter, jf. lovens § 17, stk. 3, 3. pkt.
 14)	Afgørelse af om de i § 17, stk. 5, nævnte omkostninger  

 skal dækkes som angivet i § 9, stk. 1, jf. lovens § 17, stk. 6.
 15)	Udstedelse af bevilling til transmissions- og netvirksomhed, jf.  

 lovens § 19, stk. 2.
 16)	Meddelelse af pålæg til den systemansvarlige virksomhed  

 om at opfylde de i § 20, stk. 1, nævnte forpligtelser, jf. lovens § 20,  

 stk. 2.
 17)	Meddelelse af tilladelse til etablering af nye transmissionsnet  

 beregnet for spændinger på over 100 kV og væsentlige  

 ændringer i tilsvarende bestående net og udstedelse af  

 vilkår for tilladelsen, jf. lovens § 21, stk. 1.
 18)	Meddelelse af pålæg til bevillingshavere om  

 kabellægning af elforsyningsnet, jf. lovens § 21, stk. 3.
 19)	Afgørelse af om nærmere angivne forudsætninger  

 skal lægges til grund for planlægning efter § 22, stk. 1, nr. 6,  

 og for rådgivning efter § 22, stk. 1, nr. 7, jf. lovens § 22, stk. 4,  

 2. pkt.
 20)	Afgørelse af om netvirksomheder i samarbejde skal  

 iværksætte forskning og udvikling med henblik på effektiv  

 energianvendelse, jf. lovens § 22, stk. 5, 1. pkt.
 21)	Afgørelse om udarbejdelse af planer for de af § 22, stk. 5,  

 1. pkt., omfattede aktiviteter og om godkendelsen af disse, jf. lovens § 22,  

 stk. 5, 2. pkt.
 22)	Meddelelse af tilladelse til etablering af nye elforsyningsnet og  

 væsentlige ændringer i bestående net på  

 søterritoriet og i den eksklusive økonomiske zone og udstedelse  

 af vilkår for tilladelsen, jf. lovens § 22 a, stk. 1 og 2.
 23)	Meddelelse af tilladelse til anlæggelse af direkte  

 elforsyningsnet, jf. lovens § 23, stk. 1.
 24)	Udstedelse af bevilling til systemansvarlig virksomhed, jf. lovens  

 § 27, stk. 2.
 25)	Modtagelse af anmeldelse af regler, som den systemansvarlige  

 virksomhed fastsætter i medfør af § 27 c, stk. 2 og 9, jf.  

 lovens § 27 c, stk. 10.
 26)	Behandling af klager over de regler og kriterier, som den  

 systemansvarlige virksomhed fastsætter i medfør af § 27 c, stk.  

 2 og 9, jf. lovens § 27 c, stk. 11, 1. pkt.
 27)	Meddelelse af pålæg om ændring af den  

 systemansvarlige virksomheds regler, jf. lovens § 27 c, stk. 11, 2. pkt.
 28)	Meddelelse af påbud til de systemansvarlige virksomheder om  

 at anlægge og drive transmissionsanlæg mellem Fyn og  

 Sjælland, jf. lovens § 30, stk. 2.
 29)	Godkendelse af at den systemansvarlige virksomhed indtræder  

 som medejer af den nordiske elbørs, Nord Pool, og i datterselskaber  

 ejet af Nord Pool, jf. lovens § 31, stk. 3.
 30)	Godkendelse af at den systemansvarlige virksomhed helt eller delvis  

 ejer og driver virksomhed til registrering og omsætning af VE-beviser  

 og meddelelse af vilkår for godkendelsen, jf. lovens § 31, stk. 4.
 31)	Udstedelse af bevilling til forsyningspligtig virksomhed, jf.  

 lovens § 33, stk. 2.
 32)	Udøvelse af forkøbsret efter § 35, jf. lovens § 35,  

 stk. 1.
 33)	Meddelelse af dispensation fra § 36, stk. 1, jf. lovens § 36, stk.  

 2.
 34)	Meddelelse af dispensation fra indflydelseskravet i § 40, stk. 1,  

 jf. lovens § 40, stk. 4.
 35)	Meddelelse af dispensation fra indflydelseskravet i § 43, stk. 1,  

 jf. lovens § 43, stk. 3.
 36)	Udstedelse af bevilling til net- og transmissionsvirksomhed eller  

 til transmissions- og systemansvarlig virksomhed til samme virksomhed, jf.  

 lovens § 47, stk. 2.
 37)	Fastsættelse af vilkår i bevillinger om, at styrelsen  

 med 1 års varsel kan bestemme, at elproduktionsvirksomheder af hensyn  

 til forsyningssikkerheden skal opretholde en nærmere fastsat mindste  

 produktionskapacitet, jf. lovens § 50, stk. 2.
 38)	Fastsættelse af vilkår i bevillinger om, at styrelsen  

 med 1 års varsel kan bestemme, at eltransmissionsvirksomheden skal  

 opretholde en nærmere fastsat transmissionskapacitet, jf. lovens § 50,  

 stk. 3.
 39)	Udøvelse af tilsyn med overholdelsen af vilkår i  

 bevillingerne, jf. lovens § 51, stk. 1.
 40)	Meddelelse af dispensation fra bestemmelsen i § 51, stk. 4, jf.  

 lovens § 51, stk. 5.
 41)	Meddelelse af tilladelse til overdragelse af bevilling og  

 godkendelse af vilkår for overdragelse, jf. lovens § 53, stk. 1.
 42)	Godkendelse af de kollektive elforsyningsvirksomheders  

 vedtægter og ændringer i disse, jf. lovens § 53, stk. 2.
 43)	Meddelelse til bevillingshaver om, at denne inden for en fastsat  

 frist skal overholde sine forpligtelser efter bevillingen eller tilladelsen,  

 jf. lovens § 54, stk. 2.
 44)	Afgørelse efter § 54, stk. 1, nr. 3, jf. lovens § 54, stk.  

 3.
 45)	Afgørelse af om bevilling midlertidigt skal inddrages og i  

 forbindelse med afgørelsen vejlede den pågældende om  

 prøvelsesadgangen, jf. lovens § 54, stk. 4.
 46)	Afgørelse af om andre energikilder og teknologier end de i §  

 55, stk. 1, nævnte er omfattet af begrebet VE-elektricitet, jf. lovens  

 § 55, stk. 2, 2. pkt.
 47)	Afgørelse om indholdet og omfanget af de i § 57, stk. 1,  

 nævnte forpligtelser til at aftage elektricitet, jf. lovens § 57, stk.  

 2.
 48)	Afgørelse af om nærmere angivne anlæg til  

 produktion af VE-elektricitet skal opføres efter afholdelse af  

 licitation, jf. lovens § 59, stk. 3.
 49)	Afgørelse af om der skal ydes et pristillæg på  

 op til 100 kr. pr. afbrændt ton biomasse, jf. lovens § 59 a, stk.  

 7.
 50)	Fastsættelse af tidspunktet for hvornår enhver her i  

 landet har pligt til at erhverve VE-beviser, jf. lovens § 61, stk. 1, 1.  

 pkt.
 51)	Nedsættelse af købsforpligtigelsen efter § 61, stk. 1,  

 i de tilfælde, hvor det viser sig umuligt at opfylde denne, jf. lovens  

 § 61, stk. 2.
 52)	Bemyndigelse af en virksomhed eller en sagkyndig institution eller  

 organisation til at udøve nærmere angivne funktioner  

 vedrørende tilsyn og kontrol, jf. lovens § 63 a, stk. 2.
 53)	Meddelelse af pålæg om berigtigelse af oplysninger i en  

 oprindelsesgaranti, jf. lovens § 63 a, stk. 3.
 54)	Afgørelse om overtagelse af vindmøller og  

 forpligtelse til betaling af restgælden på lån optaget til  

 finansiering af vindmøllen, jf. lovens § 66, stk. 1.
 55)	Afgørelse om at anmode den systemansvarlige virksomhed om at  

 overtage en vindmølle, som økonomi- og erhvervsministeriet har  

 overtaget, jf. lovens § 66, stk. 3.
 56)	Udøvelse af tilsyn med overholdelse af regler fastsat i  

 medfør af § 68, stk. 1, og udstedelse af påbud om, at forhold,  

 der strider mod regler eller afgørelser i medfør af § 68, stk.  

 1 og 2, bringes i orden straks eller inden en vis frist, jf. lovens § 68,  

 stk. 3.
 57) Fastsættelse af gebyr for anmodning om nettilslutning efter  

 regler fastsat i medfør af § 68, stk. 1, og for tilsyn samt for  

 registrering og kontrol med vindmøller og vindmølleejere i  

 forbindelse med oprettelse af et landsdækkende register over  

 vindmøller og vindmølleejere, jf. lovens § 68, stk. 4, 1.  

 pkt.
 58)	Modtagelse af Energitilsynets årlige beretning for tilsynets  

 virksomhed, jf. lovens § 82, stk. 1.
 59)	Modtagelse af oplysninger fra Energitilsynet om forhold, som  

 tilsynet mener kan have betydning for løsningen af opgaverne med  

 blandt andet udstedelse, ændring og kontrol med bevillinger, jf. lovens  

 § 83.
 60)	Indhentelse af oplysninger, der er nødvendige i forbindelse  

 med udøvelse af tilsyn hos bevillingspligtige virksomheder, andre  

 elproduktionsvirksomheder, elhandelsvirksomheder og berørte  

 forbrugere, jf. lovens § 84, stk. 1.
 61)	Udstedelse af pålæg til kollektive  

 elforsyningsvirksomheder, elproduktionsvirksomheder og elhandelsvirksomheder  

 om at udarbejde og udlevere nærmere angivne oplysninger  

 vedrørende virksomhedens produktions- og driftsmæssige forhold  

 og om de i virksomheden købte og solgte ydelser, jf. lovens § 84, stk.  

 2.
 62)	Meddelelse af dispensation fra § 97, stk. 2, jf. lovens § 97, stk.  

 3.
 63)	Fastsættelse af den frist indenfor hvilken en  

 bevillingspligtig virksomhed skal have indgivet fornøden  

 ansøgning om bevilling for midlertidigt at fortsætte sin  

 virksomhed uden bevilling, indtil styrelsen har afgjort ansøgningen,  

 jf. lovens § 98, stk. 2.
 64)	Fastsættelse af det tidspunkt hvorfra bevillingskravet for  

 net- og forsyningspligtvirksomheder er gældende, jf. lovens § 98, stk.  

 3.
 65)	Udarbejdelse af nærmere bestemmelser om de opgørelser  

 over ikke anvendte henlæggelser foretaget efter den hidtil  

 gældende elforsyningslov, over- og underdækning for perioden  

 før nærværende lovs ikrafttræden samt øvrige  

 forhold, der skal udarbejdes af virksomheder, som driver  

 elproduktionsvirksomhed omfattet af den hidtil gældende  

 elforsyningslov, jf. lovens § 101, stk. 1.
 66)	Godkendelse af at ejeren ved opgørelse af den  

 økonomiske åbningsbalance for  

 affaldsforbrændingsvirksomheder efter § 101, stk. 3, fastsætter,  

 at det påhviler affaldsforbrændingsanlæget at betale et  

 beløb svarende til den nødvendige fremmedkapital, som er en  

 følge af, at aktiverne forøges, fordi tidligere foretagne  

 henlæggelser over elprisen trækkes ud af opgørelsen til  

 den virksomhed, som udskiller affaldsforbrændingsanlæget, jf.  

 lovens § 101, stk. 5.
 67)	Godkendelse af de af virksomhederne fremsendte opgørelser  

 efter § 101, stk. 1 og 3, og afgørelse af hvilke forpligtelser, der  

 skal påhvile elproduktionsvirksomhederne efter overgangen til  

 prisfastsættelse efter § 75, jf. lovens § 101, stk. 6.
 68)	Udøvelse af tilsyn med overholdelsen af § 102, stk. 1, i  

 forbindelse med fastlæggelsen af virksomhedernes åbningsbalancer  

 i henhold til §§ 100 og 101, jf. lovens § 102, stk. 3.
 § 2. Følgende opgaver og beføjelser  

 i henhold til lov nr. 376 af 2. juni 1999 om CO2-kvoter for  

 elproduktion udøves af Energistyrelsen:
 1)	Tildeling af CO2-udledningstilladelser, jf. lovens § 3,  

 stk. 1.
 2)	Tildeling af opsparingsgrænser, jf. lovens § 5, stk. 1.
 3)	Modtagelse af underretning ved overdragelser af  

 CO2-udledningstilladelser, jf. lovens § 6, stk. 2.
 4)	Administration af den årlige indberetning fra elproducenterne  

 af foregående års elproduktion, nyttiggjort varmeproduktion,  

 brændselsforbrug og CO2-udledning, jf. lovens § 8, stk.  

 1.
 5)	Afgørelseskompetence vedrørende  

 CO2-udledning for det foregående års elproduktion, jf.  

 lovens § 9.
 6)	Administration af den årlige indberetning fra de  

 systemansvarlige virksomheder om CO2-udledningen for elproduktion,  

 jf. lovens § 10, stk. 1.
 7)	Kontrol med de af elproducenterne afgivne oplysninger, jf. lovens §  

 14, stk. 1 og 3.
Kapitel 2 Klager § 3. Energistyrelsens afgørelser i henhold  

 til bemyndigelse efter § 1 kan ikke indbringes for økonomi- og  

 erhvervsministeren.
 § 4. Energistyrelsens afgørelser i henhold  

 til bemyndigelse efter § 2 kan ikke indbringes for økonomi- og  

 erhvervsministeren.
Kapitel 3 Ministeren § 5. Økonomi- og erhvervsministeren kan  

 bestemme, at en afgørelse, der efter denne bekendtgørelse  

 henhører under Energistyrelsen, træffes af ministeren.
 Stk. 2. Økonomi- og erhvervsministeren kan give  

 direktøren for Energistyrelsen instruktioner vedrørende  

 udøvelsen af beføjelser, der er henlagt til Energistyrelsen i  

 medfør af denne bekendtgørelse.
Kapitel 4 Ikrafttrædelse m.v.
 § 6. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 1194 af 29. december  

 1999 om delegation af opgaver til Energistyrelsen i medfør af  

 elforsyningsloven og lov om CO2-kvoter for elproduktion  

 ophæves.
