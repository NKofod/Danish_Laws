 Den 2. maj 1994 blev der i København ved noteveksling indgået overenskomst  

 mellem på den ene side Danmark, Norge og Italien og på den anden side Israel  

 og Den Palæstinensiske Befrielsesorganisation (PLO) vedrørende oprettelsen af  

 en midlertidig international tilstedeværelse i Hebron (TIPH).
 Beslutningen om oprettelse af TIPH blev truffet ved overenskomst af 31.  

 marts 1994 mellem Israel og Den Palæstinensiske Befrielsesorganisation.
 Til overenskomsten af 2. maj 1994 knyttede der sig et aftalememorandum,  

 ligeledes undertegnet i København den 2. maj 1994 af Danmark, Norge og  

 Italien, vedrørende de organisatoriske, operationelle og logistiske  

 bestemmelser for styrkens etablering og virke.
 Overenskomsten trådte i kraft ved sin undertegnelse den 2. maj 1994.
 Missionen afsluttedes ved udløbet af perioden for den midlertidige  

 internationale tilstedeværelse i Hebron den 8. maj 1994, da overenskomsten  

 ikke forlængedes.
