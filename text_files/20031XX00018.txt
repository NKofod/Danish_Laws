Skriftlig fremsættelse (8. oktober 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af valg af danske repræsentanter til Europa-Parlamentet, lov om valg  

 til Folketinget, lov om vederlag og pension m.v. for de danske repræsentanter  

 i  

 Europa-Parlamentet og lov om vederlag og pension m.v. for ministre (Ændringer  

 som følge af udvidelsestraktaten og ændring af akten om almindelige direkte  

 valg af repræsentanterne i Europa-Parlamentet, tilpasning af frister for  

 optagelse på valglisten m.v.).
(Lovforslag nr.
L 21).
 Lovforslaget indeholder forslag til de ændringer af  

 Europa-Parlamentsvalgloven, der er nødvendige for at gennemføre Rådets  

 afgørelse af 25. juni og 23. september 2002 om ændring af Rådets akt fra 1976  

 om almindelige direkte valg af repræsentanterne i Europa-Parlamentet i dansk  

 ret.
Disse ændringer vedrører for det første en udvidelse af  

 kredsen af de hverv, der er uforenelige med hvervet som medlem af  

 Europa-Parlamentet.
Udvidelsen medfører bl.a., at det bliver uforeneligt med  

 hvervet som medlem af Europa-Parlamentet at være medlem af Folketinget.
Ændringerne vedrører for det andet terminologien i lov om  

 valg af danske repræsentanter til Europa-Parlamentet, idet betegnelserne  

 repræsentant og repræsentant i Europa-Parlamentet  

 skal ændres til medlem  

 og medlem af Europa-Parlamentet.
Terminologien i lov om vederlag  

 og pension  

 m.v. for de danske repræsentanter i Europa-Parlamentet og i lov om vederlag  

 og  

 pension m.v. for ministre foreslås tilsvarende ændret.
 Vedtagelsen af lovforslaget anses for at indeholde et  

 stiltiende samtykke til ratifikation af ændringsakten af 2002.
 Lovforslaget indeholder endvidere forslag om, at antallet af  

 danske medlemmer, der skal vælges til Europa-Parlamentet, nedsættes fra 16  

 til  

 14.
Denne ændring er en følge af, at der er fastsat nye  

 bestemmelser om fordelingen af pladser i Europa-Parlamentet i den  

 tiltrædelsesakt, der er knyttet til traktaten af 16. maj 2002 om Tjekkiets,  

 Estlands, Cyperns, Letlands, Litauens, Ungarns, Maltas, Polens, Sloveniens og  

 Slovakiets tiltrædelse af Den Europæiske Union.
Denne traktat med tilhørende  

 akt, bilag og protokoller er den 11. juni 2003 ratificeret af Danmark i  

 medfør  

 af lov nr. 445 af 10. juni 2003.
Herudover indeholder lovforslaget et forslag om tilpasning  

 af fristen i folketingsvalgloven for optagelse på valglisten i forbindelse  

 med  

 afholdelse af valg til Folketinget og Europa-Parlamentet.
Dette forslag skal  

 ses på baggrund af, at indenrigs- og sundhedsministeren har fastsat, at valg  

 til Europa-Parlamentet i Danmark i 2004 skal afholdes på en søndag, søndag  

 den  

 13. juni 2004, mens tidligere valg til Europa-Parlamentet har været afholdt  

 på  

 en torsdag.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling.
