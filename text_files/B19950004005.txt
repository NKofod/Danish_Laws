§ 1 I bekendtgørelse nr. 121 af 28. marts 1980 om detailforhandling af  

 levnedsmidler, som ændret senest ved bekendtgørelse nr. 888 af 22. november  

 1993, foretages følgende ændringer:
 I § 30 indsættes efter stk. 11 som nye stykker:
 »Stk. 12.  Kun æg, der er pakket i små eller store  

 pakninger, og som er i overensstemmelse med forordning (EØF) nr. 1907/90 og  

 nr. 1274/91, og ægprodukter, der er i overensstemmelse med bekendtgørelse nr.  

 626 af 14. juli 1992 om ægprodukter, må anvendes på institutioner,  

 restauranter, kantiner m.v. og til fremstilling af ikke-industrialiserede  

 ægprodukter eller produkter, der indeholder æg.
 Stk. 13.  Stk. 12 gælder dog ikke for mindre  

 institutioner og lignende, der på stedet producerer æg til eget  

 forbrug.«.
 Stk. 12  bliver herefter til stk. 14.
§ 2 Bekendtgørelsen træder i kraft den 28. januar 1995.
Sundhedsministeriet, den 16. januar 1995 Yvonne Herløv Andersen / Marianne Lauridsen (* 1) Bekendtgørelsen indeholder bestemmelser, der gennemfører Rådets  

 Beslutning nr. 94/371/EF, EF-Tidende 1994, L 168.
