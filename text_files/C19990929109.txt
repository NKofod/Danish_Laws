 Cirkulære om vederlag til censorer ved  

 prøver inden for undervisning i dansk som andetsprog for voksne  

 udlændinge m.fl.
 I medfør af § 15 i bekendtgørelse nr. 108 af  

 19. februar 1999 om prøver inden for undervisning i dansk som  

 andetsprog for voksne udlændinge m.fl. fastsættes:
 § 1. Undervisningsministeriet  yder vederlag til  

 beskikkede censorer ved de skriftlige prøver.
 Stk. 2.  Ved mundtlige prøver yder det  

 prøveafholdende sprogcenter vederlag til beskikkede censorer, der ikke  

 er ansat ved et sprogcenter.
 § 2. Vederlaget ved prøver udgør pr.  

 censortime (grundbeløb pr. 1. oktober 1997) følgende  

 beløb:
 Almenprøve 1  

                                     189,17 kr.
 Almenprøve 2  

                                     189,17 kr.
 Den arbejdsmarkedsforberedende modulprøve (DAF)  

        189,17 kr.
 Den uddannelsesforberedende modulprøve (DUF)  

            189,17 kr.
 Danskprøve 2  

                                      217,22 kr.
 Stk. 2. Der ydes feriegodtgørelse på 12½ pct. af  

 censorvederlaget.
 § 3. Beregning af det timetal, for hvilket der  

 ydes vederlag, sker efter antal eksaminationer /rettede besvarelser pr. time  

 ved de enkelte prøver efter de normer for tidsforbrug, der  

 fremgår af stk. 2.
Stk. 2.  Ved alle skriftlige prøver  

 udgør normen for tidsforbrug to besvarelser i timen, bortset fra  

 DAF-modulprøve, hvor normen udgør fire besvarelser i timen.
Ved  

 mundtlige prøver udgør normen for tidsforbrug to  

 prøvedeltagere i timen.
 § 4. Cirkulæret træder i kraft den 24  

 marts 1999.
