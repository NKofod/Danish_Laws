Landsskatteretskendelse vedr.
Omkostningsgodtgørelse   

 tilbagekaldelse af klagen til Landsskatteretten Klagen skyldes, at ToldSkat har afvist A A/S (herefter benævnt  

 selskabet) ansøgning om omkostningsgodtgørelse for udgifter til sagkyndig  

 bistand afholdt efter, at selskabets klage til Landsskatteretten var blevet  

 tilbagekaldt.
Landsskatterettens afgørelse Landsskatteretten stadfæster  

 ToldSkats afgørelse.
Sagens oplysninger Selskabsbeskatningen i X  

 Kommune afsagde den 11. oktober 2002 kendelse vedrørende selskabets  

 skatteansættelser for indkomstårene 1998 og 1999. Kendelsen blev påklaget til  

 Landsskatteretten ved brev af 8. januar 2003.
 Den 13. december 2002  

 udsendte selskabsbeskatningen i X Kommune agterskrivelse vedrørende  

 forhøjelse  

 af selskabets skatteansættelse for indkomståret 2000. Den 9. januar 2003  

 indtrådte  

 advokat B (herefter benævnt repræsentanten) i sagen på selskabets vegne.
 Den 21. januar 2003  

 kontaktede repræsentanten selskabsbeskatningen i Kommunen med henblik på at  

 opnå en samlet løsning for indkomstårene 1998  2000. Samtidig oplyste  

 repræsentanten,  

 at klagen i Landsskatteretten vedrørende selskabets skatteansættelser for  

 indkomstårene 1998 og 1999 var blevet sat i bero.
 Repræsentanten har oplyst, at  

 selskabsbeskatningen i Kommunen alene indgik i en dialog med repræsentanten  

 med  

 henblik på at finde en samlet løsning for indkomstårene 1998  2000,  

 fordi selskabet  

 havde påklaget skatteansættelserne for indkomstårene 1998 og 1999 til  

 Landsskatteretten.
 Hertil har  

 selskabsbeskatningen i Kommunen oplyst, at man var indstillet på at genoptage  

 selskabets skatteansættelser for indkomstårene 1998 og 1999 som en samlet  

 løsning sammen med indkomståret 2000, hvis der kunne opnås et forlig.  

 Genoptagelse af indkomstårene 1998 og 1999 var dog betinget af, at klagen til  

 Landsskatteretten blev tilbagekaldt.
Den 18. februar 2003 og den  

 18. juni 2003 blev der afholdt møder mellem repræsentanten og  

 selskabsbeskatningen  

 i Kommunen.
På mødet den 18. juni 2003 blev der opnået enighed om en  

 forligsmæssig  

 løsning for indkomstårene 1998  2000. Efter mødet skulle repræsentanten  

 indsende nogle bilag vedrørende selskabets rejseudgifter, som skulle endeligt  

 godkendes af selskabsbeskatningen i Kommunen.
 På baggrund af det indgåede  

 forlig tilbagekaldte repræsentanten den 9. juli 2003 klagen til  

 Landsskatteretten  

 vedrørende indkomstårene 1998 og 1999.
 Den 26. august 2003 ansøgte  

 repræsentanten ToldSkat om omkostningsgodtgørelse i sagen for i alt 32.000  

 kr.  

 (ekskl. moms). Af ansøgningen fremgår, at sagen havde været indbragt for  

 Landsskatteretten, at der blev søgt om godtgørelse for udgifter til  

 behandling  

 af flere klagepunkter, at der ikke blev søgt om godtgørelse for udgifter til  

 mere end én instans, at der ikke ville fremkomme yderligere ansøgninger  

 senere,  

 og at der var truffet afgørelse i sagen.
Ansøgningen var vedlagt en  

 kopi af en faktura fra repræsentanten til selskabet.
Af fakturaen fremgår, at  

 bistanden vedrørte førelse af selskabets skattesag ved Landsskatteretten for  

 så  

 vidt angår indkomstårene 1998  2000, afholdelse af møde med selskabet,  

 gennemgang af sagens omfattende materiale, udarbejdelse af klageskrivelser,  

 afholdelse af to møder med selskabsbeskatningen i Kommunen, herunder oplæg  

 til  

 en samlet løsning for samtlige indkomstår.
 ToldSkat imødekom i afgørelse  

 af 18. september 2003 det ansøgte, således at der på det foreliggende  

 grundlag  

 blev udbetalt godtgørelse med 50 % af 32.000 kr. (ekskl. moms).
Efter mødet den 18. juni 2003  

 var der korrespondance mellem repræsentanten og selskabsbeskatningen i  

 Kommunen.
Korrespondancen vedrørte selskabets rejseudgifter, da bilag  

 vedrørende rejseudgifterne først blev fremsendt efter mødet den 18. juni  

 2003.
 Selskabsbeskatningen i  

 Kommunen afsagde den 19. december 2003 kendelse vedrørende selskabets  

 skatteansættelser for indkomstårene 1998  2000.
 Den 29. januar 2004 har  

 repræsentanten på vegne af selskabet ansøgt ToldSkat om  

 omkostningsgodtgørelse  

 med 50 % af i alt 16.000 kr. (ekskl. moms).
 Ansøgningen var vedlagt en  

 faktura udstedt af repræsentanten til selskabet, hvoraf følgende bl.a.  

 fremgår:
Faktura for min bistand i  

 forbindelse med opnåelse af en endelig løsning med X Kommunes  

 Selskabsbeskatning  

 for beskatning af A A/S i indkomstårene 1998, 1999, 2000, kr. 16.000 + Moms 25 % 4.000 ( ) ToldSkats afgørelse ToldSkat har ikke imødekommet  

 selskabets ansøgning om omkostningsgodtgørelse for udgifter til sagkyndig  

 bistand på i alt 16.000 kr. (ekskl. moms), idet de pågældende udgifter ikke  

 er  

 anset for at være afholdt i forbindelse med en godtgørelsesberettiget sag,  

 jf.  

 skattestyrelseslovens § 33 D, stk. 1.
 Udgifterne er i stedet anset  

 for at være afholdt til sagkyndig bistand i forbindelse med første instans  

 behandling af selskabets skatteansættelser.
Selskabets påstand og argumenter Selskabets repræsentant har  

 fremsat påstand om, at der godkendes omkostningsgodtgørelse med 50 % af i alt  

 16.000 kr. (ekskl. moms).
Sagen har været indbragt for  

 Landsskatteretten, hvorved der har været to muligheder for at få sagen  

 realitetsbehandlet.
Den ene var en klagesagsbehandling ved Landsskatteretten,  

 mens den anden var opnåelse af en samlet løsning ved X Kommune.
De  

 almindelige  

 regler i skattestyrelsesloven om påklage af afgørelser er blevet fulgt, idet  

 det var den eneste farbare vej vedrørende selskabets skatteansættelser.
Det har været nødvendigt at  

 påklage Kommunens afgørelse til Landsskatteretten for at varetage selskabets  

 interesser.
Alene som følge af påklagen til Landsskatteretten valgte Kommunen  

 at indgå i en dialog med henblik på at finde en samlet løsning.
Var Kommunen  

 ikke indgået i dialogen, ville sagen have fortsat ved Landsskatteretten.
 Der blev forsøgt opnået en  

 samlet løsning med Kommunen, således at Landsskatteretten ikke skulle bruge  

 tid  

 og ressourcer på behandling af en sag, når Kommunen havde den baggrundsviden,  

 der var fornøden til opnåelse af en samlet løsning.
 Der var altså tale om  

 omkostningsbesparende hensyn, som ikke bør lægges selskabet til last i  

 forbindelse  

 med ansøgning om omkostningsgodtgørelse.
 Såfremt den ydede bistand  

 ikke er godtgørelsesberettiget, vil det fremover betyde, at lignende sager  

 vil  

 blive realitetsbehandlet i Landsskatteretten, uanset at den mest  

 hensigtsmæssige sagsbehandling sker i kommunen, som i forvejen har kendskab  

 til  

 sagen.
Der er tidligere udbetalt  

 omkostningsgodtgørelse i sagen, og den fortsatte bistand må derfor også anses  

 for at være berettiget til omkostningsgodtgørelse.
Det forhold, at klagen  

 fejlagtigt er blevet tilbagekaldt fra Landsskatteretten, har ingen  

 indflydelse  

 på, at den videre sagsbehandling har relateret sig til godtgørelsesberettiget  

 sagsbehandling.
Landsskatterettens bemærkninger og begrundelse Af skattestyrelseslovens § 33  

 D, stk. 1 (nu skatteforvaltningslovens § 55, stk. 1), fremgår bl.a. følgende:
Godtgørelse ydes 1) ved klage til  

 skatteankenævnet eller til Landsskatteretten 2) ved klage til en told- og  

 skatteregion, Told- og Skattestyrelsen eller Ligningsrådet over en afgørelse, som er truffet efter  

 bemyndigelse fra skatteministeren 3) i forbindelse med en  

 anmodning til skatteankenævnet eller Landsskatteretten om genoptagelse af vedkommende myndigheds egen  

 tidligere afgørelse ( ) Der ydes ikke  

 omkostningsgodtgørelse for udgifter til sagkyndig bistand i forbindelse med  

 en  

 sags behandling ved første instans.
 De af selskabet afholdte  

 udgifter til sagkyndig bistand på i alt 16.000 kr. (ekskl. moms) må anses at  

 vedrøre arbejde udført af den sagkyndige, efter klagen til Landsskatteretten  

 var tilbagekaldt, og må således anses for afholdt i forbindelse med  

 behandling  

 af selskabets skatteansættelser ved X Kommunes selskabsbeskatning som første  

 instans.
 I dette tilfælde, hvor  

 tilbagekaldelsen af klagen til Landsskatteretten er sket, for at selskabet  

 ved  

 en første instans behandling kunne opnå en samlet løsning vedrørende  

 selskabets  

 indkomstansættelse tillige for et indkomstår, der ikke var påklaget til  

 Landsskatteretten, kan det af repræsentanten udførte arbejde ikke anses for  

 at  

 have en sådan sammenhæng med klagen til Landsskatteretten, at der kan ydes  

 omkostningsgodtgørelse efter skattestyrelseslovens § 33 D, stk. 1, nr. 1 (nu  

 skatteforvaltningslovens § 55, stk. 1, nr. 1).
 Det er derfor med rette, at  

 ToldSkat ikke har godkendt omkostningsgodtgørelse for så vidt angår de af  

 selskabet afholdte udgifter til sagkyndig bistand på i alt 16.000 kr. (ekskl.  

 moms).
 Den påklagede afgørelse  

 stadfæstes derfor.
