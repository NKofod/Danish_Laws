Skattefri anpartsombytning med efterfølgende  

 nytegning fra tredjemand Der ansøgtes om skattefri anpartsombytning,  

 således at samtlige anparter ejet af direktøren for et eksisterende  

 driftsselskab  

 skulle ombyttes med anparter i et holdingselskab under stiftelse.
Om det pågældende holdingselskab blev det oplyst,  

 at dette selskab umiddelbart efter anpartsombytningen ville komme til at eje  

 samtlige anparter i driftsselskabet.
Holdingselskabet ville ikke få andre  

 anpartshavere end direktøren, og holdingselskabet vil efter gennemførelse af  

 den påtænkte skattefri anpartsombytning have samtlige stemmer i  

 driftsselskabet.
Den oprindelige eneanpartshaver i driftsselskabet  

 ville på samme måde personligt opnå samtlige stemmer i holdingselskabet.
Der  

 påtænktes ikke foretaget nogen udbetaling af en kontant udligningssum til  

 direktøren i forbindelse med anpartsombytningen.
 Det blev i forbindelse med fremsendelsen af  

 ansøgningen oplyst, at baggrunden for stiftelsen af et holdingselskab og for  

 ønsket om i den forbindelse at gennemføre en skattefri anpartsombytning var  

 af  

 ren kommerciel art, idet det var planen, at der efter ombytningen skulle ske  

 en  

 udvidelse af anpartskapitalen i driftsselskabet i forbindelse med, at der  

 indtrådte en ny partner i dette selskab.
Den nominelle anpartskapital i driftsselskabet  

 agtedes således fordoblet, i hvilken forbindelse den indtrædende partner  

 skulle  

 tegne samtlige nye anparter.
Den indtrædende partner ville herved opnå 50 %  

 af  

 stemmeretten i driftsselskabet.
 Efter drøftelser mellem rådgiver og Told- og  

 Skattestyrelsen hvorunder styrelsen tilkendegav, at en anpartsombytning som  

 anført ville være i strid med majoritetskravet i aktieavancebeskatningslovens  

 §  

 13, stk. 2, hvorfor ansøgningen ikke kunne imødekommes, ændredes  

 forudsætningerne for ansøgningen imidlertid. Ændringerne bestod deri, at  

 driftsselskabet ikke inden for en 3-års periode, regnet for tidspunktet for  

 gennemførelse  

 af den ønskede skattefri anpartsombytning, agtede at optage nye medejere i  

 det  

 kommende driftsselskab, som ville medføre, at holdingselskabet mistede sin  

 majoritet i driftsselskabet.
 Holdingselskabet ville herefter bevare majoriteten  

 i driftsselskabet i mindst 3 år, regnet fra tidspunktet for gennemførelse af  

 den skattefri anpartsombytning.
 På det således ændrede grundlag meddelte Told- og  

 Skattestyrelsen herefter sin tilladelse til anpartsombytningen.
