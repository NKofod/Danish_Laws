Betænkning afgivet af Kulturudvalget den 11. maj 2016 Betænkning over Forslag til lov om ændring af lov om radio- og fjernsynsvirksomhed, lov om leje og lov om leje af almene boliger (Frit valg af tv-distributør, distribution af digital radio m.v.) [af kulturministeren (Bertel Haarder)]:
1. Udvalgsarbejdet Lovforslaget blev fremsat den 26. februar 2016 og var til 1. behandling den 18. marts 2016. Lovforslaget blev efter 1. behandling henvist til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og kulturministeren sendte den 11. februar 2016 dette udkast til udvalget, jf.
KUU alm. del  bilag 102. Den 26. februar 2016 sendte kulturministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Boxer TV A/S, Canal Digital Danmark, Andreas Røpke, Frederiksberg, og Lars Vestergaard, Københavns N.
 Kulturministeren har over for udvalget kommenteret de skriftlige henvendelser til udvalget.
Deputationer Endvidere har Canal Digital Danmark mundtligt over for udvalget redegjort for sin holdning til lovforslaget.
Spørgsmål Udvalget har stillet 8 spørgsmål til kulturministeren til skriftlig besvarelse, hvoraf ministeren har besvaret de 7. Spørgsmål 8 forventes besvaret inden 2. behandling.
2. Indstillinger Udvaglet indstiller lovforslaget til vedtagelse uændret.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Alex Ahrendtsen (DF) Morten Marinus (DF) Karin Nødgaard (DF) nfmd.
Kristian Thulesen Dahl (DF) Peter Skaarup (DF) Pernille Bendixen (DF) Britt Bager (V) Jan E.
Jørgensen (V) Michael Aastrup Jensen (V) Eva Kjer Hansen (V) Hans Andersen (V) Anni Matthiesen (V) Mette Bock (LA) Leif Mikkelsen (LA) Naser Khader (KF) Annette Lind (S) Daniel Toft Jakobsen (S) Flemming Møller Mortensen (S) Jan Johansen (S) Mogens Jensen (S) Orla Hav (S) fmd.
Søren Søndergaard (EL) Pernille Skipper (EL) Rasmus Nordqvist (ALT) Zenia Stampe (RV) Marianne Jelved (RV) Ida Auken (RV) Holger K.
Nielsen (SF) Pia Olsen Dyhr (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
