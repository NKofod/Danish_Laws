 I medfør af §§ 8, 9, 23, 50 og 50 a i lov om tinglysning, jfr.  

 lovbekendtgørelse nr. 464 af 14. september 1976, som senest ændret ved lov  

 nr. 291 af 8. juni 1978, § 4, stk. 2, i lov om ejerlejligheder, jfr.  

 lovbekendtgørelse nr. 408 af 29. juni 1977, § 6, stk. 2, i lov nr. 58 af 25.  

 februar 1976 om boligfællesskaber og § 27, stk. 4, i lov nr. 186 af 4. juni  

 1964 om fremgangsmåden ved ekspropriation vedrørende fast ejendom, som ændret  

 ved lov nr. 175 af 30. april 1969, fastsættes:
Adgang til tinglysningens bøger og akter § 1.  Tinglysningens bøger og akter er offentligt  

 tilgængelige.
Eftersyn finder sted på hverdage, hvor kontoret er åbent, i  

 mindst 4 timer efter dommerens bestemmelse, for afdelingskontorer dog kun på  

 de dage og i de timer, kontoret i øvrigt er åbent.
Stk. 2.  Bøger og akter må ikke udlånes til brug uden  

 for dommerkontoret.
Det kan dog tillades, at en landinspektør med beskikkelse  

 låner et kort i akten for at fremstille genparter heraf.
Landinspektørens  

 kvittering skal indsættes i akten.
 § 2.  Enhver er mod betaling af de fastsatte  

 retsafgifter berettiget til at få udskrifter (fotokopier) af bøger og akter  

 samt af servitutattester, udstykningsskrivelser m.v., der opbevares i  

 tinglysningskontorets arkiv.
Indlevering og udlevering af dokumenter § 3.  Ved alle tinglysningskontorer føres en  

 tinglysningsdagbog, som skal indeholde en fortegnelse over de dokumenter, der  

 anmeldes til tinglysning.
Stk. 2.  Dagbogen føres hver dag, kontoret er åbent.  

 Dokumenter modtages til tinglysning indtil 3 timer før kontortidens slutning,  

 dog i mindst 1 time.
Dokumenter, der anmeldes senere, indføres i dagbogen for  

 den følgende dag, kontoret er åbent.
§ 4.  Afhentes et tinglysningsdokument ikke, skal  

 tinglysningskontoret tilbagesende dokumentet til anmelderen.
Dokumenter, der  

 ikke er fuldstændig aflyst, skal afsendes anbefalet eller på anden måde,  

 hvorved beviset for afsendelsen sikres.
 Stk. 2.  Datoen for udlevering eller afsendelse af et  

 tinglysningsdokument skal anføres enten i tinglysningsdagbogens  

 kvitteringsrubrik eller i en særlig journal for udlevering af  

 tinglysningsdokumenter.
Tingbladet § 5.  I tingbladet, der udkommer som en afdeling af  

 Statstidende, bekendtgøres følgende dokumenter: 1) adkomstdokumenter, 2)  

 pantebreve, herunder skadesløsbreve, i fast ejendom og løsøre, 3) indkaldelse  

 til ejendomsdom vedrørende fast ejendom, 4) indkaldelse til mortifikation  

 vedrørende pantebreve i fast ejendom, 5) ægtepagter, 6) bosondringer, 7)  

 rådighedsindskrænkninger i henhold til § 12 i lov nr. 56 af 18. marts 1925 om  

 ægteskabets retsvirkninger, 8) umyndiggørelser, 9) lavværgemål samt Pantebrevsblanketter m.v.
 § 6.  Pantebreve, der anmeldes til tinglysning, skal  

 være oprettet på blanketter, der er godkendt af justitsministeriet.
 § 7.  Pantebrevsblanketterne skal på side 1 og 2  

 indeholde pantebrevets individuelle bestemmelser og på side 3 dets  

 sædvanemæssige bestemmelser (justitsministeriets pantebrevsformularer). Den  

 individuelle tekst kan om nødvendigt fortsættes på side 4 eller på et særligt  

 vedhæftet ark.
 Stk. 2.  Pantebrevsblanketterne skal være i format A4.
 § 8.  Pantebreve i fast ejendom skal være oprettet på  

 justitsministeriets pantebrevsformular A, jfr. bilag 1. Pantebreve til et  

 realkreditinstitut kan dog affattes på justitsministeriets pantebrevsformular  

 B, jfr. bilag 2.
 Stk. 2.  Pantebreve i løsøre skal være oprettet på  

 justitsministeriets pantebrevsformular C, jfr. bilag 3.
 Stk. 3.  Pantebrevets sædvanemæssige bestemmelser skal  

 være trykt.
 § 9.  Ændringer i forhold til et pantebrevs  

 sædvanemæssige bestemmelser må kun finde sted, når ændringerne gengives i den  

 individuelle tekst på side 1 eller 2 eller om nødvendigt på side 4 eller på  

 et særligt vedhæftet ark.
 Stk. 2.  Bestemmelserne i pantebrevsformular A, pkt. 2,  

 sidste punktum, og pkt. 9 a, formular B, pkt. 4, sidste punktum, og pkt. 9 a,  

 samt formular C, pkt. 2, sidste punktum, og pkt. 7 a, kan ikke fraviges til  

 ugunst for debitor, jfr. tinglysningslovens § 42 a, stk. 3, og § 47, stk. 3.
 § 10.  For pantebreve i fast ejendom skal side 1 og 2  

 være udformet i overensstemmelse med principperne og systematikken i bilag 1.  

 Der kan dog foretages mindre rettelser og tilføjelser i teksten, når de  

 enkelte tekstafsnit fremtræder mindst lige så tydeligt som i bilaget.  

 Endvidere kan afstanden mellem de enkelte tekstafsnit forøges eller  

 formindskes, ligesom de sidste tekstafsnit på side 1 kan overflyttes til side  

 2. Såfremt der med hensyn til respekt af servitutter m.v. henvises til  

 ejendommens blad i tingbogen, kan dette tekstafsnit angives på side 2  

 umiddelbart foran angivelsen af den for det pågældende pantebrev gældende  

 sædvanemæssige tekst.
 Stk. 2.  Følgende punkter må ikke fraviges:
 Stk. 3.  Pantebrevets side 1 og 2 skal være trykt eller  

 maskinskrevet.
 § 11.  For pantebreve i løsøre skal side 1 og 2 være  

 udformet i overensstemmelse med principperne og systematikken i bilag 3. I  

 øvrigt finder § 10, stk. 1, 2. og 3. punktum, stk. 2, nr. 4-6, samt stk. 3,  

 tilsvarende anvendelse.
 § 12.  Fotokopierede pantebreve kan anvendes, når  

 pantebrevet ved indleveringen til tinglysning er sammenhæftet langs hele  

 ryggen på en sådan måde, at det fremtræder som et dobbeltark.
 § 13.  Erklæringer fra fogden om udlæg m.v., jfr.  

 tinglysningslovens § 12, stk. 1, og de meddelelser, der er nævnt i  

 tinglysningslovens § 13, stk. 1, afgives på særlige af justitsministeriet  

 godkendte blanketter.
 § 14.  Begæring om notering af ejerpant i henhold til  

 tinglysningslovens § 40, stk. 1, skal fremsættes skriftligt på det af  

 justitsministeriet godkendte genpartpapir.
Genparter § 15.  Genparter skal være affattet på det af  

 justitsministeriet godkendte genpartpapir, jfr. stk. 2 og 3.
 Stk. 2.  Genparter fremstilles af papir fabrikeret af De  

 forenede Papirfabrikker A/ S forsynet med vandmærket AUTORISERET  

 GENPARTPAPIR.
Stk. 3.  Genpartpapiret skal være i format A4.  

 Genpartpapiret skal være forsynet med en påtrykt lodret streg 20 mm fra  

 venstre kant.
Genpartpapiret skal i denne margen være forsynet med to 6 mm  

 huller med 80 mm afstand fra hulmidte til hulmidte og 11 mm afstand fra  

 hulmidte til papirets venstre kant samt være påtrykt ordene  

 »Justitsministeriets genpartpapir«.
I genpartpapirets nederste  

 venstre hjørne skal være påtrykt navnet på den, der har fremstillet  

 genpartpapiret.
§ 16.  Genparten af det til tinglysning indleverede  

 dokument skal være tydelig og let læselig.
En maskinskrevet genpart skal være  

 det første eksemplar eller det første gennemslag.
Genparten skal gengive  

 teksten uden overflødige mellemrum, og teksten må ikke afbrydes af blanke  

 sider.
Genpart i form af fotokopi kan anvendes, såfremt genparten er  

 fremstillet på det af justitsministeriet godkendte genpartpapir, og  

 dokumentet er skrevet på maskine, ved anvendelse af stempel el. lign.
Stk. 2.  Til genparter af kort kan anvendes  

 justitsministeriets genpartpapir, det af justitsministeriet godkendte  

 kalkerlærred eller andet af justitsministeriet godkendt materiale i samme  

 format som genpartpapiret.
Genpart af kort i form af fotokopi kan anvendes  

 under de i stk. 1 angivne betingelser.
§ 17.  Genparter af pantebreve skal kun gengive  

 pantebrevets individuelle tekst.
Med hensyn til den sædvanemæssige tekst  

 henvises til den ved dokumentets udfærdigelse benyttede pantebrevsformular.
 Stk. 2.  Ved leje-, brugs- og forpagtningskontrakter  

 leveres kun genpart af kontraktens bestemmelser om parterne, det udlejede,  

 prioritetsstillingen, tids- og opsigelsesvilkår, leje- eller  

 forpagtningsafgift samt af kontraktens dato og parternes underskrift.
 Stk. 3.  Ved auktionsskøder leveres kun genpart af selve  

 skødet og eventuelle transporter.
Stk. 4.  Ved aflysning skal der leveres genpart af  

 kvitteringen.
Ved aflysning af pantebreve skal der tillige leveres genpart af  

 mellemliggende utinglyste transporter og udlægspåtegninger.
Stk. 5.  Af de i tinglysningslovens § 13 nævnte  

 meddelelser leveres kun genpart, hvis anmelderen ønsker meddelelsen tilbage  

 efter tinglysningen.
Det samme gælder begæring om notering af ejerpant.
§ 18.  Såfremt et dokument inden for samme retskreds  

 begæres tinglyst på flere ejendomme, eller hvis det stifter rettigheder både  

 i fast ejendom og i løsøre, skal der kun leveres en genpart.
Det samme gælder  

 ved ægtepagter, umyndiggørelser og lavværgemål, der omfatter både fast  

 ejendom og løsøre.
Stk. 2.  Hvis et adkomstdokument tillige begæres  

 tinglyst som servitutstiftende, skal der foruden genpart af adkomstdokumentet  

 leveres ekstraktgenpart, kun indeholdende de i dokumentet anførte  

 servitutbestemmelser.
Tilsvarende gælder, hvis et dokument i øvrigt begæres  

 tinglyst i flere egenskaber.
 § 19.  Genpart af ændringspåtegninger på et tidligere  

 tinglyst dokument skal angive de i tinglysningslovens § 9, stk. 3, nævnte  

 oplysninger.
Legitimationspapirer § 20.  Dokumenter, der anmeldes til tinglysning, skal  

 være vedlagt fornødne legitimationspapirer enten i original eller i kopi med  

 sådan bekræftelse, som tinglysningsdommeren finder tilstrækkelig.
Fuldmagt og  

 eksekutorbevilling skal dog altid forevises i original.
 Følgedokumenter og bevisligheder m.v.
§ 21.  Et dokument, som anmeldes til tinglysning, skal  

 øverst på dokumentets første side være forsynet med anmelderens navn og  

 bopæl.
Ved anmeldelse til tinglysning af påtegning på et tidligere tinglyst  

 dokument, skal anmelderens navn og bopæl være angivet ved påtegningens  

 begyndelse.
 § 22.  Et adkomstdokument, som anmeldes til  

 tinglysning, skal være forsynet med angivelse af erhververens navn og bopæl,  

 medmindre denne er almindelig bekendt.
§ 23.  Ved pantebreve skal det sidst tinglyste skøde  

 (adkomstdokument), hvormed ligestilles et samtidig med pantebrevet til  

 tinglysning anmeldt skøde, være vedlagt, medmindre der foreligger skriftlig  

 erklæring fra anmelderen om, at det er bortkommet eller af anden gyldig grund  

 ikke kan skaffes til veje.
I de nævnte tilfælde skal der vedlægges  

 udstederens næringsbevis, ansættelsesbrev, beskikkelse, svendebrev,  

 fagforeningsbog, sygesikringsbevis, pas, cpr.nr.-bevis, førerbevis el. lign.,  

 eller flere dokumenter af anden art, f. eks. vielsesattest, dåbsattest,  

 breve, kvitteringer, medlemskort eller ID-kort.
§ 24.  Pantebreve, herunder skadesløsbreve, i løsøre  

 samt ægtepagter skal indeholde angivelse af udstederens - ved ægtepagter  

 parternes - fulde navn og fødselsdato.
Fødsels- eller dåbsattest og bevis for  

 eventuel navneforandring eller anden bevislighed for de nævnte angivelser  

 skal være vedlagt.
 Stk. 2.  Er der til et dokument, f. eks. en ægtepagt,  

 knyttet en fortegnelse over genstande, der er omfattet af dokumentet, skal  

 også fortegnelsen være underskrevet af parterne.
§ 25.  Hvis en transport af et omsætningsdokument ikke  

 er påtegnet dokumentet, skal dette medfølge ved anmeldelsen til påtegning om  

 den skete lysning.
Samme regel gælder andre ændringspåtegninger.
Fast ejendoms betegnelse § 26.  Dokumenter vedrørende en matrikuleret fast  

 ejendom skal angive dennes nøjagtige matrikelbetegnelse, ved ejerlejligheder  

 tillige ejerlejlighedsnr. og beliggenhed.
Ejerlejligheder og andre boligfællesskaber § 27.  Forinden eller samtidig med tinglysning af det  

 første skøde på en ejerlejlighed skal der indleveres en anmeldelse om  

 ejendommens opdeling i ejerlejligheder.
Stk. 2.  Med anmeldelsen skal følge en fortegnelse over  

 ejerlejlighederne og et kort over hver enkelt lejlighed, to genparter af  

 anmeldelsen og fortegnelsen og en genpart af kortene.
I fortegnelsen skal  

 angives:
Stk. 3.  Såvel kortene over de enkelte ejerlejligheder  

 som de oplysninger, der er nævnt i stk. 2 a)-c), skal være attesterede af en  

 landinspektør med beskikkelse.
I Københavns og Frederiksberg kommuner  

 meddeles attestation dog af henholdsvis stadskonduktøren og  

 stadslandinspektøren, i Sønderjylland af vedkommende amtslandinspektør.
 § 28.  Anmeldelse om opdeling af en ejendom i  

 ejerlejligheder kan noteres i tingbogen i følgende tilfælde:
 Stk. 2.  Opdeling af en ejendom i ejerlejligheder kan  

 dog ikke ske af:
 § 29.  Anmeldelse om opdeling i ejerlejligheder efter  

 § 28, stk. 1, nr. 2, skal indeholde en erklæring fra ejeren om antallet af  

 beboelseslejligheder i ejendommen.
 Stk. 2.  Indeholder ejendommen mere end 5  

 beboelseslejligheder, skal ejeren i anmeldelsen tillige afgive følgende  

 erklæring:
Ejendommen er efter vurdering tilbudt beboelseslejerne til et beløb, der  

 ikke overstiger vurderingssummen med mere end 20 pct., men lejerne har ikke  

 rettidigt accepteret tilbuddet og godtgjort, at der til overtagelse af  

 ejendommen er dannet en andelsboligforening som nævnt i § 15 i lov om  

 ejerlejligheder, og at foreningen kan erlægge den kontante udbetaling.
Ejeren  

 skal i forbindelse hermed oplyse, hvornår tilbuddet er fremsat til lejerne,  

 jfr. § 34, stk. 1, og hvornår lejernes acceptfrist udløb, jfr. § 34, stk. 2,  

 og erklære, at fristen i § 13, stk. 2, i lov om ejerlejligheder er overholdt.
 Stk. 3.  I det i stk. 2 nævnte tilfælde skal anmeldelsen  

 endvidere indeholde en af følgende erklæringer fra ejeren:
 Stk. 4.  I det i stk. 2 nævnte tilfælde skal anmeldelsen  

 yderligere indeholde en af følgende erklæringer fra ejeren:
 § 30.  Indeholder en ejendom som nævnt i § 28, stk. 1,  

 nr. 2, mere end 5 beboelseslejligheder, og er ejeren et aktieselskab,  

 anpartsselskab, interessentskab eller lignende, skal anmeldelsen udover  

 erklæringer efter § 29 indeholde en af følgende erklæringer fra ejeren:
§ 31.  Ved tinglysning af ændringer, der vedrører de  

 angivelser, der er nævnt i § 27, stk. 2, finder bestemmelserne i § 27, stk. 2  

 og 3, tilsvarende anvendelse.
Ved ændring af ejerlejlighedernes størrelse  

 anvendes bestemmelserne i tinglysningslovens §§ 21-24.
 § 32.  Et dokument, hvorved en del af en fast ejendom  

 overdrages på betingelse af, at ejendommen opdeles i ejerlejligheder, skal  

 for at kunne tinglyses indeholde en erklæring fra overdrageren om, at  

 ejendommen ikke er omfattet af § 10, stk. 1, nr. 2, i lov om ejerlejligheder.
 § 33.  Er en ejendom omfattet af § 1 i lov om  

 boligfællesskaber, og er en eller flere anpartsoverdragelser anmeldt til  

 tinglysning inden den 13. februar 1976, kan dokumenter om overdragelse af en  

 anpart af ejendommen tinglyses, hvis de indeholder erklæring fra overdrageren  

 om, at erhververen mindst 1 år forud for aftalen har opnået et  

 ikke-tidsbegrænset lejemål om lejligheden, og at erhververen siden har boet i  

 ejendommen.
§ 34.  Hvis tilbuddet til lejerne i det i § 29, stk.  

 2, nævnte tilfælde er fremsat, inden ejeren, eller hvis flere ejere hver  

 ejer, har ejet ejendommen i henhold til endelig tinglyst adkomst i 5 år, skal  

 anmeldelsen om opdeling af ejendommen i ejerlejligheder afvises.
Medregnes i  

 5 års perioden en tidligere ejers ejertid, skal der afgives erklæring om, at  

 den nuværende ejer er eller har været den tidligere ejers ægtefælle eller er  

 beslægtet eller besvogret med den tidligere ejer i op- eller nedstigende  

 linie.
 Stk. 2.  Hvis anmeldelsen i det i § 29, stk. 2, nævnte  

 tilfælde ikke indleveres til tinglysning inden 3 år efter udløbet af lejernes  

 acceptfrist, skal anmeldelsen afvises.
Statslige ekspropriationer § 35.  En fortegnelse over ekspropriation af fast  

 ejendom i henhold til lov om fremgangsmåden ved ekspropriation vedrørende  

 fast ejendom indføres i tingbogen under byrder uden fastsættelse af frist til  

 matrikulær berigtigelse.
§ 36.  En fortegnelse over et eksproprieret areal kan  

 efter anmodning fra kommissarius tinglyses som adkomst, uden at fortegnelsen  

 påføres påtegning fra skattemyndigheden om ejendomsværdi og om de i  

 udstykningslovens § 11 nævnte forhold, og uden at matrikelkort forevises.  

 Fortegnelsen skal enten være udfærdiget af matrikeldirektoratet eller af den  

 ledende landinspektør ved statens ekspropriationer.
I sidstnævnte tilfælde  

 skal fortegnelsen indeholde erklæring fra kommissarius om, at det pågældende  

 areal ikke udgør en del af en samlet fast ejendom, jfr. udstykningslovens § 1  

 og landbrugslovens § 2.
 § 37.  Servitutter, der efter bestemmelse af  

 ekspropriationskommissionen skal opretholdes uanset den skete ekspropriation,  

 skal opregnes i adkomstfortegnelsen eller, hvis en sådan ikke udfærdiges, i  

 et særligt dokument.
Afvisning og tinglysning med frist § 38.  Hvis et dokument, der anmeldes til tinglysning,  

 ikke opfylder betingelserne i denne bekendtgørelse eller andre  

 tinglysningsforskrifter, skal det afvises.
Er dokumentet behæftet med fejl  

 eller mangler, der kan afhjælpes, kan det dog indføres foreløbigt i  

 tingbogen, således at der fastsættes en frist til afhjælpning af fejlen eller  

 mangelen.
Uskadelighedsattester, meddelelse om ægtepagter m.v., meddelelse til ejeren og indberetning af visse tinglysningsafgørelser § 39.  Vurdering sammen med dommeren i henhold til  

 tinglysningslovens § 23, stk. 2, foretages af to i retskredsen boende  

 vurderingsmænd til ejendomsværdi og grundværdi eller af en vurderingsmand og  

 en landinspektør med beskikkelse.
I sidstnævnte tilfælde er det ikke  

 nødvendigt, at dommeren selv overværer åstedsundersøgelsen.
 Stk. 2.  Ved vurderingen skal ikke blot den senest  

 ansatte grundværdi, men også en senere foregået almindelig forskydning af  

 priserne i handel og vandel samt sidste købesum ved salget af den pågældende  

 ejendom tages i betragtning.
 § 40.  Hvis der i et af skifteretten eller eksekutor  

 behandlet dødsbo findes en ægtepagt mellem afdøde og dennes tidligere afdøde  

 ægtefælle, eller var afdøde umyndiggjort eller sat under lavværgemål eller  

 indskrænket i sin råden ifølge tinglyst skifteekstrakt, skal skifteretten  

 eller eksekutor sende tinglysningsdommeren meddelelse herom ved boets  

 slutning.
 § 41.  Opstår der mistanke om, at et dokument, som er  

 indleveret til tinglysning, er falsk eller forfalsket, skal der straks rettes  

 henvendelse herom til den i tingbogen anførte ejer af ejendommen.
 § 42.  Hvis et dokument i henhold til  

 tinglysningslovens § 8, stk. 3, afvises som helt eller delvis ugyldigt eller  

 tinglyses med frist, skal tinglysningsdommeren straks indsende en kopi af  

 dokumentet og af afgørelsen til statsadvokaten for særlig økonomisk  

 kriminalitet, Anker Heegårdsgade 5, 1562 København V.
Ikrafttræden § 43.  Bekendtgørelsen træder i kraft den 1. april  

 1979. Pantebreve, der opfylder bestemmelserne i bekendtgørelsen, kan dog  

 anmeldes til tinglysning inden dette tidspunkt.
Pantebreve, der er oprettet  

 inden den 1. april 1979 på de hidtil gældende pantebrevsformularer, kan  

 anmeldes til tinglysning indtil den 1. oktober 1979. Pantebreve, der er  

 oprettet på de hidtil gældende pantebrevsformularer og tinglyst første gang  

 inden den 1. oktober 1979, kan fortsat anmeldes til tinglysning.
 Stk. 2.  Med virkning fra den 1. april 1979 ophæves:
Justitsministeriet, den 26. januar 1979 Nathalie Lind / B.
O.
Jespersen Bilag 1 Rente- og betalingsvilkår:
 Opsigelse:
 Den pantsatte ejendom matr. nr.
 Oprykkende panteret efter:
Respekterede servitutter m.v.: (henvisning til tingbogen tilstrækkelig) NB.
Bopælsforandring skal meddeles til kreditor.
 Ved forsinket betaling af renter og afdrag kan kreditor forlange kapitalen  

 indfriet, se side 3, pkt. 9 a.
 Særlige bestemmelser:
 I øvrigt underkaster jeg mig de på side 3 trykte bestemmelser.
 (Justitsministeriets pantebrevsformular A).
 Dato:
 Underskrift:
 Til vitterlighed om ægte underskrift, dateringens rigtighed og udstederens  

 myndighed:
 Tinglysningspåtegning:
JUSTITSMINISTERIETS PANTEBREVSFORMULAR A 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister i  

 henhold til nærværende pantebrev.
Indbetaling inden for ovennævnte frist til  

 postvæsenet her i landet, bortset fra Grønland, til befordring til  

 betalingsstedet er rettidig betaling.
 3. Betales renter eller afdrag ikke i rette tid, kan  

 kreditor, når påkrav er afgivet efter pkt. 9 a, forlange et gebyr på 2 pct.  

 af den forfaldne ydelse, dog mindst 50 kr.
4. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 5. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, derunder leje og  

 forpagtningsafgifter samt erstatnings- og forsikringssummer.
 6. Debitor forpligter sig til at holde pantet behørigt  

 brandforsikret, for bygningernes vedkommende i et af staten godkendt  

 bygningsbrandforsikringsselskab.
 7. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter -  

 herunder administrationsbidrag og kautionsforsikringspræmier - morarenter og  

 gebyr efter pkt. 3 og 8. Kreditor har endvidere panteret for omkostninger,  

 som med føje er afholdt ved opsigelse, inddrivelse, berigtigelse af  

 gældsovertagelse samt til varetagelse af kreditors interesse i tilfælde af  

 retsskridt mod pantet fra anden side.
8. Kapitalen forfalder ikke ved ejerskifte, medmindre  

 andet er vedtaget i pantebrevet.
Kreditor skal underrettes om ethvert  

 ejerskifte og kan forlange, at den nye ejer berigtiger gældsovertagelse samt  

 afholder omkostningerne derved.
Underrettes kreditor ikke om ejerskiftet  

 senest 3 uger efter, at endeligt skøde er lyst uden frist og udleveret af  

 tinglysningskontoret, kan han, når hele kapitalen indestår, uanset  

 ejerskifte, forlange et gebyr på 2 pct. af pantebrevets restgæld, dog højst  

 300 kr.
Hvis det er vedtaget i pantebrevet, at kapitalen helt eller delvis  

 forfalder ved ejerskifte, skal betaling ske inden samme frist, dog senest 3  

 måneder efter ejendommens endelige overtagelse, jfr. pkt. 9 f.
 9. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
10. Medmindre andet er aftalt, forbliver pantebrevet  

 indestående i ejendommen i tilfælde af tvangsauktion, hvad enten denne  

 skyldes misligholdelse af pantebrevet eller af andre forpligtelser, hvis  

 restancer og øvrige forfaldne ydelser i henhold til auktionsvilkårene betales  

 inden udløbet af de i disse fastsatte frister.
Pantebrevets bestemmelser om  

 misligholdelse, herunder bestemmelserne i pkt. 9, og bestemmelser om, at  

 pantegælden helt eller delvis forfalder ved ejerskifte, kan i så fald ikke  

 påberåbes af kreditor.
 Hvis auktionskøberen sælger ejendommen inden 1 år efter den endelige  

 tvangsauktion, betragtes dette ikke som ejerskifte.
Bilag 2 Betalingstidspunkter og Opsigelse:
 Den pantsatte ejendom matr. nr.
 Oprykkende panteret efter:
Respekterede servitutter m.v.: (henvisning til tingbogen tilstrækkelig) NB.
Bopælsforandring skal meddeles til kreditor.
 Ved forsinket betaling af renter og afdrag kan kreditor forlange kapitalen  

 indfriet, se side 3, pkt. 9 a.
 Særlige bestemmelser:
 I øvrigt underkaster jeg mig de på side 3 trykte bestemmelser.
 (Justitsministeriets pantebrevsformular B).
 Dato:
 Tinglysningspåtegning:
JUSTITSMINISTERIETS PANTEBREVSFORMULAR B 1. Debitor er personlig ansvarlig for opfyldelse af  

 forpligtelserne efter dette pantebrev og underkastet de til enhver tid for  

 realkreditinstituttet gældende vedtægter, herunder eventuelle bestemmelser om  

 solidarisk ansvar.
2. Kapitalen er uopsigelig fra kreditors side.
Debitor  

 kan nedbringe eller indfri gælden kontant eller med obligationer efter  

 reglerne i vedtægterne.
 3. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
4. Erlægges kapital, ordinære eller ekstraordinære  

 ydelser ikke rettidigt, svares morarenter m.v. efter de i vedtægterne  

 fastsatte regler.
Hvis forfaldsdagen eller sidste rettidige betalingsdag  

 falder på en helligdag, en lørdag eller grundlovsdagen den 5. juni, udskydes  

 dagen til den følgende hverdag.
På samme måde udskydes udløbsdagen for alle  

 frister i henhold til nærværende pantebrev.
Indbetaling inden for ovennævnte  

 frist til postvæsenet her i landet, bortset fra Grønland, til befordring til  

 betalingsstedet er rettidig betaling.
5. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor kan afsendes  

 til eller fremsættes på den af debitor senest oplyste bopæl, uanset  

 bopælsforandring, medmindre kreditor er bekendt med debitors nye bopæl.
 6. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, derunder leje og  

 forpagtningsafgifter samt erstatnings- og forsikringssummer.
 7. Debitor forpligter sig til at holde pantet behørigt  

 brandforsikret, for bygningernes vedkommende i et af staten godkendt  

 bygningsbrandforsikringsselskab.
8. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter -  

 herunder administrationsbidrag, indskud, bidrag til fonds og  

 kautionsforsikringspræmier - samt morarenter.
Kreditor har endvidere panteret  

 for omkostninger, som med føje er afholdt ved inddrivelse, berigtigelse af  

 gældsovertagelse samt til varetagelse af kreditors interesse i tilfælde af  

 retsskridt mod pantet fra anden side.
 9. Uanset pantebrevets uopsigelighed kan kreditor  

 forlange kapitalen indfriet i følgende tilfælde:
Bilag 3 Rente- og betalingsvilkår:
 Betalingstidspunkter:
 Opsigelse:
 Den pantsatte genstand:
NB.
Bopælsforandring skal meddeles til kreditor.
 Ved forsinket betaling af renter og afdrag kan kreditor forlange kapitalen  

 indfriet, se side 3, pkt. 7 a.
 Særlige bestemmelser:
 I øvrigt underkaster jeg mig de på side 3 trykte bestemmelser.
 (Justitsministeriets pantebrevsformular C).
 Dato:
 Underskrift: ......................................
 Til vitterlighed om ægte underskrift, dateringens rigtighed og udstederens  

 myndighed:
 Tinglysningspåtegning:
JUSTITSMINISTERIETS PANTEBREVSFORMULAR C 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister i  

 henhold til nærværende pantebrev.
Indbetaling inden for ovennævnte frist til  

 postvæsenet her i landet, bortset fra Grønland, til befordring til  

 betalingsstedet er rettidig betaling.
3. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregistret eller anden let tilgængelig kilde.
 4. Debitor erklærer, at ingen har rettigheder over  

 pantet i henhold til pantebrev, købekontrakt, lejekontrakt eller andet, der  

 er til hinder for nærværende pantebrevs prioritetsstilling.
 5. Debitor forpligter sig til at holde pantet behørigt  

 brandforsikret.
6. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter samt  

 morarenter.
Kreditor har endvidere panteret for omkostninger, som med føje er  

 afholdt ved opsigelse, inddrivelse samt til varetagelse af kreditors  

 interesse i tilfælde af retsskridt mod pantet fra anden side.
 7. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
