Vejledning om indberetning efter  

 landbrugsloven af samdrift og forpagtning samt om forpagtning af udtagne  

 arealer 1. Indledning og formål med indberetning m.v.
Med ændringen af landbrugsloven i 1999 blev der i  

 lovens § 9, stk. 6, indført hjemmel til at fastsætte  

 nærmere regler for oplysnings- og indberetningspligt om samdrift og  

 forpagtning.
Der blev endvidere i lovens § 9, stk. 3, bestemt, at  

 afstandsgrænsen ved samdrift på 15 km i lovens § 9, stk. 1, kan  

 fraviges ved udtagning af landbrugsjorder.
På baggrund heraf er udstedt  

 bekendtgørelse nr. 675 af 23. august 1999 om indberetning efter  

 landbrugsloven af samdrift og forpagtning samt om forpagtning af udtagne  

 arealer.
 Formålet med reglerne er dels at sikre, at  

 myndighederne også kan føre kontrol med overholdelse af  

 landbrugslovens regler om samdrift og forpagtning for bedrifter, hvortil der  

 ikke er søgt om hektarstøtte, dels at muliggøre  

 forpagtning af arealer med henblik på udtagning til braklægning  

 efter EU s regler ud over afstandsgrænsen ved samdrift på 15 km,  

 uden at der i nærmere angivne situationer skal indhentes tilladelse  

 hertil fra jordbrugskommissionen.
2. Indberetningspligt Ifølge bekendtgørelsens § 1 skal aftaler  

 (mundtlige såvel som skriftlige) om forpagtning til samdrift  

 indberettes til jordbrugskommissionen på et skema ("Samdrift og  

 forpagtning"). Skemaet kan fås hos jordbrugskommissionen eller  

 Strukturdirektoratet.
Skemaet kan også hentes på  

 Strukturdirektoratets hjemmeside (www.strukdir.dk). Indberetningspligten  

 påhviler alene forpagteren og ikke ejeren (bortforpagteren). Skemaet  

 sendes til jordbrugskommissionen i det amt, hvor forpagteren bor.
 Som en meget væsentlig undtagelse  

 gælder, at der ikke skal ske indberetning, når forpagteren har  

 søgt om hektarstøtte eller indgiver ansøgning herom, jf.  

 pkt. 3.
Ifølge bekendtgørelsens § 1, stk. 4, skal  

 ændringer af forpagtningsaftaler indberettes, hvis ændringerne  

 vedrører de tidligere afgivne oplysninger.
Reglen skal sikre, at  

 indberetningerne (sammen med registreringerne i Det Generelle  

 Landbrugsregister/Det Centrale Husdyrbrugsregister (GLR/CHR), jf. pkt. 3)  

 giver et overblik over forpagtnings- og samdriftsforholdene.
Hvis der f.eks.  

 aftales ændringer vedrørende de arealer, som forpagtningen  

 omfatter, skal der således foretages indberetning af de ændrede  

 forhold.
Det samme gælder, hvis et forpagtningsforhold ophæves.  

 Ændringer skal derimod ikke indberettes, når forpagteren har  

 søgt om hektarstøtte eller indgiver ansøgning herom, jf.  

 pkt. 3.
3. Undtagelser fra indberetningspligten Efter bekendtgørelsens § 2 skal der ikke ske  

 indberetning af forpagtning, når forpagteren for det  

 pågældende produktionsår afgiver eller har afgivet  

 oplysning om forpagtninger i forbindelse med den årlige  

 ansøgning om hektarstøtte og anmeldelse af foderarealer, jf.  

 bekendtgørelsen om ydelse af støtte til producenter af visse  

 markafgrøder (hektarstøtteordningen). For de  

 produktionsår (1. juli til 30. juni det efterfølgende år),  

 hvor der søges om hektarstøtte eller anmeldes foderarealer,  

 fungerer ansøgningen om hektarstøtte således som  

 indberetning, idet der i forbindelse med ansøgningen om  

 hektarstøtte er givet oplysning om samtlige arealer, som producenten  

 driver.
Oplysningerne om de drevne arealer registreres i GLR/CHR.
Der  

 gælder således ingen 4-ugers frist i disse tilfælde.
En  

 jordbruger, der har søgt om hektarstøtte, skal heller ikke give  

 indberetning til jordbrugskommissionen, selvom der i løbet af  

 produktionsåret sker ændringer i forpagtningsforholdene.
Der  

 gælder således heller ikke nogen 4-ugers frist til indberetning i  

 sådanne tilfælde.
 Udarbejdelse af mark- og gødningsplaner og  

 indsendelse af gødningsregnskaber til Plantedirektoratet i  

 medfør af §§ 21, 22 og 23 i lov nr. 472 af 1. juli 1998 om jordbrugets  

 anvendelse af gødning og om plantedække er derimod ikke  

 tilstrækkeligt til at opfylde pligten til at indberette samdrift og  

 forpagtning til jordbrugskommissionen.
 Da størsteparten af de jordbrugere, der driver en  

 landbrugsbedrift, søger om hektarstøtte eller anmelder  

 foderarealer, vil det kun være få jordbrugere, der skal foretage  

 indberetning til jordbrugskommissionen efter reglerne i  

 bekendtgørelsens § 1.
 Hvis en landmand ophører med at søge  

 hektarstøtte, men ønsker at fortsætte med at forpagte  

 arealer til samdrift, skal vedkommende indberette forpagtningen til  

 jordbrugskommissionen efter reglerne i bekendtgørelsens § 1.
4. Forpagtning ud over afstandsgrænsen på 15 km ved  

 samdrift af jorder, der udtages til braklægning Efter bekendtgørelsens § 3 kan der ske forpagtning  

 ud over afstandsgrænsen for samdrift på 15 km i lovens § 9, stk.  

 1, uden at der skal indhentes tilladelse fra jordbrugskommissionen, hvis de  

 forpagtede arealer i deres helhed udtages til braklægning i henhold til  

 hektarstøtteordningen eller efter reglerne om miljøvenlige  

 jordbrugsforanstaltninger.
Dette gælder dog ikke "de små  

 øsamfund", jf. herom senere.
 Formålet med bestemmelsen er at muliggøre forpagtning af  

 arealer, der skal anvendes til braklægning, og som dermed i princippet  

 er uden for omdriften, i videre omfang end det er muligt som følge af  

 den sædvanlige afstandsgrænse på 15 km ved samdrift.
Det er en betingelse, at de forpagtede arealer ikke dyrkes  

 i forpagtningsperioden.
Etablering af det nødvendige  

 plantedække, som efter hektarstøttereglerne senest skal  

 være etableret 1. oktober forud for braklægningen, må dog  

 finde sted.
Undtagelsen fra 15 km-reglen gælder, så  

 længe et areal er udtaget til braklægning.
Selvom  

 braklægningsforpligtelsen efter hektarstøtteordningen kun  

 gælder fra 15. januar til 31. august, kan forpagtningen indgås  

 for perioden fra høst til 31. august i et af de efterfølgende  

 år.
Undtagelsen gælder også ved frivillig braklægning efter  

 hektarstøtteordningen.
Undtagelsen omfatter derimod ikke forpagtede  

 arealer, der udtages til non-food produktion, eftersom dette vil have  

 karakter af almindelig samdrift af dyrkningsjorder.
 Undtagelsen fra 15 km-reglen omfatter også  

 forpagtede arealer med 5- og 20-årig braklægning med tilskud  

 efter reglerne om miljøvenlige jordbrugsforanstaltninger, jf. §§ 52-65  

 i bekendtgørelse nr. 193 af 26. marts 1999 (senest ændret ved  

 bekendtgørelse nr. 497 af 21. juni 1999).
 Andre former for braklægning (dvs. braklægning  

 alene som led i sædskifte m.m.) er derimod ikke omfattet af  

 undtagelsen.
 Hvis et areal er udtaget til braklægning efter  

 hektarstøtteordningen, skal der ikke ske indberetning til  

 jordbrugskommissionen, jf. ovenfor under pkt. 3. Der skal heller ikke ske  

 indberetning vedrørende arealer, der braklægges efter reglerne  

 om miljøvenlige jordbrugsforanstaltninger, hvis landmanden har  

 søgt om hektarstøtte til sin bedrift.
 Landbrugslovens krav om indberetning er således  

 opfyldt, når forpagtningsforholdet er indberettet efter  

 bekendtgørelsens regler   dvs. enten via hektarstøtteordningen  

 mv. til GLR/CHR eller via indberetning til jordbrugskommissionen.
 Reglerne gælder alene i forhold til  

 afstandsgrænsen ved samdrift på 15 km i lovens § 9, stk. 1.  

 Arealer, der forpagtes til braklægning, medregnes således fortsat  

 i ejendoms- og arealgrænserne ved samdrift på højst 5  

 ejendomme eller højst 375 ha i lovens § 9, stk. 1, nr. 1 og 2.
Ifølge bekendtgørelsens § 3, stk. 3,  

 gælder undtagelsen ikke forpagtning af arealer til braklægning  

 på øer, der er omfattet lov om støtte til de små  

 øsamfund, jf. lovbekendtgørelse nr. 216 af 15. april 1987  

 (senest ændret ved lov nr. 294 af 27. april 1994), hvis samdriften sker  

 med en landbrugsejendom, der ikke ligger på øen.
Det  

 gælder følgende 27 øer ("Sammenslutningen af Danske  

 Småøer"): Birkholm, Lyø, Avernakø,  

 Bjørnø, Strynø, Baagø, Skarø,  

 Drejø, Hjortø, Egholm, Venø, Askø, Fejø,  

 Femø, Barsø, Aarø, Endelave, Hjarnø,  

 Agersø, Omø, Orø, Sejerø, Nekselø,  

 Tunø, Anholt, Fur og Mandø.
 En driftsleder, der bor på en ejendom, der ikke  

 ligger på en af de ovennævnte øer, kan derfor kun  

 indgå aftale om forpagtning af arealer til braklægning på  

 en af de ovennævnte øer, hvis det sker inden for den normale  

 afstandsgrænse for dyrkningsjorder på 15 km i lovens § 9, stk.  

 1.Ved beregning af vejafstanden indgår også afstanden "over  

 vand".
 5. Administration, kontrol med samdrift og forpagtning m.v.
Indberetningerne skal give jordlovsmyndighederne bedre  

 mulighed for at kontrollere, om landbrugslovens regler om samdrift og  

 forpagtning bliver overholdt.
Det er ikke meningen, at der skal foretages  

 nogen enkeltsagsbehandling af indberetningerne, men indberetningerne vil  

 blive anvendt i forbindelse med kontrollen med samdrifts- og  

 forpagtningsreglerne.
 På længere sigt er det hensigten, at de  

 indberettede forpagtningsforhold skal indlægges i GLR/CHR på  

 linie med de registreringer, der sker i forbindelse med  

 hektarstøtteansøgningerne.
