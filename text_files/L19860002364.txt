 I henhold til kgl. resolution af 13. december 1985, og efter at  

 folketinget den 29. november 1985 havde meddelt sit samtykke dertil, har  

 Danmark ratificeret den mellem medlemmerne af De europæiske Fællesskaber og  

 Spanien og Portugal den 12. juni 1985 i Madrid og Lissabon underskrevne  

 traktat om Spaniens og Portugals tiltrædelse af Det europæiske økonomiske  

 Fællesskab og Det europæiske Atomenergifællesskab.
 Traktaten har følgende ordlyd:
Hans Majestæt Belgiernes Konge, Hendes Majestæt Danmarks Dronning Præsidenten for Forbundsrepublikken Tyskland, Præsidenten for Den hellenske Republik, Hans Majestæt Kongen af Spanien, Præsidenten for Den franske Republik, Præsidenten for Irland, Præsidenten for Den italienske Republik, Hans kongelige Højhed Storhertugen af Luxembourg, Hendes Majestæt Dronningen af Nederlandene, Præsidenten for Republikken Portugal, Hendes Majestæt Dronningen af Det forenede Kongerige Storbritannien og  

 Nordirland, HAR FORENET i ønsket om at fortsætte virkeliggørelsen af målsætningen i  

 traktaten om oprettelse af Det europæiske økonomiske Fællesskab og i  

 traktaten om oprettelse af Det europæiske Atomenergifællesskab, MED DET FORSÆT i disse traktaters ånd at opbygge på det allerede skabte  

 grundlag en stadig snævrere sammenslutning mellem de europæiske folk, I BETRAGTNING AF, at artikel 237 i traktaten om oprettelse af Det  

 europæiske økonomiske Fællesskab samt artikel 205 i traktaten om oprettelse  

 af Det europæiske Atomenergifællesskab giver de europæiske stater mulighed  

 for at blive medlemmer af disse Fællesskaber, I BETRAGTNING AF, at Kongeriget Spanien og Republikken Portugal har  

 anmodet om at blive medlemmer af disse Fællesskaber, og I BETRAGTNING AF, at Rådet for De europæiske Fællesskaber efter at have  

 indhentet udtalelse fra Kommissionen har udtalt sig til fordel for disse  

 staters optagelse, VEDTAGET at fastlægge, ved en fælles overenskomst, vilkårene for denne  

 optagelse og de tilpasninger, der skal foretages i traktaterne om oprettelse  

 af Det europæiske økonomiske Fællesskab og Det europæiske  

 Atomenergifællesskab, og har med dette mål for øje udpeget som  

 befuldmægtigede:
(Navnene fremgår af traktatens underskrifter) SOM, efter at have udvekslet  

 deres fuldmagter, der er fundet i god og behørig form, ER BLEVET ENIGE OM følgende bestemmelser:
ARTIKEL 1 1. Kongeriget Spanien og Republikken Portugal bliver  

 medlemmer af Det europæiske økonomiske Fællesskab og af Det europæiske  

 Atomenergifællesskab og bliver parter i traktaterne om oprettelse af disse  

 Fællesskaber med de deri foretagne ændringer og tilføjelser.
2. Vilkårene for optagelsen og de tilpasninger af  

 traktaterne om oprettelse af Det europæiske økonomiske Fællesskab og Det  

 europæiske Atomenergifællesskab, som optagelsen medfører, er indeholdt i den  

 akt, der er knyttet til denne traktat.
De bestemmelser i akten, der vedrører  

 Det europæiske økonomiske Fællesskab og Det europæiske Atomenergifællesskab,  

 udgør en integrerende del af denne traktat.
 3. Bestemmelserne vedrørende medlemsstaternes  

 rettigheder og forpligtelser samt vedrørende den myndighed og de beføjelser,  

 der er tillagt Fællesskabernes institutioner, skal, således som de fremtræder  

 i de i stk. 1 nævnte traktater, finde anvendelse på denne traktat.
ARTIKEL 2 1. Denne traktat skal ratificeres af de høje  

 kontraherende parter i overensstemmelse med deres forfatningsmæssige  

 bestemmelser.
Ratifikationsdokumenterne deponeres senest 31. december 1985  

 hos Den italienske Republiks regering.
 2. Denne traktat træder i kraft 1. januar 1986 under  

 forudsætning af, at alle ratifikationsdokumenterne er blevet deponeret forud  

 for denne dato, og at alle dokumenterne om tiltrædelse af Det europæiske Kul-  

 og Stålfællesskab deponeres på denne dato.
Skulle en af de i artikel 1, stk. 1, nævnte stater ikke rettidigt have  

 deponeret sine ratifikations- og tiltrædelsesdokumenter, træder traktaten i  

 kraft for den anden stat, der har foretaget sådan deponering.
Rådet for De  

 europæiske Fællesskaber vedtager i så fald ved enstemmighed straks de  

 tilpasninger, der som følge heraf nødvendigvis må foretages i artikel 3 i  

 denne traktat og i artikel 14, 17, 19, 20, 23, 383, 384, 385, 386, 388, 397  

 og 402 i akten vedrørende tiltrædelsesvilkårene og tilpasningerne af  

 traktaterne, i de bestemmelser i bilag I dertil, som vedrører sammensætningen  

 og funktionen af de forskellige udvalg, samt i de relevante artikler i  

 protokol nr. 1 vedrørende vedtægterne for Den europæiske Investeringsbank,  

 der er knyttet til denne akt; Rådet kan, ligeledes ved enstemmighed, ophæve  

 eller tilpasse de bestemmelser i ovennævnte akt, der udtrykkeligt henviser  

 til den stat, som ikke har deponeret sine ratifikations- og  

 tiltrædelsesdokumenter.
 3. Uanset stk. 2 kan Fællesskabets institutioner inden  

 tiltrædelsen vedtage de foranstaltninger, der er omhandlet i artikel 27, 91,  

 161, 163, 164, 165, 171, 179, 258, 349, 351, 352, 358, 366, 378 og 396 i  

 akten vedrørende tiltrædelsesvilkårene og tilpasningerne af traktaterne og i  

 artikel 2, 3 og 4 i protokol nr. 2. Disse foranstaltninger træder i kraft med  

 forbehold af denne traktats ikrafttræden og da på datoen herfor.
ARTIKEL 3 Denne traktat, der er udfærdiget i eet eksemplar på dansk, engelsk,  

 fransk, græsk, irsk, italiensk, nederlandsk, portugisisk, spansk og tysk,  

 idet hver af disse tekster har samme gyldighed, deponeres i Den italienske  

 Republiks regerings arkiver.
Denne regering fremsender en bekræftet genpart  

 til hver af de øvrige signatarstaters regeringer.
 TIL BEKRÆFTELSE HERAF har undertegnede befuldmægtigede underskrevet denne  

 traktat.
Udfærdiget i Lissabon den tolvte juni nittenhundrede og femogfirs SAMT Udfærdiget i Madrid den tolvte juni nitten hundrede og femogfirs.
Wilfred Martens Leo Tindemans Paul Noterdaeme Poul Schlueter Uffe Ellemann-Jensen Jakob Esper Larsen Hans-Dietrich Genscher Gisbert Poensgen Yannis Haralambopoulos Theodoros Pagalos Alexandre Zafiriou Felipe Gonzalez Marquez Fernando Moran Lopez Manuel Marin Gonzalez Gabriel Ferran de Alfaro Laurent Fabius Roland Dumas Catherine Lalumiere Luc de la Barre de Nanteuil Dr.
Garret Fitzgerald, T.D.
 Peter Barry, T.D.
Andrew O'Rourke Bettino Craxi Giulio Andreotti Pietro Calamia Jacques F.
Poos Joseph Weyland Drs.
Ruud F.
M.
Lubbers Hans van den Broek H.
J.
Ch.
Rutten Mario Soares Dr.
Rui Machete Dr.
Jaime Gama Dr.
Erna-ni Rodriques Lopes Sir Geoffrey Howe Q.C., M.P.
Sir Michael Butler Akt om vilkårene for Spaniens og Portugals tiltrædelse og tilpasninger af  

 traktaterne samt Slutakt er offentliggjort i De europæiske Fællesskabers  

 Tidende, L 302 af 15. november 1985.
 Traktaten finder anvendelse for Grønland i samme omfang som traktaterne om  

 De europæiske Fællesskaber, jfr. lov nr. 447 af 11. oktober 1972 om Danmarks  

 tiltrædelse af De europæiske Fællesskaber.
 Samtlige traktatens parter har deponeret deres ratifikationsinstrumenter  

 hos Den italienske Republiks regering, og traktaten er herefter trådt i kraft  

 den 1. januar 1986, da Spanien og Portugal tillige har deponeret deres  

 dokumenter om tiltrædelse af Det europæiske Kul- og Stålfællesskab hos Den  

 franske Republiks regering.
