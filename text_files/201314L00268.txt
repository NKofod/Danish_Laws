Betænkning afgivet af Indfødsretsudvalget den 5. december 2013 Betænkning over Forslag til lov om indfødsrets meddelelse [af justitsministeren (Morten Bødskov)]:
1. Ændringsforslag Justitsministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 31. oktober 2013 og var til 1. behandling den 8. november 2013. Lovforslaget blev efter 1. behandling henvist til behandling i Indfødsretsudvalget.
Møder Udvalget har behandlet lovforslaget i 2 møder.
Spørgsmål Udvalget har stillet 7 spørgsmål til justitsministeren til skriftlig besvarelse, som denne har besvaret, bortset fra 3 spørgsmål, som forventes besvaret inden 2. behandling.
3. Indstillinger og politiske bemærkninger Et flertal i udvalget (udvalget med undtagelse af DF og EL) indstiller lovforslaget til vedtagelse med de stillede ændringsforslag.
Venstres medlemmer af udvalget er positivt indstillet over for lovforslaget.
Lovforslaget har til formål at give indfødsret til 1.109 voksne og ca. 481 børn.
V ser det som et privilegium at være dansk statsborger og ser det som en stor glæde at få lov til at være med til at give folk dansk statsborgerskab.
V bemærker dog, at 873 personer på lovforslaget er optaget efter de gamle retningslinjer og 234 er optaget efter de nye, mere lempelige retningslinjer, som regeringen har vedtaget sammen med Enhedslisten.
Dem, der er optaget efter de nye retningslinjer, opfylder ikke nødvendigvis de krav, som der blev stillet efter de gamle retningslinjer.
Men Venstre har den holdning, at det ikke skal komme de mange til skade, at der er personer på listen, som ikke opfylder de tidligere krav til statsborgerskab.
Desuden kan V ikke vide, hvor mange af de 234, der også ville have kunnet få dansk statsborgerskab efter de gamle regler.
Et mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Dansk Folkepartis medlemmer af udvalget finder det meget problematisk, at langt hovedparten af de personer, som tildeles statsborgerskab med dette lovforslag, kommer fra ikkevestlige, muslimske lande.
Det samme gælder den massive indvandring fra disse lande, der gennem årene har fundet sted.
Det giver nogle store demografiske forskydninger, som gør, at man er på vej til at udskifte den danske befolkning, og det er bekymrende, at der i Danmark er opstået regulære parallelsamfund, hvor fundamentalistisk islam og sharia sætter dagsordenen.  DF mener, at indvandringen fra de ikkevestlige, muslimske lande bør begrænses, ligesom også tildelingen af statsborgerskaber bør begrænses.
DF finder det bl.a. forargeligt, at 177 afghanere og 245 irakere tildeles statsborgerskab.
De burde sendes hjem for at hjælpe med at bygge deres respektive lande op.
DF stemmer af disse grunde imod lovforslaget.
Et andet mindretal i udvalget (EL) indstiller lovforslaget til vedtagelse med de under nr. 1, 3 og 4 stillede ændringsforslag.
Mindretallet vil stemme imod det under nr. 2 stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af justitsministeren, tiltrådt af udvalget:
 1) Efter nr. 333 indsættes som nyt nummer:
»333 A) Wiaam Mohammed Husain, Odense.« [Optagelse af person] Af justitsministeren, tiltrådt af et flertal (udvalget med undtagelse af EL):
 2) Nr. 496 udgår.
[Udtagelse af person] Af justitsministeren, tiltrådt af udvalget:
 3) Efter nr. 704 indsættes som nyt nummer:
»704 A) Seyram Ekow Tawiah, København.
Indfødsretten kan fortabes i henhold til § 8 i lov om dansk indfødsret, jf. lovbekendtgørelse nr. 422 af 7. juni 2004.« [Optagelse af person] Til § 2 4) Nr. 918 udgår.
[Udtagelse af person] Bemærkninger Til nr. 1 Ansøgeren under nr. 1 er behandlet efter retningslinjerne i cirkulæreskrivelse nr. 61 af 22. september 2008 om naturalisation.
Ansøgeren er optaget under lovforslagets § 2 som nummer 918 med betingelse om løsning fra det hidtidige statsborgerskab.
Ansøgeren har imidlertid efter sin optagelse på lovforslaget indsendt dokumentation for, at hun er blevet løst fra sit hidtidige statsborgerskab.
Ansøgeren foreslås på den baggrund udtaget af lovforslagets § 2 og optaget under lovforslagets § 1 som nyt nummer 333 A.
Til nr. 2 Ansøgeren under nr. 2 er behandlet efter retningslinjerne i cirkulæreskrivelse nr. 61 af 22. september 2008 om naturalisation.
 Ansøgeren foreslås udtaget af lovforslaget, da den pågældende ikke på nuværende tidspunkt opfylder retningslinjerne for naturalisation.
Til nr. 3 Ansøgeren under nr. 3 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
 Ansøgeren foreslås optaget under lovforslagets § 1 som nyt nummer 704 A.
Til nr. 4 Ansøgeren under nr. 4 er behandlet efter retningslinjerne i cirkulæreskrivelse nr. 61 af 22. september 2008 om naturalisation.
 Ansøgeren foreslås udtaget af lovforslagets § 2 og optaget under lovforslagets § 1 som nyt nummer 333 A.
Lennart Damsbo-Andersen (S) Jens Joel (S) Karen J.
Klint (S) Jeppe Bruus (S) Trine Bramsen (S) Marlene Borst Hansen (RV) nfmd.
Liv Holm Andersen (RV) Karina Lorentzen Dehnhardt (SF) Johanne Schmidt-Nielsen (EL) Preben Bang Henriksen (V) Michael Aastrup Jensen (V) Jan E.
Jørgensen (V) Karsten Nonbo (V) Christian Langballe (DF) fmd.
Marie Krarup (DF) Mette Bock (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 53 Bilagsnr.
