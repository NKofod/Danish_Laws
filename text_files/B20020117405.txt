Bekendtgørelse om radio- og  

 fjernsynsvirksomhed ved hjælp  

 af satellit eller kabel, samt om programvirksomhed ved hjælp  

 af kortbølgesendemuligheder1) I medfør af § 39, stk. 3, § 46, stk. 3,  

 § 47, stk. 2, og § 48 i lov nr. 1052 af 17. december 2002 om  

 radio- og fjernsynsvirksomhed, fastsættes:
Kapitel 1 Anvendelsesområde § 1. Bekendtgørelsen omfatter:
1)	programvirksomhed ved hjælp af satellit, foranstaltet af et  

 radio- eller fjernsynsforetagende, der hører under dansk  

 myndighed, 2)	programvirksomhed ved hjælp af fællesantenneanlæg  

 i områder, der går ud over ét lokalt område  

 (kabelradio eller -tv), og som er foranstaltet af et radio- eller  

 fjernsynsforetagende, der hører under dansk myndighed, og 3)	programvirksomhed ved hjælp af  

 kortbølgesendemuligheder, foranstaltet af et radioforetagende, der  

 hører under dansk myndighed.
 Stk. 2. Bekendtgørelsen omfatter endvidere  

 programvirksomhed ved hjælp af satellit, foranstaltet af foretagender,  

 som ikke hører under nogen EF-medlemsstats eller under Norges, Islands  

 eller Lichtensteins myndighed, men som benytter en frekvens- eller  

 satellitkapacitet stillet til rådighed fra dansk side, eller foretager  

 satellituplink fra dansk territorium.
 § 2. Et fjernsynsforetagende hører under  

 dansk myndighed, hvis fjernsynsforetagendet har sit hovedkontor i Danmark, og  

 de redaktionelle beslutninger om programlægningen træffes i  

 Danmark.
 Stk. 2. Endvidere anses et fjernsynsforetagende for at  

 høre under dansk myndighed:
1)	hvis fjernsynsforetagendet har sit hovedkontor i Danmark, og de  

 redaktionelle beslutninger om programlægningen træffes i en anden  

 medlemsstat, eller omvendt, og en betydelig del af det personale, der er  

 beskæftiget med fjernsynsvirksomhed, arbejder i Danmark, eller 2)	hvis fjernsynsforetagendet har sit hovedkontor i Danmark, og en  

 betydelig del af det personale, der er beskæftiget med  

 fjernsynsvirksomhed, arbejder i såvel Danmark som i en anden  

 medlemsstat.
 Stk. 3. Hvis en betydelig del af det personale, der  

 beskæftiger sig med fjernsynsvirksomhed, ikke arbejder i hverken  

 Danmark eller en anden medlemsstat, anses fjernsynsforetagendet for at  

 være etableret i Danmark, hvis det var her, foretagendet først  

 begyndte sin fjernsynsvirksomhed i overensstemmelse med dansk lovgivning,  

 forudsat at det har en stabil og effektiv økonomisk forbindelse med  

 Danmark.
 Stk. 4. Hvis et fjernsynsforetagende har sit hovedkontor i  

 Danmark, men beslutningerne om programlægningen træffes i et  

 tredjeland eller omvendt, anses det for at være etableret i Danmark,  

 forudsat at en betydelig del af det personale, der er beskæftiget med  

 fjernsynsvirksomhed, arbejder i Danmark.
Kapitel 2 Registrering § 3. Foretagender, der ønsker at  

 udøve programvirksomhed ved hjælp af satellit eller kabel til  

 områder, der går ud over et lokalt område, samt ved  

 hjælp af kortbølgesendemuligheder, skal registreres hos Radio-  

 og tv-nævnet.
 Stk. 2. I forbindelse med registrering skal foretagendet  

 oplyse:
1)	Foretagendets navn og hjemsted.
Såfremt foretagendet har flere  

 adresser, oplyses disse med en beskrivelse af, hvilke funktioner der  

 varetages fra de forskellige adresser.
 2)	Om foretagendet udøver radio- eller fjernsynsvirksomhed.  

 Såfremt der er tale om fjernsynsvirksomhed, skal det oplyses, hvilket  

 af de i § 2 nævnte kriterier om dansk myndighed, der finder  

 anvendelse.
3)	Hvorvidt udøvelse af programvirksomheden sker ved hjælp  

 af satellit, kabel eller kortbølgesendemuligheder.
Hvis  

 udøvelsen sker ved hjælp af satellit, angives om muligt, hvilken  

 satellit der agtes anvendt, og fra hvilket land uplink vil finde sted.
Hvis  

 udsendelse sker ved hjælp af kortbølge, oplyses fra hvilket land  

 udsendelse sker.
4)	Organisationsform, herunder relevante oplysninger om  

 vedtægter, ejerforhold, bestyrelsens sammensætning samt  

 ledelsesforhold.
Vedtægterne skal vedlægges.
 5)	Økonomiske forhold, herunder hvordan driften vil blive  

 finansieret, f.eks. ved hjælp af reklamer, sponsorering, salg af  

 sendetid eller brugerbetaling.
6)	Karakteren af programvirksomheden, herunder beskrivelse af de  

 programkategorier, virksomheden omfatter og disse kategoriers  

 tidsmæssige fordeling.
I tilfælde af fjernsynsvirksomhed oplyses  

 endvidere, hvordan målsætningerne mht. andelen af  

 europæiske programmer og andelen af programmer fra producenter, der er  

 uafhængige af fjernsynsforetagender, jf. § 12, søges  

 opfyldt, samt hvordan beskyttelsen af mindreårige, jf. § 11,  

 sikres.
7)	Hvorvidt virksomheden retter sig mod bestemte målgrupper,  

 f.eks. børn og unge.
Såfremt det er hensigten at udsende  

 programmer i kodet form, oplyses dette.
 8)	Det geografiske område, virksomheden retter sig mod, samt  

 hvilke sprog, der vil blive benyttet i programvirksomheden, herunder i  

 undertekster og tekstbaserede tjenester m.v.
 9)	Sendetider.
 10)	Planlagt starttidspunkt.
Stk. 2. Radio- og tv-nævnet kan kræve de  

 oplysninger, det finder nødvendigt.
Nævnet kan, såfremt  

 det ikke kan få tilstrækkelige oplysninger, afvise at registrere  

 foretagendet.
 § 4. Såfremt der sker ændringer af  

 forhold, der er oplyst i forbindelse med registreringen, skal disse meddeles  

 Radio- og tv-nævnet.
 § 5. Såfremt et foretagende ønsker at  

 udsende programmer på mere end en kanal, skal hver kanal registreres  

 særskilt.
 § 6. Det årlige gebyr for registrering, der  

 er omfattet af § 1, stk. 1, fastsættes af Radio- og  

 tv-nævnet således, at gebyret dækker den andel af  

 udgifterne til Radio- og tv-nævnets samlede virksomhed, herunder  

 sekretariatsudgifter, der har relation til de registrerede foretagender.
Stk. 2. Gebyret betales forskudsvis som et acontobeløb,  

 der udgør 30.000 kr.
Det endelige beløb fastsættes ved  

 finansårets udgang.
Kapitel 3 Ansøgning og tilladelse § 7. Foretagender, der ønsker at  

 udøve programvirksomhed ved hjælp af satellit, og som ikke  

 hører under nogen EF-medlemsstats eller under Norges, Islands eller  

 Lichtensteins myndighed, men som benytter en frekvens- eller  

 satellitkapacitet stillet til rådighed fra dansk side, eller foretager  

 satellituplink fra dansk territorium, skal ansøge Radio- og  

 tv-nævnet om tilladelse.
 Stk. 2. Ansøgningen skal indeholde følgende  

 oplysninger:
1)	Foretagendets navn og hjemsted.
Såfremt foretagendet har flere  

 adresser, oplyses disse med en beskrivelse af, hvilke funktioner der  

 varetages fra de forskellige adresser.
 2)	Om foretagendet udøver radio- eller fjernsynsvirksomhed.
 3)	Det angives om muligt, hvilken satellit der agtes anvendt.
4)	Organisationsform, herunder relevante oplysninger om  

 vedtægter, ejerforhold, bestyrelsens sammensætning samt  

 ledelsesforhold.
Vedtægterne skal vedlægges.
 5)	Økonomiske forhold, herunder hvordan driften vil blive  

 finansieret, f.eks. ved hjælp af reklamer, sponsorering, salg af  

 sendetid eller brugerbetaling.
6)	Karakteren af programvirksomheden, herunder beskrivelse af de  

 programkategorier virksomheden omfatter og disse kategoriers  

 tidsmæssige fordeling.
Det oplyses endvidere, hvordan  

 målsætningerne mht. andelen af europæiske programmer og  

 andelen af programmer fra producenter, der er uafhængige af  

 fjernsynsforetagender, jf. § 12 , søges opfyldt, samt hvordan  

 beskyttelsen af mindreårige, jf. § 11, sikres.
7)	Hvorvidt virksomheden retter sig mod bestemte målgrupper,  

 f.eks. børn og unge.
Såfremt det er hensigten at udsende  

 programmer i kodet form, oplyses dette.
 8)	Det geografiske område, virksomheden retter sig mod, samt  

 hvilke sprog, der vil blive benyttet i programvirksomheden, herunder i  

 undertekster.
 9)	Sendetider.
 10)	Planlagt starttidspunkt.
Stk. 2. Radio- og tv-nævnet kan kræve de  

 oplysninger, det finder nødvendigt.
Nævnet kan, såfremt  

 det ikke kan få tilstrækkelige oplysninger, give afslag på  

 ansøgningen.
 § 8. Såfremt der sker ændringer af  

 forhold, der er oplyst i ansøgningen, skal disse meddeles Radio- og  

 tv-nævnet.
 § 9. Såfremt et foretagende ønsker at  

 udsende programmer på mere end en kanal, skal der søges om  

 tilladelse for hver kanal.
 § 10. Det årlige gebyr for tilladelser i  

 henhold til § 1, stk. 2, fastsættes af Radio- og  

 tv-nævnet således, at gebyret dækker den andel af  

 udgifterne til Radio- og tv-nævnets samlede virksomhed, herunder  

 sekretariatsudgifter, der har relation til tilladelseshaverne.
Stk. 2. Gebyret betales forskudsvis som et acontobeløb,  

 der udgør 30.000 kr.
Det endelige beløb fastsættes ved  

 finansårets udgang.
Kapitel 4 Programvirksomheden § 11. Foretagender, der udøver  

 fjernsynsvirksomhed, må ikke udsende programmer, som i alvorlig grad  

 kan skade mindreåriges fysiske, psykiske eller moralske udvikling,  

 herunder navnlig programmer, som indeholder pornografi eller umotiveret  

 vold.
Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne udsendes i ukodet form,  

 skal der forud for dem gives en akustisk advarsel, eller de skal under hele  

 deres varighed være markeret med et visuelt symbol.
 Stk. 3. Programmerne må ikke på nogen måde  

 tilskynde til had på grund af race, køn, religion, nationalitet  

 eller seksuel observans.
 § 12. Foretagender, der udøver  

 fjernsynsvirksomhed, skal tilstræbe:
1)	at over halvdelen af den sendetid, der ikke består af nyheder,  

 sportsbegivenheder, konkurrencer og tekst-tv, afsættes til  

 europæiske programmer, jf. bilag 1, og 2)	at 10 pct. af den sendetid, der ikke består af nyheder,  

 sportsbegivenheder, konkurrencer og tekst-tv, eller 10 pct. af  

 programbudgettet, afsættes til europæiske programmer fra  

 producenter, der er uafhængige af tv-foretagender.
En passende andel  

 skal forbeholdes programmer af ny dato, dvs. programmer, der udsendes senest  

 5 år efter deres produktion.
 Stk. 2. Foretagenderne skal efter anmodning indsende  

 oplysninger om overholdelsen af stk. 1 til Radio- og  

 tv-nævnet.
 § 13. Efter lovens § 49, stk. 1, kan  

 reklamer, sponsorerede programmer samt programmer, for hvilke der er betalt  

 for sendetid, indgå i programvirksomheden efter reglerne i lovens  

 kapitel 11.
 § 14. Efter lovens § 49, stk. 2, skal  

 foretagenderne, identificere sig ved afslutningen af hvert program.
Kapitel 5 Tilsyn med programvirksomheden § 15. Radio- og tv-nævnet  

 fører i henhold til lovens § 42, stk. 1, nr. 2 og 3, tilsyn  

 med programvirksomheden, påtaler overtrædelser af loven,  

 bestemmelser fastsat efter loven, samt overtrædelser af vilkår  

 for tilladelser, udstedt i henhold til § 7.
 Stk. 2. Radio- og tv-nævnet kan træffe  

 afgørelse om midlertidig eller endelig inddragelse af en tilladelse  

 eller midlertidig eller endelig indstilling af den registrerede  

 programvirksomhed, jf. lovens § 50, stk. 1 og 2.
 Stk. 3. Efter lovens § 51 kan Radio- og tv-nævnet  

 endvidere inddrage en tilladelse midlertidigt eller endeligt, hvis  

 indehaveren ikke udnytter tilladelsen, eller der sker en væsentlig  

 afbrydelse af programvirksomheden.
 § 16. Radio- og tv-nævnet kan afkræve  

 et registreret foretagende eller en tilladelseshaver oplysninger om  

 virksomhedens drift, der er af betydning for vurderinger af, om loven eller  

 bestemmelser fastsat efter loven er overholdt.
Kapitel 6 Ikrafttræden § 17. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 874 af 9. december 1998  

 ophæves.
Kulturministeriet, den 17. december  

 2002 Brian Mikkelsen /Lars M.
Banke Bilag 1 Definition af europæiske programmer 1. Ved europæiske programmer forstås i denne  

 bekendtgørelse:
1)	Programmer fremstillet i EF-medlemsstater, 2)	programmer fremstillet i europæiske tredjelande, som er parter  

 i den af Europarådet vedtagne europæiske konvention om  

 grænseoverskridende fjernsyn, og som opfylder betingelserne i punkt  

 2, 3)	programmer fremstillet i andre europæiske tredjestater og som  

 opfylder betingelserne i punkt 3, 4)	anvendelsen af bestemmelserne i nr. 2 og 3 er betinget af, at  

 programmer med oprindelse i medlemsstaterne ikke udsættes for  

 diskriminerende foranstaltninger i de pågældende  

 tredjelande.
 2. De i punkt 1, nr. 1 og 2, omhandlede programmer er  

 sådanne, der er fremstillet hovedsagelig under medvirken af  

 ophavsmænd og medarbejdere, der er bosiddende i en eller flere af de  

 stater, der er omhandlet i samme punkt, nr. 1 og 2, når en af  

 følgende tre betingelser er opfyldt:
a)	De er fremstillet af en eller flere producenter, der er etableret i  

 en eller flere af disse stater, b)	produktion af programmerne overvåges og kontrolleres effektivt  

 af en eller flere producenter, der er etableret i en eller flere af disse  

 stater, c)	koproducenterne i disse stater står for størstedelen af  

 de samlede omkostninger ved koproduktionen, og denne kontrolleres ikke af en  

 eller flere producenter, der er etableret uden for disse stater.
 3. De i punkt 1, nr. 3, omhandlede programmer er enten fremstillet  

 i koproduktion med producenter, der er etableret i en eller flere  

 medlemsstater, eller fremstillet selvstændigt af producenter, der er  

 etableret i et eller flere europæiske tredjelande, med hvilke  

 Fællesskabet har indgået aftaler omfattende den audiovisuelle  

 sektor, såfremt de hovedsagelig er fremstillet under medvirken af  

 ophavsmænd og medarbejdere, der er bosiddende i en eller flere stater i  

 Europa.
 4. Programmer, der ikke er europæiske programmer i den i  

 punkt 1 anførte betydning, men som er fremstillet som led i bilaterale  

 koproduktionsaftaler mellem medlemsstater og tredjelande, betragtes som  

 europæiske produktioner, såfremt størstedelen af de  

 samlede produktionsudgifter er afholdt af koproducenterne i  

 Fællesskabet, og såfremt produktionen ikke kontrolleres af en  

 eller flere producenter, der er etableret uden for medlemsstaterne.
 5. Programmer, der ikke er europæiske programmer i henhold  

 til punkt 1 og 4, men som er fremstillet hovedsageligt under medvirken af  

 ophavsmænd og medarbejdere, der er bosiddende i en eller flere  

 medlemsstater, betragtes som europæiske programmer i et omfang svarende  

 til, hvor stor en del af de samlede produktionsomkostninger koproducenter i  

 Fællesskabet har afholdt.
