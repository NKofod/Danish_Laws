Fremsat den 6. december  

 2006 af økonomi‑ og erhvervsministeren Forslag til Lov  

 om ændring af lov om sikkerhed til søs, sømandsloven og søloven (Begrænsning  

 af virksomheders strafansvar, gensidig anerkendelse af dispachører mv.) § 1 I lov om sikkerhed  

 til søs, jf. lovbekendtgørelse nr. 627 af 26. juli 2002, som ændret bl.a. ved  

 lov nr. 1465 af 22. december 2004 og senest ved § 38 i lov nr. 567 af 9. juni  

 2006, foretages følgende ændringer:
 1.  


  

 § 24, stk. 1, nr. 4,  

  

 affattes således:
»4)  

 	  

 syn, der  

 foretages i udlandet eller på Færøerne,« 2.  


  

 § 24, stk. 3,  

  

 affattes således:
»  


  

 Stk. 3.  

  

 Økonomi- og erhvervsministeren kan  

 fastsætte regler om betaling for syn, som foretages efter anmodning, herunder  

 syn af udenlandske skibe, samt om betaling for arbejde, som udføres i  

 forbindelse  

 med godkendelser eller certificeringer, som er foreskrevet i medfør af  

 loven.« 3.  

  

 I  

  

 § 32  

  

 indsættes som  

  

 stk. 10  

  

 :
»  


  

 Stk. 10.  

  

 En juridisk person, som godtgør at have gjort alt, som er nødvendigt for  

 at sikre et godt og sikkert arbejdsmiljø, kan dog ikke straffes, i tilfælde  

 hvor en ansat overtræder § 12 eller bestemmelser fastsat i medfør  

 af  

 § 3, nr. 5, og § 32, stk. 8, hvis overtrædelsen vedrører anvendelse af  

 personlige værnemidler, udsugningsforanstaltninger, beskyttelsesudstyr, eller  

 sikkerhedsforanstaltninger, der alene tjener til beskyttelse af den  

 pågældende  

 selv.« § 2 I sømandsloven, jf.  

 lovbekendtgørelse nr. 742 af 18. juli 2005, som ændret ved § 2 i lov nr. 547  

 af  

 8. juni 2006, foretages følgende ændring:
 1.  

  

 I  

  

 §  

 64 a  

  

 indsættes som  

  

 stk. 4  

  

 :
»  


  

 Stk. 4.  

  

 Økonomi- og erhvervsministeren kan efter aftale med vedkommende minister  

 beslutte, at Søfartsstyrelsens beføjelser efter stk. 2 udøves af andre  

 offentlige myndigheder og kan fastsætte regler herom.« § 3 I søloven, jf.  

 lovbekendtgørelse nr. 538 af 15. juni 2004, som senest ændret ved § 39 i lov  

 nr. 538 af 8. juni 2006, foretages følgende ændringer:
 1.  

  

 Som  

  

 fodnote  

  

 til lovens titel  

 indsættes:
»1)  

 	  

 Loven  

 indeholder en bestemmelse, der gennemfører dele af Europa-Parlamentets og  

 Rådets direktiv 2005/36/EF af 7. september 2005 om anerkendelse af  

 erhvervsmæssige kvalifikationer (EU-Tidende  

 2005 L  

 255, side 22).« 2.  


  

 § 462, stk. 2,  

  

 affattes således:
»  


  

 Stk. 2.  

  

 Havariberegning udføres her i riget af dertil beskikkede dispachører,  

 eller af en person der i overensstemmelse med lov om dispachører har ret til  

 at  

 udøve et sådan erhverv i Danmark.
Tvistigheder om en dispaches rigtighed kan  

 afgøres af domstolene.« § 4 Stk. 1.  

  

 Loven træder i kraft  

 den 1. maj 2007, jf. dog stk. 2.
 Stk. 2.  

  

 § 3 træder i kraft  

 den 1. oktober 2007.
§ 5 Loven gælder ikke  

 for Færøerne og Grønland, men kan ved kongelig anordning helt eller delvis  

 sættes i kraft for Grønland med de ændringer, som de særlige grønlandske  

 forhold tilsiger.
Bemærkninger til  

 lovforslaget Almindelige  

 bemærkninger 1. Lovforslagets  

 baggrund I 2006 udsendte regeringen  

 handlingsplanen Danmark som Europas førende søfartsnation.
Et  

 væsentligt led  

 i handlingsplanen er, at kvalitet i dansk skibsfart skal fremmes ved, at der  

 skal ske en mere konsekvent opfølgning på tilbageholdelser af skibe.
Det er således regeringens  

 ønske gennem attraktive forhold at tiltrække kvalitetsredere, som formår at  

 drive  

 deres skibe og rederier på en god og betryggende måde.
Der er derfor i  

 handlingsplanen lagt op til en skærpet kontrolindsats over for rederier, som  

 har konstaterede, gentagne vanskeligheder med at overholde gældende regler.
Som anført i  

 regeringsgrundlaget Nye mål fra februar 2005 er det endvidere  

 regeringens  

 ønske, at arbejdsgivere, der har gjort alt, hvad der er muligt, for at sikre  

 et  

 sikkert og sundt arbejdsmiljø, ikke skal straffes, når medarbejderne  

 overtræder  

 reglerne.
Lovforslaget indeholder i forlængelse af handlingsplanen og  

 målsætningen  

 i regeringsgrundlaget regler om arbejdsgiveransvaret i sager om arbejdsmiljø  

 på  

 skibe.
Udviklingen har endvidere  

 medført, at der er behov for mindre justeringer i bestemmelserne vedrørende  

 opkrævning af gebyrer for visse godkendelsesordninger og syn.
Sigtet hermed  

 er  

 navnlig at gøre det muligt for Søfartsstyrelsen indenfor de eksisterende  

 bevillingsmæssige  

 rammer at styrke kontrolindsatsen over for det stigende antal olieomladninger  

 i  

 danske farvande.
Bestemmelserne muliggør også opkrævning af betaling for syn  

 på  

 fiskeskibe, som foretages i udlandet.
Hidtil har der kun kunnet opkræves  

 betaling,  

 når synet skete i udlandet på fartøjets ejers anmodning.
Handlingsplanen Danmark som  

 Europas førende søfartsnation lægger også op til, at Søfartsstyrelsen  

 skal  

 gennemføre ekstraordinære auditeringer (kontrol) af rederier efter ulykker og  

 tilbageholdelser, hvis der er tegn på mangler i rederiets  

 sikkerhedsstyringssystem.
Forslaget skaber en sikker lovhjemmel for, at  

 Søfartsstyrelsen  

 i sådanne tilfælde kan kræve udgifterne i forbindelse med auditeringen  

 refunderet hos rederiet.
 Med henblik på at sikre en  

 effektiv og forenklet kontrol med overholdelse af gældende regler giver  

 lovforslaget  

 endvidere mulighed for, at Søfartsstyrelsens beføjelser i forbindelse med  

 besætningskontrol i medfør af sømandsloven kan delegeres til andre  

 myndigheder,  

 når disse alligevel er om bord på skibene, således at der kan indhentes  

 oplysninger om, hvilke besætningsmedlemmer der er om bord.
Endelig indeholder  

 lovforslaget en konsekvensændring af søloven som følge af implementeringen af  

 Europa-Parlamentets og Rådets direktiv 2005/36/EF af 7. september 2005 om  

 anerkendelse af erhvervsmæssige kvalifikationer.
Retten til at udøve  

 dispachørvirksomhed (en dispachør er autoriseret til at opgøre skader på  

 skibe  

 i forbindelse med havari) i Danmark vil herved ikke længere være forbeholdt  

 de  

 her i landet beskikkede personer, men vil også kunne udøves af personer, som  

 er  

 etableret i et tilsvarende erhverv som dispachør i et andet EU-land, EØS-land  

 eller i Schweiz.
2.  

 Lovforslagets indhold 2.1.  

 Gebyrbestemmelser Der foretages en række  

 mindre justeringer af adgangen til at opkræve gebyrer for syn af skibe mv.  

 med  

 henblik på at få dækket Søfartsstyrelsens udgifter i forbindelse med dette  

 arbejde.
Den nærmere fastsættelse af gebyrstørrelsen vil blive foretaget i  

 overensstemmelse med Finansministeriets vejledning om priskalkulation.
2.1.1. Syn  

 af fiskeskibe i udlandet Efter den gældende  

 bestemmelse i § 24, stk. 1, nr. 4, i lov om sikkerhed til søs, kan økonomi-  

 og  

 erhvervsministeren fastsætte regler om betaling for syn af fiskeskibe, hvor  

 Søfartsstyrelsen foretager første hovedsyn i udlandet eller på Færøerne samt  

 andre syn, der  

  

 efter anmodning  

  

 foretages i udlandet eller på Færøerne.
Efter forslaget til  

  

 § 1, nr. 1,  

  

 ændres § 24, stk. 1, nr. 4, således,  

 at der vil kunne opkræves betaling for syn af fiskeskibe i udlandet, selvom  

 ejeren af skibet ikke har anmodet om, at synet gennemføres i udlandet.
Baggrunden for den  

 foreslåede ændring er, at nogle dansk indregistrerede fiskefartøjer i de  

 seneste år har udøvet deres aktiviteter fra udenlandske (primært hollandske)  

 havne.
Dette nødvendiggør, at Søfartsstyrelsen i stigende omfang skal udføre  

 syn i udlandet, herunder kontrolsyn, som ikke foretages efter anmodning,  

 hvilket  

 vil kunne blive udgiftskrævende, navnlig som følge af rejsetiden og  

 rejseomkostningerne, og det foreslås derfor, at der gives mulighed for at få  

 dækket Søfartsstyrelsens udgifter ved også at opkræve gebyr for syn, som på  

 den  

 baggrund foretages i udlandet.
2.1.2.  

 STS-operationer I løbet af de senere år har  

 der været en stigende eksport af olie fra Rusland, som medfører, at stigende  

 mængder af olie føres ud igennem de danske stræder.
En del af denne olie  

 omlades i danske farvande ved såkaldte STS-operationer (Ship-to-Ship   

 overførelser af olie mellem skibe). Regeringen ønsker at styrke kontrollen  

 med  

 sådanne operationer i danske farvande.
I den forbindelse vil der blive  

 indført  

 en godkendelsesordning for de operatører, som forestår omladningerne.
Efter den gældende  

 bestemmelse i § 24, stk. 2, i lov om sikkerhed til søs, kan der opkræves  

 betaling for syn, herunder kontrolsyn, som er foreskrevet i medfør af loven.  

 Bestemmelsen giver hjemmel til fastsættelse af regler om betaling for  

 kontrolsyn også i forbindelse med STS-operationer, men det må anses for  

 tvivlsomt,  

 om denne hjemmel også kan udstrækkes til at omfatte fastsættelse af regler om  

 betaling for godkendelse af operatørerne, der ikke selv driver skibene, men  

 stiller udstyr og ekspertise til rådighed for operationerne.
Operatørerne er  

 et  

 væsentligt led i sikringen af, at omladningerne gennemføres forsvarligt også  

 i  

 miljømæssig henseende, og en godkendelsesordning for operatørerne vil  

 begrænse  

 risikoen for, at der sker forurening i forbindelse med omladningerne.
Det  

 foreslås med  

  

 § 1, nr. 2,  

  

 at der  

 skabes en klar hjemmel for opkrævning af betaling for Søfartsstyrelsens  

 arbejde  

 i forbindelse med sådanne godkendelser.
2.1.3.  

 Ekstraordinære auditeringer af rederier I handlingsplanen Danmark  

 som Europas førende søfartsnation er der som et middel til at fremme  

 kvalitet  

 i dansk skibsfart lagt op til, at der skal ske en mere konsekvent opfølgning  

 på  

 tilbageholdelser af skibe, og at Danmark skal have attraktive søfartsforhold,  

 som tiltrækker kvalitetsredere, som formår at drive deres skibe og rederier  

 på  

 en god og betryggende måde.
 Det er således et led i  

 handlingsplanen, at der i større omfang skal ske ekstraordinære auditeringer  

 af  

 rederier efter ulykker og tilbageholdelser, hvis der er tegn på mangler i  

 rederiets sikkerhedsstyringssystem.
 For en række skibe gælder,  

 at de skal have et godkendt sikkerhedsstyringssystem (et såkaldt ISM-system).  

 Klassifikationsselskaberne, som er internationale, private virksomheder, som  

 foretager kontrol af skibe på flagstaternes vegne, er autoriserede til at  

 certificere, at de pågældende skibe og rederier lever op til ISM-kodens krav  

 og  

 foretager i denne forbindelse periodiske auditeringer af selskabernes  

 sikkerhedsstyringssystemer.
Søfartsstyrelsen har ikke  

 hidtil selv foretaget auditeringer af rederier, hvis ISM-systemer er  

 certificeret af klassifikationsselskaberne, men har alene i enkelte tilfælde  

 deltaget som observatør i klassifikationsselskabernes ordinære eller  

 ekstraordinære auditeringer, når der har været særligt behov for dette.
Som  

 opfølgning på handlingsplanen vil der fremover, hvis der ved ulykker eller  

 tilbageholdelser er tegn på mangler i rederiernes sikkerhedsstyringssystem,  

 blive foretaget ekstraordinære auditeringer af sikkerhedsstyringssystemerne,  

 som Søfartsstyrelsen selv vil forestå med hjemmel i de almindelige  

 bestemmelser  

 om styrelsens tilsyn i lov om sikkerhed til søs.
Det er regeringens  

 opfattelse,  

 at sådanne auditeringer vil være yderligere et incitament for rederierne til  

 at  

 fremme kvalitet i skibsfarten og overholdelse af gældende lovgivning.
 De nærmere kriterier for i  

 hvilke situationer ekstraordinær auditering vil komme på tale, vil blive  

 fastlagt i samarbejde med erhvervets parter.
 På baggrund af det anførte  

 foreslås det i  

  

 § 1, nr. 2,  

  

 at hjemlen  

 til at fastsætte gebyrer præciseres, således at det offentliges udgifter ved  

 sådanne auditeringer kan betales af rederierne.
2.2. Virksomhedsansvar i sager om arbejdsmiljø på skibe Ved  

 lov nr. 474 af 12. juni 1996 om ændring af straffeloven blev der indført  

 regler  

 om virksomhedsansvar i straffelovens 5. kapitel.
Bestemmelserne indebærer, at  

 juridiske personer (selskaber mv.) kan idømmes bødestraf, når der inden for  

 deres virksomhed er begået  

 lovovertrædelser, som kan tilregnes en  

 eller flere til selskabet knyttede personer eller selskabet som sådan.  

 Reglerne  

 omfatter også større enkeltvirksomheder.
Strafansvar for juridiske personer  

 forudsætter, at det i særlovgivningen  som det er tilfældet i § 32,  

 stk. 9, i  

 lov om sikkerhed til søs  udtrykkeligt er foreskrevet, at  

 straffebestemmelserne omfatter juridiske personer.
Det  

 følger af Rigsadvokatens Meddelelse nr. 5/1999 om valg af ansvarssubjekt i  

 sager om virksomhedsansvar, at virksomhedsansvaret i almindelighed skal være  

 det primære, og at dette især gælder, når en lovovertrædelse er motiveret af  

 økonomiske grunde, men også hvis den udviste uagtsomhed ikke er graverende,  

 eller hvis forholdet er begået af underordnet personale i virksomheden.
På  

 områder hvor lovgivningen, som det er tilfældet med lov om sikkerhed til søs,  

 pålægger en person et selvstændigt og individuelt ansvar, bør der dog efter  

 Rigsadvokatens retningslinjer rejses tiltale imod såvel den pågældende person  

 som imod virksomheden.
Antallet  

 af straffesager indenfor søfartsområdet er beskedent.
Når der rejses tiltale  

 på  

 det søsikkerhedsmæssige område, er bestemmelserne om virksomhedsansvar  

 imidlertid  

 blevet anvendt i stigende omfang i de senere år.
Dette er navnlig sket i  

 forbindelse med overtrædelser af de i medfør af loven udstedte regler om  

 arbejdsmiljø, hvor rederierne er blevet pålagt bøder i forbindelse med  

 overtrædelser begået af ansatte.
Dette gælder, uanset om rederiet har  

 pådraget  

 sig et selvstændigt ansvar efter bestemmelsen i lovens § 9 om rederens  

 særlige  

 pligter.
Ved afgørelsen af om virksomhedsansvar skal bringes i anvendelse, er  

 navnlig lagt vægt på, om der ved selve overtrædelsen og de hertil medvirkende  

 omstændigheder er foretaget handlinger eller undladelser, som kan anses at  

 være  

 sket under hensyntagen til rederiets økonomiske interesse.
Som eksempel kan  

 nævnes, at Søfartsstyrelsen har indstillet til politiet, at der blev rejst  

 tiltale  

 imod et rederi, hvor manglende vedligeholdelse af udstyr havde været en  

 medvirkende årsag til en ulykke.
Som et eksempel udenfor det  

 arbejdsmiljømæssige område kan endvidere nævnes, at Søfartsstyrelsen begærer  

 tiltale rejst, ikke kun imod den vagthavende navigatør, men også imod  

 rederiet,  

 når skibe, som ikke efterlever FNs søfartsorganisation IMOs  

 vejledninger om  

 brug af lods, grundstøder som følge af grove navigationsfejl.
Hvis  

 overtrædelsen er begået af skibsføreren eller af en arbejdsleder, rejses i  

 praksis i overensstemmelse med Rigsadvokatens retningslinjer tillige ofte  

 tiltale mod såvel den juridiske person som mod det besætningsmedlem, som har  

 begået overtrædelsen.
Baggrunden herfor er et ønske om at fastholde  

 skibsførernes og arbejdsledernes særlige ansvar.
De  

 foreslåede bestemmelser om virksomhedsansvar, jf.  

  

 § 1, nr. 3,  

  

 sigter imod en mindre justering af anvendelsen af  

 virksomhedsansvar ved ansattes overtrædelser af arbejdsmiljøbestemmelser, som  

 alene tjener til beskyttelse af den pågældende selv.
Tilfælde, hvor  

 overtrædelsen vedrører regler, som tjener til beskyttelse af andre  

 ombordværende, skibet som sådan eller miljøet, skal således fortsat behandles  

 efter de almindelige regler.
 Det  

 bemærkes, at bestemmelserne i §§ 9-12 ikke begrænser adgangen til at pålægge  

 virksomhedsansvar efter de almindelige bestemmelser i straffelovens 5.  

 kapitel.  

 Straffelovens almindelige bestemmelser om virksomhedsansvar finder således  

   

 som hidtil  anvendelse i alle tilfælde, som ikke omfattes af den  

 foreslåede  

 lempelse af virksomhedsansvaret.
 Det er fortsat  

 anklagemyndigheden, som skal påvise, at  

 der indenfor virksomheden er begået  

 lovovertrædelser, som kan tilregnes en eller flere til selskabet  

 knyttede personer eller selskabet som sådan, jf. straffelovens 5. kapitel.  

 Lovforslaget medfører således ingen ændring i det grundlæggende  

 straffeprocessuelle princip, hvorefter anklagemyndigheden skal bevise, at  

 tiltalte er skyldig uden for enhver rimelig tvivl.
 Efter lovforslaget kan der  

 imidlertid ikke pålægges den juridiske person (rederiet) ansvar, hvis  

 rederiet  

 godtgør, at man har gjort alt, hvad der er nødvendigt for at sikre et godt og  

 sikkert arbejdsmiljø. Det vil ikke være nok for at opnå straffrihed, at  

 virksomhedens  

 ledelse i den landbaserede organisation eller på skibet blot har overholdt  

 reglerne, f.eks. ved at give lovpligtige instrukser og stille lovpligtigt  

 beskyttelsesudstyr til rådighed; rederiet skal vise, at man som virksomhed  

 har  

 gjort alt, hvad der er nødvendigt for at sikre et godt og sikkert  

 arbejdsmiljø  

 vedrørende skibe.
Arbejdsmiljøreglerne til  

 lands er blevet ændret ved lov nr. 300 af 19. april 2006 om ændring af lov om  

 arbejdsmiljø.  

 Som følge af de særlige forhold, som gør sig gældende til søs, er nærværende  

 lovforslag begrænset i forhold til den ændring, der er gennemført inden for  

 arbejdsmiljøområdet til lands.
Det er efter lovforslaget afgørende, at  

 ledelsen  

 ikke blot har overholdt det, som direkte er påbudt i lovgivningen, men at man  

 har gjort alt, som er nødvendigt for at sikre et godt og sikkert  

 arbejdsmiljø.  

 Endvidere skal virksomheden godtgøre, at dette er sket.
Baggrunden herfor er,  

 at det ville være forbundet med betydelige vanskeligheder at foretage en  

 effektiv og tilbundsgående politimæssig efterforskning af, om den almindelige  

 drift af et skib er betryggende, navnlig når skibene opererer langt fra  

 Danmark.
Indenfor skibsfartserhvervet vil der endvidere ofte kunne gå nogen  

 tid, før det rent praktisk er muligt at iværksætte efterforskningen.
Hertil  

 kommer, at rederierhvervet, der i vidt omfang skal anvende godkendte  

 sikkerhedsstyringssystemer, må formodes lettere end landvirksomhederne, der  

 ikke er underkastet tilsvarende krav, at kunne dokumentere, hvad man har  

 foretaget  

 for at sikre et godt arbejdsmiljø.
 Den tiltalte juridiske  

 person (rederiet) vil have bedst mulighed for at fremskaffe oplysninger om  

 forholdene om bord, og rederiet forudsættes som i andre straffesager at  

 argumentere for, godtgøre, fremlægge dokumentation mv. for, at man har gjort  

 alt for at sikre et godt og trygt arbejdsmiljø.
Det forhold, at der  

 indtræffer en arbejdsulykke om bord, indebærer ofte i sig selv en formodning  

 for, at forholdene ikke har været i orden.
Konkrete oplysninger om forholdene  

 om bord kan dog føre til et andet resultat, således at rederiet ikke pålægges  

 virksomhedsansvar.
Forslaget afviger endvidere  

 på en række mere tekniske områder fra de gennemførte ændringer i  

 arbejdsmiljøloven,  

 hvilket er begrundet i den forskellige lovregulering indenfor de to områder.  

 Lov om sikkerhed til søs har således et bredere sigte end arbejdsmiljøloven,  

 idet den ikke kun tjener til beskyttelse af de ansatte, men tillige af øvrige  

 ombordværende og forureningsforebyggelse.
Lov om sikkerhed til søs indeholder  

 ligeledes ikke bestemmelser om objektivt ansvar, ligesom der ikke er  

 foreskrevet de krav vedrørende certifikater til kran og gaffeltruck, som  

 udtrykkeligt er omtalt i ændringen af arbejdsmiljøloven.
Begrænsningen af  

 virksomhedsansvaret gennemføres således også under hensyntagen til målene i  

 handlingsplanen  

 Danmark som Europas førende søfartsnation om øget kvalitet i den  

 danske  

 skibsfart, idet det alene er rederivirksomheder, som godtgør, at man har  

 gjort  

 alt, som er nødvendigt for at sikre et sikkert og sundt arbejdsmiljø, som  

 ikke  

 straffes.
Det er således ikke tilstrækkeligt, at blot det, som udtrykkeligt  

 er  

 foreskrevet i loven, er iagttaget.
Det forhold, at skibsledelsen eller  

 personalet i den landbaserede del af virksomheden ikke selv har pådraget sig  

 ansvar, udelukker således heller ikke i sig selv strafansvar for den  

 juridiske  

 person, når ansatte om bord begår lovovertrædelser som led i deres arbejde.
 Den gældende praksis,  

 hvorefter der rejses tiltalte ikke kun mod den juridiske person, men også mod  

 skibsføreren eller arbejdslederen, hvis overtrædelsen er begået af et sådant  

 besætningsmedlem, vil blive opretholdt.
 I sager mod juridiske  

 personer, som ikke er endeligt afgjort ved lovens ikrafttræden, kan den  

 foreslåede lempelse af virksomhedsansvaret få betydning for sagens afgørelse,  

 jf. straffelovens § 3, stk. 1.
2.3.  

 Delegation af beføjelser vedrørende besætningskontrol Efter § 17, stk. 7, i lov om  

 sikkerhed til søs kan økonomi- og erhvervsministeren beslutte, at  

 Søfartsstyrelsens  

 beføjelser efter loven udøves af andre offentlige myndigheder.
Besætningskontrol udøves  

 ikke efter bestemmelserne i lov om sikkerhed til søs, men derimod i medfør af  

 sømandslovens §  

 64 a, stk. 2, hvorefter Søfartsstyrelsen fører kontrol  

 med mønstring og med, at lovgivningens forskrifter om skibes besætning  

 overholdes.
Sømandsloven indeholder ikke i dag en delegationsbestemmelse  

 svarende  

 til bestemmelsen i lov om sikkerhed til søs.
Søfartsstyrelsens  

 besætningskontrol i henhold til sømandsloven indebærer, at Søfartsstyrelsen  

 har  

 hjemmel til at føre tilsyn med, at besætningen er i besiddelse af foreskrevne  

 sønæringsbeviser og certifikater mv.
Fiskeridirektoratet har  i  

 modsætning til  

 Søfartsstyrelsen  kontakt med fiskeskibene, når de er beskæftiget med  

 fiskeri  

 eller lander fisk.
Dette giver en bedre mulighed for at kontrollere  

 besætningen, der ellers forlader fiskeskibet, når det er i havn, hvor  

 Søfartsstyrelsens normalt syner skibets sikkerhedsmæssige tilstand.
Det foreslås derfor i  

  

 § 2  

  

 , at der indsættes en hjemmel i  

 sømandsloven, hvorefter dele af Søfartsstyrelsens besætningskontrol i henhold  

 til sømandsloven kan delegeres til Fiskeridirektoratet, således at  

 Fiskeridirektoratet bemyndiges til, når man alligevel er om bord på skibene,  

 at  

 indhente oplysninger om, hvilke besætningsmedlemmer, som er om bord.
Den  

 egentlige kontrol af, om de pågældende personer er i besiddelse af de  

 fornødne  

 certifikater mv., påtænkes derimod fortsat udøvet af Søfartsstyrelsen på  

 baggrund af de af Fiskeridirektoratet indsamlede oplysninger.
2.4.  

 Adgang for udenlandske dispachører til at udøve virksomhed i Danmark Endelig foretages der med  

 lovforslagets forslag til  

  

 § 3  

  

 en  

 konsekvensrettelse af søloven som følge af gennemførelsen af direktiv  

 2005/36/EF om anerkendelse af erhvervsmæssige kvalifikationer.
Herefter vil  

 retten til at udøve dispachørvirksomhed i Danmark ikke længere være  

 forbeholdt  

 de her i landet beskikkede personer, men vil også kunne udøves af personer,  

 som  

 er etableret i et tilsvarende erhverv som dispachør i et andet EU-land,  

 EØS-land eller i Schweiz.
Tvistigheder om rigtigheden  

 af en dispache (dispachørens afgørelse) har hidtil skulle afgøres ved en  

 dansk  

 domstol.
Ovennævnte udvidelse af dispachørerhvervet indebærer imidlertid, at  

 sagen fremover vil kunne indbringes for en domstol i et andet EU-land, hvor  

 dette følger af Danmarks forpligtelser i henhold til parallelaftalen af 19.  

 oktober 2005 mellem Danmark og Fællesskabet om retternes kompetence og om  

 anerkendelse og fuldbyrdelse af retsafgørelser på det civil- og  

 handelsretlige  

 område.
Ved aftalen tilknyttes Danmark Bruxelles I-forordningen  

 (  

 Rådets forordning (EF) nr. 44/2001 af 22. december 2000 om retternes  

 kompetence og om anerkendelse og fuldbyrdelse af retsafgørelser på det civil-  

 og handelsretlige område).
 Justitsministeren har den 25.  

 oktober 2006 fremsat forslag L 46 til lov om Bruxelles I-forordningen m.v.,  

 som  

  hvis det vedtages  vil gennemføre parallelaftalen af 19. oktober  

 2005 mellem  

 Danmark og Fællesskabet, og som sættes i kraft efter justitsministerens  

 bestemmelse.
3.  

 Økonomiske og administrative konsekvenser for det offentlige Lovforslaget har ikke  

 økonomiske og administrative konsekvenser for det offentlige.
Forslaget giver  

 mulighed  

 for, at der vil kunne gennemføres en udvidelse af tilsynsindsatsen på enkelte  

 områder, som finansieres ved gebyrbetaling, og som derfor vil kunne  

 gennemføres  

 uden statsfinansielle konsekvenser.
4.  

 Økonomiske og administrative konsekvenser for erhvervslivet Lovforslaget forventes kun i  

 begrænset omfang at medføre økonomiske konsekvenser for erhvervslivet,  

 fortrinsvis i forbindelse med omlastning af olie i danske farvande og for  

 fiskeskibe, som opereres fra udenlandske havne.
Endvidere vil den øgede fokus  

 på auditeringer af rederier efter ulykker eller tilbageholdelser i begrænset  

 omfang have økonomiske konsekvenser for sådanne rederier.
 Forslaget forventes ikke i  

 sig selv at medføre administrative konsekvenser for erhvervslivet.  

 Godkendelsesordningen  

 for operatører af olieomladninger vil dog i meget begrænset omfang medføre  

 administrative byrder for et mindre antal operatører.
Lovforslaget har været  

 forelagt Erhvervs- og Selskabsstyrelsens Center for Kvalitet i  

 ErhvervsReguleringen  

 med henblik på en vurdering af, om forslaget skal forelægges Økonomi- og  

 Erhvervsministeriets virksomhedspanel.
Styrelsen vurderer ikke, at forslaget  

 indeholder administrative konsekvenser i et omfang, der berettiger, at  

 lovforslaget bliver forelagt et virksomhedspanel.
Forslaget bør derfor ikke  

 forelægges et af Økonomi- og Erhvervsministeriets virksomhedspaneler.
5.  

 Miljømæssige konsekvenser Styrkelsen af kontrollen i  

 forbindelse med omladninger af olie i danske farvande vil begrænse risikoen  

 for  

 forurening.
Derudover vurderes lovforslaget ikke at have miljømæssige  

 konsekvenser.
6.  

 Administrative konsekvenser for borgerne Forslaget indeholder ikke  

 administrative konsekvenser for borgerne.
7.  

 Forholdet til EU-retten Forslaget indeholder en  

 bestemmelse vedrørende udenlandske dispachørers mulighed for at udføre  

 dispachøropgaver  

 i Danmark.
Bestemmelsen er en konsekvens af gennemførelsen af  

 Europa-Parlamentet og Rådets direktiv 2005/36/EF af 7. september 2005 om  

 anerkendelse af erhvervsmæssige kvalifikationer samt af Rådets forordning  

 (EF)  

 nr. 44/2001 af 22. december 2000 om retternes kompetence og om anerkendelse  

 og  

 fuldbyrdelse af retsafgørelser på det civil- og handelsretlige område  

 (Bruxelles  

 I-forordningen). Forslaget indeholder ikke i øvrigt EU-retlige  

 aspekter.
8. Høring Lovforslaget har været i  

 høring hos: Advokatrådet, Amtsrådsforeningen i Danmark,  

 Beskæftigelsesministeriet,  

 Bilfærgernes Rederiforening, Danmarks Fiskeriforening, Danmarks  

 Rederiforening,  

 Danmarks Statistik, Dansk Sø-Restaurations Forening, Datatilsynet, Erhvervs-  

 og  

 Byggestyrelsen, Erhvervs- og Selskabsstyrelsen, Fagligt Fælles Forbund (  

 3F  

 ), Finansministeriet, Finanstilsynet, Fiskeriets  

 Arbejdsmiljøråd, Fiskernes Forbund, Forbundet af Offentligt Ansatte,  

 Forsvarsministeriet, Funktionærernes og Tjenestemændenes Fællesråd,  

 Kommunernes  

 Landsforening, Konkurrencestyrelsen, Landsorganisationen i Danmark,  

 Maskinmestrenes  

 Forening, Metal Søfart, Ministeriet for Fødevarer, Landbrug og Fiskeri,  

 Patent-  

 og Varemærkestyrelsen, Radiotelegrafistforeningen af 1917, Rederiforeningen  

 af  

 1895, Rederiforeningen for Mindre Skibe, Restaurationsbranchens Forbund,  

 Rigsrevisionen, Sikkerhedsstyrelsen, Statens Byggeforskningsinstitut,  

 Statsansattes  

 Kartel, Statsministeriet, Statstjenestemændenes Centralorganisation II,  

 Søfartens Arbejdsmiljøråd, Søfartens Ledere  Dansk Navigatørforening,  

 Sølovsudvalgets medlemmer, Sømændenes Forbund, Transport- og  

 Energiministeriet  

 og Udenrigsministeriet.
Endvidere har lovforslaget været i høring blandt de i  

 Danmark fungerende dispachører.
9.  

 Vurdering af konsekvenser af lovforslaget Positive konsekvenser/Mindre-udgifter Negative konsekvenser/Merudgifter Økonomiske konsekvenser  

 for stat, kommuner og regioner Ingen Ingen Administrative konsekvenser  

 for stat, kommuner og regioner Ingen Ingen Økonomiske konsekvenser  

 for erhvervslivet Ingen Lovforslaget  

 forventes kun i begrænset omfang at medføre økonomiske konsekvenser for  

 erhvervslivet, fortrinsvis i forbindelse med omlastning af olie i danske  

 farvande og for fiskeskibe, som opereres fra udenlandske havne.
Endvidere vil  

 den øgede fokus på auditeringer af rederier efter ulykker eller  

 tilbageholdelser i begrænset omfang have økonomiske konsekvenser for sådanne  

 rederier.
Administrative konsekvenser  

 for erhvervslivet Ingen Forslaget forventes  

 ikke i sig selv at medføre administrative konsekvenser for erhvervslivet.  

 Godkendelsesordningen  

 for operatører af olieomladninger vil i meget begrænset omfang medføre  

 administrative  

 byrder for et mindre antal operatører.
Miljømæssige konsekvenser Styrkelsen af  

 kontrollen i forbindelse med omladninger af olie i danske farvande vil  

 begrænse risikoen for forurening.
Ingen Administrative konsekvenser  

 for borgerne Ingen Ingen Forholdet til  

 EU-retten Forslaget indeholder  

 en bestemmelse vedrørende udenlandske dispachørers mulighed for at udføre  

 dispachøropgaver i Danmark.
Bestemmelsen er en konsekvens af gennemførelsen  

 af Europa-Parlamentet og Rådets direktiv 2005/36/EF af 7. september 2005 om  

 anerkendelse af erhvervsmæssige kvalifikationer samt af Rådets forordning  

 (EF) nr. 44/2001 af 22. december 2000 om retternes kompetence og om  

 anerkendelse og fuldbyrdelse af retsafgørelser på det civil- og  

 handelsretlige område (Bruxelles I-forordningen). Forslaget  

 indeholder ikke  

 i øvrigt EU-retlige aspekter.
Bemærkninger til  

 lovforslagets enkelte bestemmelser Til § 1 Til nr. 1 Det foreslås, at økonomi- og  

 erhvervsministeren bemyndiges til at fastsætte regler om betaling for syn af  

 fiskeskibe, som foretages i udlandet eller på Færøerne.
Efter den gældende  

 bestemmelse kan der alene kræves betaling for sådanne syn, når der er tale  

 første hovedsyn, eller når synet foretages efter anmodning.
Det er hensigten  

 straks efter lovens ikrafttræden at fastsætte regler i en bekendtgørelse,  

 hvorefter der skal betales for syn i udlandet eller på Færøerne af  

 fiskeskibe,  

 der opererer fra udenlandske eller færøske havne.
Til nr. 2 Den foreslåede bestemmelse udvider  

 den eksisterende hjemmel til at opkræve gebyrer, således at der generelt kan  

 opkræves betaling for arbejde i forbindelse med godkendelser eller  

 certificeringer, som er foreskrevet i medfør af loven.
 Det er hensigten, at der  

 straks efter lovens ikrafttræden vil blive fastsat regler om, at der skal ske  

 betaling for Søfartsstyrelsens arbejde i forbindelse med godkendelse af  

 operatører, som forestår olieomladninger imellem skibe i dansk farvand  

 (såkaldte STS-operationer) og af sådanne operatørers  

 kvalitetsstyringssystemer.
Forslaget indebærer endvidere,  

 at der etableres et klart hjemmelsgrundlag for Søfartsstyrelsens opkrævning  

 af  

 gebyr for de ekstraordinære auditeringer af rederier, som der er lagt op til  

 i  

 handlingsplanen Danmark som Europas førende søfartsnation.
Det er  

 Søfartsstyrelsens  

 hensigt fremover at foretage auditeringer af rederiers  

 sikkerhedsstyringssystemer, hvis der efter ulykker og tilbageholdelser er  

 tegn  

 på mangler i disse systemer.
Dette vil ske i medfør af Søfartsstyrelsens  

 almindelige tilsynsbeføjelser i henhold til lov om sikkerhed til søs.
Til nr. 3 Bestemmelsen indebærer, at  

 straffelovens § 27, hvorefter en juridisk person kan pålægges strafansvar,  

 hvis  

 der inden for dens virksomhed er begået en overtrædelse, der kan tilregnes en  

 person knyttet til den juridiske person, fraviges, når der er tale om  

 manglende  

 anvendelse af personlige værnemidler, udsugningsforanstaltninger,  

 beskyttelsesudstyr eller sikkerhedsforanstaltninger, som alene tjener til  

 beskyttelse af den person, som har begået overtrædelsen.
 Såfremt en juridisk person godtgør  

 at have gjort alt, hvad der er nødvendigt for at sikre et godt og sikkert  

 arbejdsmiljø, pålægges den juridiske person efter den foreslåede bestemmelse  

 ikke strafansvar efter reglerne om juridiske personers bødeansvar i  

 straffelovens 5. kapitel i tilfælde, hvor en ansat  

 overtræder bestemmelser  

 om anvendelse af personlige værnemidler, udsugningsforanstaltninger,  

 beskyttelsesudstyr eller sikkerhedsforanstaltninger, der alene tjener til  

 beskyttelse af den pågældende selv.
 Det er fortsat  

 anklagemyndigheden, som skal påvise, at  

 der indenfor virksomheden er begået  

 lovovertrædelser, som kan tilregnes en eller flere til selskabet  

 knyttede personer eller selskabet som sådan, jf. straffelovens 5. kapitel.  

 Lovforslaget medfører således ingen ændring i det grundlæggende  

 straffeprocessuelle princip, hvorefter anklagemyndigheden skal bevise, at  

 tiltalte er skyldig uden for enhver rimelig tvivl.
Formålet med det foreslåede  

 2. pkt. er alene at sikre, at virksomheder, der godtgør at have gjort alt,  

 hvad  

 der er nødvendigt, for at sikre et sikkert og sundt arbejdsmiljø, ikke skal  

 straffes, når ansatte overtræder reglerne.
Bestemmelsen er begrænset på 2  

 måder.
For det første finder den  

 kun anvendelse i tilfælde, hvor den ansatte overtræder bestemmelser om  

 anvendelse  

 af a) personlige værnemidler, b) udsugningsforanstaltninger, c)  

 beskyttelsesudstyr eller d) sikkerhedsforanstaltninger.
Anvendelsen af  

 bestemmelsen forudsætter, at personlige værnemidler er stillet til rådighed  

 for  

 de ansatte, at udstyret passer til eller kan tilpasses den enkelte ansatte,  

 at  

 udstyret ikke er i stykker, at udstyret er til stede på arbejdspladsen mv.,  

 og  

 at de pågældende har modtaget fornøden instruktion mv.
Anvendelsen  

 forudsætter  

 desuden, at udsugningsanlæg mv. er etableret og fuldt forsvarligt at anvende,  

 og at beskyttelsesudstyr eller sikkerhedsforanstaltninger er tilgængelige,  

 korrekt monteret, funktionsdygtige mv.
Der skal endvidere i alle tilfælde  

 være  

 tale om overtrædelse af regler, der alene tjener til beskyttelse af den  

 pågældende selv.
Tilfælde, hvor overtrædelsen vedrører regler, som tjener til  

 beskyttelse af andre ombordværende, skibet som sådan eller miljøet, skal  

 fortsat behandles efter de almindelige regler.
For det andet finder  

 bestemmelsen kun anvendelse, hvis virksomheden har gjort alt det, som er  

 nødvendigt for at sikre et sikkert og sundt arbejdsmiljø, og overtrædelsen  

 ikke  

 er sket i virksomhedens interesse.
Det er ikke nok, at virksomheden har  

 overholdt bestemmelserne i lovgivningen.
Virksomheden skal vise, at man har  

 gjort alt, hvad der er nødvendigt for at sikre et godt og sikkert  

 arbejdsmiljø  

 på skibet, herunder at man ikke har undladt at gribe effektivt ind ved  

 tidligere overtrædelser.
 Det er virksomheden, der  

 skal godtgøre, at vedkommende har gjort det nødvendige for at sikre et godt  

 og  

 sikkert arbejdsmiljø, og at overtrædelsen ikke er sket i virksomhedens  

 interesse.  

 Når der i forbindelse med overtrædelsen foreligger forhold, som indikerer, at  

 hensyntagen til virksomhedens økonomiske interesser kan have begrundet selve  

 overtrædelsen eller biomstændigheder, som har medvirket hertil (eksempelvis  

 at  

 der ikke har medvirket tilstrækkeligt mandskab til en opgave), forudsættes  

 virksomhedens  

 dokumentationsmateriale at være meget solidt, før straffrihed kan komme på  

 tale.
 Den gældende praksis,  

 hvorefter der rejses tiltalte ikke kun mod den juridiske person, men også mod  

 skibsføreren eller arbejdslederen, hvis overtrædelsen er begået af et sådant  

 besætningsmedlem, vil blive opretholdt.
 I sager mod juridiske  

 personer, som ikke er endeligt afgjort ved lovens ikrafttræden, kan den  

 foreslåede lempelse af virksomhedsansvaret få betydning for sagens afgørelse,  

 jf. straffelovens § 3, stk. 1.
Til § 2 Forslaget indebærer, at  

 Søfartsstyrelsens beføjelse til at udøve kontrol med mønstring og med, at  

 lovgivningens  

 forskrifter om skibes besætning overholdes, kan delegeres til andre  

 offentlige  

 myndigheder.
Det er således tanken, at  

 beføjelsen til at indsamle oplysninger om de ombordværende straks efter  

 lovens  

 ikrafttræden vil blive delegeret til Fiskeridirektoratet, således at  

 Fiskeridirektoratet bemyndiges til i forbindelse med direktoratets egen  

 kontrol  

 om bord på skibene at indhente oplysninger om, hvilke besætningsmedlemmer som  

 er om bord.
Den egentlige kontrol af, om de pågældende personer er i  

 besiddelse  

 af de fornødne certifikater mv., påtænkes derimod fortsat udøvet af  

 Søfartsstyrelsen på baggrund af de af Fiskeridirektoratet indsamlede  

 oplysninger.
 Ordningen vil efter en  

 prøveperiode på 6 måneder blive evalueret i samarbejde mellem  

 Fiskeridirektoratet  

 og Søfartsstyrelsen med henblik på en afklaring af fordele og ulemper samt  

 eventuelle behov for justeringer.
Til § 3 Ændringen er en konsekvens  

 af gennemførelsen af Europa-Parlamentet og Rådets direktiv 2005/36/EF af 7.  

 september 2005 om anerkendelse af erhvervsmæssige kvalifikationer.
Direktivet  

 er  

 foreslået implementeret i dansk ret ved L 11  forslag til lov om  

 ændring af  

 lov om adgang til udøvelse af visse erhverv i Danmark, lov om  

 statsautoriserede  

 og registrerede revisorer, lov om omsætning af fast ejendom, lov om  

 translatører  

 og tolke, lov om dispachører og ophævelse af lov om registrerede arkitekter  

 (Forenkling af adgang til udøvelse af lovregulerede erhverv i Danmark), som  

 er  

 fremsat den 4. oktober 2006. Direktivet indeholder bestemmelser om, at  

 tjenesteydere, der er etableret inde for samme erhverv i et andet EU-land, i  

 et  

 EØS-land eller Schweiz, på visse betingelser skal have adgang til  

 midlertidigt  

 og lejlighedsvist at udføre tjenesteydelser i et andet medlemsland.  

 Gennemførelsen af direktivet medfører, at retten til at udøve  

 dispachørvirksomhed herefter ikke længere vil være forbeholdt de her i landet  

 beskikkede  

 personer, men også vil kunne udøves af personer fra andre EU-lande, der  

 besidder tilsvarende kvalifikationer.
Det er derfor nødvendigt også at ændre  

 sølovens bestemmelser om dispachører.
Det er efter de gældende bestemmelser i  

 lov om dispachører afgørende, om personen er etableret i et tilsvarende  

 erhverv  

 som dispachør i et andet EU-land, EØS-land eller i Schweiz.
Dispachørens afgørelse,  

 dispachen, kan prøves ved domstolene, hvis parterne ikke er enige i  

 dispachen.  

 Hidtil har afgørelsen skulle indbringes for en dansk domstol.
Tvistigheder om  

 rigtigheden af en dispache vil med udvidelsen af dispachørerhvervet til at  

 omfatte andre EU/EØS-borgere imidlertid kunne indbringes for en domstol i et  

 andet EU-land, hvor dette følger af Danmarks forpligtelser i henhold til  

 parallelaftalen vedrørende Bruxelles I-forordningen, jf. nedenfor, eller i  

 henhold til Lugano-konventionen, der er gennemført i dansk ret ved  

 bekendtgørelse i henhold til EF-domskonventionsloven (bekendtgørelse nr. 70  

 af  

 12. februar 1996 om anvendelse af lov om EF-domskonventionen mv. på  

 konventionen af 16. september 1988 om retternes kompetence og om fuldbyrdelse  

 af retsafgørelser i borgerlige sager, herunder handelssager, og de til denne  

 konvention knyttede protokoller mv.). Justitsministeren har den 25. oktober  

 2006 fremsat forslag L 46 til lov om Bruxelles I-forordningen m.v., som  

  hvis  

 det vedtages  vil gennemføre parallelaftalen af 19. oktober 2005 mellem  

 Danmark og Fællesskabet, og som sættes i kraft efter justitsministerens  

 bestemmelse.
Til § 4 Det foreslås i stk. 1, at  

 bestemmelserne vedrørende gebyrer, arbejdsgiveransvar og delegation træder i  

 kraft den 1. maj 2007. Det foreslås i stk. 2, at bestemmelsen om  

 dispachørvirksomhed derimod træder i kraft den 1. oktober 2007, idet  

 bestemmelsen dermed vil få samme ikrafttrædelsesdato som lovforslaget om  

 forenkling af adgang til udøvelse af lovregulerede erhverv i Danmark, jf.  

 bemærkningerne til § 3.
Til § 5 Området søsikkerhed er  

 færøsk særanliggende, hvorimod det er dansk lovgivning, som regulerer disse  

 forhold  

 i Grønland.
Lovforslaget vil derfor kunne sættes i kraft for Grønland.
Før  

 dette sker, vil det dog blive forelagt de grønlandske myndigheder til  

 udtalelse.
Bilag 1 Lovforslaget sammenholdt med gældende lov Gældende formulering Lovforslaget § 1.  

  

 I  

 lov om sikkerhed til søs, jf. lovbekendtgørelse nr. 627 af 26. juli 2002, som  

 ændret bl.a. ved lov nr. 1465 af 22. december 2004 og senest ved § 38 i lov  

 nr. 567 af 9. juni 2006, foretages følgende ændringer:
§ 24.  

  

 Økonomi- og erhvervsministeren fastsætter regler om betaling for  

 syn af fiskeskibe, hvor Søfartsstyrelsen foretager 1.  


  

 § 24, stk. 1, nr. 4,  

  

 affattes således:
1)  

 	  

 syn  

 og godkendelser m.v. efter anmodning, selv om de er omfattet af en  

 autorisation meddelt i henhold til § 22, 2)  

 	  

 syn, hvor der er givet fritagelse fra regler fastsat i medfør af  

 § 23 om optagelse i klassifikationsselskabers registre, 3)  

 	  

 syn, der efter anmodning udføres uden for sædvanlig arbejdstid, 4)  

 	  

 første hovedsyn i udlandet eller på Færøerne samt andre syn, der  

 efter anmodning foretages i udlandet eller på Færøerne, »4)  

 	  

 syn,  

 der foretages i udlandet eller på Færøerne,« 5)  

 	  

 aftalte syn, der ikke har kunnet påbegyndes, må afbrydes eller  

 ikke har kunnet afsluttes inden for en af økonomi- og erhvervsministeren  

 fastsat normtid på grund af værftets, rederiets eller disses repræsentanters  

 forhold, eller 6)  

 	  

 syn, fordi det ikke af værftet, rederiet eller disses  

 repræsentanter fyldestgørende er oplyst, hvorledes tidligere konstaterede  

 fejl er udbedret.
 Stk. 2.
 2.  


  

 § 24, stk. 3,  

  

 affattes således:
 Stk. 3.  

  

 Økonomi- og  

 erhvervsministeren fastsætter regler om betaling for syn, som foretages efter  

 anmodning, herunder syn af udenlandske skibe, samt om betaling for  

 godkendelse af skibsudstyr og fartøjer.
»  


  

 Stk. 3.  

  

 Økonomi- og erhvervsministeren  

 kan  

 fastsætte  

 regler om betaling for syn, som foretages efter anmodning,  

 herunder syn af udenlandske skibe, samt om betaling for arbejde, som udføres  

 i forbindelse med godkendelser eller certificeringer, som er foreskrevet i  

 medfør af loven.« § 32.
 Stk. 9.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens 5. kapitel.
 3.  

  

 I  

  

 § 32  

  

 indsættes som  

  

 stk. 10:
»Stk. 10.  

  

 En juridisk person,  

 som godtgør at have gjort alt, som er nødvendigt for at sikre et godt og  

 sikkert arbejdsmiljø, kan dog ikke straffes, i tilfælde hvor en ansat  

 overtræder  

 § 12 eller bestemmelser fastsat i medfør af § 3, nr. 5, og § 32, stk. 8, hvis  

 overtrædelsen vedrører anvendelse af personlige værnemidler,  

 udsugningsforanstaltninger, beskyttelsesudstyr, eller  

 sikkerhedsforanstaltninger,  

 der alene tjener til beskyttelse af den pågældende selv.« § 2.  

  

 I sømandsloven, jf. lovbekendtgørelse nr. 742 af 18. juli 2005, som  

 ændret ved § 2 i lov nr. 547 af 8. juni 2006, foretages følgende ændring:
 § 64 a.  

  

 Økonomi- og erhvervsministeren fastsætter de  

 nærmere regler om på- og afmønstring samt om skibsførerens til- og fratræden.
 Stk. 2.  

  

 Søfartsstyrelsen fører kontrol med mønstring og  

 med, at lovgivningens forskrifter om skibes besætning overholdes.
 Stk. 3.  

  

 Skibsføreren skal  

 ved mønstringen påse, at lovgivningens forskrifter for den pågældende  

 søfarende er opfyldt, herunder navnlig de aldersmæssige, helbredsmæssige og  

 uddannelsesmæssige krav.
 1.  

  

 I  

  

 §  


  

 64 a  

  

 indsættes som  

  

 stk. 4:
»Stk. 4.  

  

 Økonomi- og  

 erhvervsministeren kan efter aftale med vedkommende minister beslutte, at  

 Søfartsstyrelsens beføjelser efter stk. 2 udøves af andre offentlige  

 myndigheder og kan fastsætte regler herom.« § 3.  

  

 I søloven, jf. lovbekendtgørelse nr. 538 af 15. juni 2004, som senest  

 ændret ved § 39 i lov nr. 538 af 8. juni 2006, foretages følgende ændringer:
 1.  

  

 Som  

  

 fodnote  

  

 til lovens titel  

 indsættes:
»1)  

 	  

 Loven  

 indeholder en bestemmelse, der gennemfører dele af Europa-Parlamentets og  

 Rådets direktiv 2005/36/EF af 7. september 2005 om anerkendelse af  

 erhvervsmæssige  

 kvalifikationer (EU-Tidende  

 2005 L  

 255, side  

 22).« § 462.
 2.  



  

 § 462, stk. 2,  

  

 affattes således:
Stk. 2.  

  

 Havariberegning  

 udføres her i riget af dertil beskikkede dispachører.
Tvistigheder om en  

 dispaches rigtighed afgøres af domstolene.
»Stk. 2.  

  

 Havariberegning  

 udføres her i riget af dertil beskikkede dispachører, eller af en person der  

 i overensstemmelse med lov om dispachører har ret til at udøve et sådan  

 erhverv i Danmark.
Tvistigheder om en dispaches rigtighed kan afgøres af  

 domstolene.« § 4.
 Stk. 1.  

  

 Loven træder i  

 kraft den 1. maj 2007, jf. dog stk. 2.
 Stk. 2.  

  

 § 3 træder i kraft  

 den 1. oktober 2007.
 § 5.  

  

 Loven gælder ikke for Færøerne og Grønland, men kan ved kongelig  

 anordning helt eller delvis sættes i kraft for Grønland med de ændringer, som  

 de særlige grønlandske forhold tilsiger.
