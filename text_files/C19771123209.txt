§ 1.  Personaleskolens arbejdsområde omfatter  

 grunduddannelse af fængselsbetjente og værkmestre samt videreuddanelse af  

 kriminalforsorgens samlede personale.
Specielle kurser ved de øvrige  

 tjenestesteder kan iværksættes i samarbejde med personaleskolen.
 Stk. 2.  Fængselsbetjente på prøve og værkmestre på  

 prøve i lønramme 8 ansættes af personaleskolens leder i overensstemmelse med  

 justitsministeriets bekendtgørelse nr. 445 af 8. august 1975, som ændret ved  

 bekendtgørelse nr. 439 af 30. august 1976.
 § 2.  Ledelsen af kriminalforsorgens personaleskole  

 forestås af en fængselsinspektør (forstander) og en viceforstander.
 Stk. 2.  Fængselsinspektøren har over for skolens elever  

 samme disciplinære myndighed som en anstaltsleder over for anstaltens  

 personale, jf. justitsministeriets cirkulære af 29. september 1972.
 Stk. 3.  Det ved personaleskolen tjenstgørende personale  

 ansættes og afskediges af fænselsinspektøren i overensstemmelse med  

 justitsministeriets cirkulærskrivelse af 8. november 1967 samt de  

 bestemmelser, der er nævnt i § 1, stk. 2. Endvidere antages og afskediges  

 timelærere ved personaleskolen af dennes leder.
 Stk. 4.  Fængselsinspektøren har pligt til at følge med  

 i udviklingen indenfor uddannelse og undervisningsmetoder udenfor  

 krminialforsorgen.
 § 3.  Personaleskolens budgetforslag og udkast til  

 undervisningsplaner drøftes i justitsministeriets centrale samarbejdsudvalg  

 for fængselsvæsenet i overensstemmelse med justitsministeriets cirkulære af  

 22. marts 1973 om oprettelse af samarbejdsudvalg indenfor fængselsvæsenet.
 Stk. 2.  Der udpeges med godkendelse af  

 justitsministeriet, direktoratet for kriminalforsorgen, censorer til at  

 deltage i bedømmelsen af elever ved de kurser, der afsluttes med prøver.
§ 4.  Der nedsættes et elevråd med to repræsentatner  

 for hver klasse.
Elever på kortvarige kurser repræsenteres ikke i elevrådet.
 Stk. 2.  Elevrådet har adgang til at mødes med  

 fængselsinspektøren ved personaleskolen.
Stk. 3.  Personaleskolen drager omsorg for, at der  

 bliver mulighed for valg af elevrepræsentanter til elevrådet.
Skolen stiller  

 lokaler til rådighed for elevrådet.
 § 5.  Ved kriminalforsorgens personaleskole oprettes  

 et skoleråd, hvis formål er at fremme samarbejde og gensidig information.
 Stk. 2.  Skolerådet sammensættes med 8 repræsentanter:
 Stk. 3.  Skolerådet vælger selv sin formand.  

 Fængselsinspektøren kan ikke vælges som formand.
 Stk. 4.  En af personaleskolens faste medarbejdere  

 virker som sekretær for skolerådet.
 § 6.  Skolerådet holder møde mindst 4 gange om året.  

 Det skal iøvrigt samles, når enten formanden eller mindst to andre medlemmer  

 ønsker det.
 § 7.  Vedtægterne træder i kraft straks.
 Stk. 2.  Justitsministeriets reglement af 1. oktober  

 1969 for fængselsvæsenets personaleskole ophæves.
Orla Møller /F.
Hellborn kriminalforsorgens personaleskole.
