 I medfør af § 5 i loven om radio- og fjernsynsvirksomhed, jf.  

 lovbekendtgørelse nr. 451 af 25. juni 1987, fastsættes:
Bekendtgørelsens gyldighedsområde § 1.  Bekendtgørelsen indeholder bestemmelser om  

 telefonselskabernes og P &T's etablering af transmissionskapacitet i det  

 offentlige telenet til fremføring af udenlandske lyd- og billedprogrammer,  

 herunder også programmer fra satellitter, med henblik på viderefordeling i  

 fællesantenneanlæg og andre kabelanlæg, det såkaldte hybridnet.
Fremføringen  

 af danske lyd- og billedprogrammer i hybridnettet med henblik på  

 viderefordeling i fællesantenneanlæg omfattes også af bekendtgørelsen.
De  

 koncessionerede telefonselskaber Kjøbenhavns Telefon Aktieselskab, Jydsk  

 Telefon, Fyns Telefon samt statsvirksomheden Tele Sønderjylland betegnes i  

 det følgende de regionale televirksomheder.
 Stk. 2.  De overordnede regler for beregning af betaling  

 for fællesantenneanlægs tilslutning til og forsyning fra hybridnettet og om  

 indseende med reglernes overholdelse er ligeledes omfattet af  

 bekendtgørelsen.
Hybridnettets etablering § 2.  Hybridnettet etableres i overensstemmelse med  

 resultaterne af den undersøgelse af behovet for justering af grundlaget for  

 hybridnettet, som er offentliggjort i et notat herom af 13. februar 1987.
 § 3.  Televirksomhedernes del af det samlede hybridnet  

 er inddelt i tre lag (lag I-lag III).
Stk. 2.  Lag I, som anlægges og drives af Statens  

 Teletjeneste, omfatter dels et fjernnet til fremføring af  

 nabolandsprogrammer, dels et antal jordstationer for nedtagning af  

 tv-programmer fra kommunikationssatellitter.
I lag I fremføres programmerne  

 til et antal termineringspunkter.
Stk. 3.  Lag II, som anlægges og drives af de regionale  

 televirksomheder i deres respektive områder består af det mellemcentrale net.  

 I lag II fremføres programmer fra termineringspunkterne til de regionale  

 televirksomheders centraler.
Lag II etableres som et kabelnet med lysledere.
Stk. 4.  Lag III omfatter de lokale fordelingsnet (FN1  

 og FN2). FN1-nettet fremfører programmer fra en eller flere centraler i  

 kommunen til et antal hovedfordelingspunkter.
I hovedfordelingspunkterne  

 afleveres programmerne i en teknisk kvalitet, som mindst svarer til de  

 systemtekniske krav, der i medfør af P &T's tekniske bestemmelser for  

 fællesantenneanlæg stilles til H1-hovedstationer, såfremt de i hybridnettet  

 modtagne signaler betinger dette.
FN1-nettet, som etableres og drives af de  

 regionale televirksomheder i deres respektive områder etableres som et  

 kabelnet med lysledere.
 Stk. 5.  Danske lyd- og billedprogrammer og programmer  

 fra satellitter vil kunne indføres i televirksomhedernes del af hybridnettet  

 på de steder i nettet, hvor dette er optimalt.
Stk. 6.  Den videre programfremføring fra  

 hovedfordelingspunkterne til de enkelte fællesantenneanlæg sker i  

 forbindelsesnet FN2. Hvor FN2-nettet kun anvendes til radio- og tv-formål,  

 vil etablering og drift kunne ske på samme vilkår som for fællesantenneanlæg,  

 dvs. også af andre end de regionale televirksomheder.
FN2-nettet etableres i  

 overensstemmelse med P &T's tekniske bestemmelser for fællesantenneanlæg,  

 jf.
Kultur- og Kommunikationsministeriets bekendtgørelse om  

 fællesantenneanlæg m.v.
 Stk. 7.  De regionale televirksomheders planlægning af  

 de lokale fordelingsnet, jf. stk. 4 og 6, sker efter forhandling med de  

 pågældende kommuner.
 § 4.  Etableringen af televirksomhedernes net, jf. § 2  

 og § 3, stk. 2-4, sker med henblik på programforsyning af fællesantenneanlæg  

 i bymæssige områder med mindst 250 husstande i de kommuner, som er omfattet  

 af det i stk. 3 nævnte geografiske område.
 Stk. 2.  Den faktiske udbygning af Lag II og III, jf. §  

 3, stk. 3-4, forudsættes styret af efterspørgslen, således at der først  

 etableres programforsyning i hovedfordelingspunkterne, når der er økonomisk  

 grundlag herfor.
 Stk. 3.  De regionale televirksomheder fastlægger et  

 geografisk område omfattende de kommuner, hvori programforsyning fra  

 hybridnettet vil kunne påbegyndes frem til udgangen af 1988.
 Stk. 4.  Udvidelsen af det i stk. 3 nævnte geografiske  

 område efter 1. januar 1989 med yderligere kommuner foretages af den  

 regionale televirksomhed i takt med, at det økonomiske grundlag herfor er til  

 stede.
Stk. 5.  Fællesantenneanlæg, som er beliggende i  

 kommuner, som ikke er omfattet af det i stk. 3 nævnte geografiske område, kan  

 som en midlertidig foranstaltning programforsynes fra det offentlige telenet.  

 Taksten for tilslutning fastsættes i hvert enkelt tilfælde.
Først når den  

 pågældende kommune, jf. stk. 4, inddrages under det i stk. 3 nævnte  

 geografiske område, træder principperne for takstfastsættelsen, jf. § 7, i  

 kraft.
 Stk. 6.  Oplysninger om hvilke kommuner, som er omfattet  

 af det i stk. 3 anførte geografiske område eller den i stk. 4 anførte  

 udvidelse heraf, indsendes til Kultur- og Kommunikationsministeriet senest 3  

 måneder før der i de pågældende kommuner planlægges etableret  

 programforsyning.
 § 5.  Som led i udbygningen af hybridnettet kan der  

 som overgangsløsninger etableres radiokædeforbindelser på delstrækninger i  

 lag II. jf. § 3, stk. 3, og i visse tilfælde helt frem til større  

 fællesantenneanlæg, det vil sige også i lag III, jf. § 3, stk. 4 og 6.
 Stk. 2.  Anvendelsen af sådanne midlertidige  

 radiokædeforbindelser finder alene sted som led i hybridnettets udbygning og  

 indebærer således en fremskyndet tilslutning til televirksomhedernes net i  

 forhold til den i § 4, stk. 1 angivne kabelbaserede tilslutning.
 Stk. 3.  Etablering og drift af de midlertidige  

 radiokædeforbindelser sker på grundlag af tilladelse i medfør af lov om  

 radiokommunikation og i overensstemmelse med den til enhver tid gældende  

 arbejdsdeling på telekommunikationsområdet.
De overordnede principper for  

 takstberegning § 6.  Etablering og drift af televirksomhedernes net,  

 jf. § 3, forudsættes betalt fuldt ud af brugerne af fremføringsnettet  

 (fællesantenneanlæggene).
 Stk. 2.  Grundlaget for fastsættelsen af betalingen for  

 fællesantennealægs tilslutning til hybridnettet er den kapacitetsetablering,  

 som finder sted i henhold til § 3 med henblik på programforsyning i de i § 4,  

 stk. 3 og 4 nævnte kommuner.
 Stk. 3.  Udgifterne til Statens Teletjenestes  

 investeringer i lag I, jf. § 3, stk.2 afholdes af de regionale  

 televirksomheder i henhold til indgåede kontrakter mellem Statens  

 Teletjeneste og de regionale televirksomheder om omfang, art og tidsfølge for  

 opbygningen.
 Stk.4.  Betalingen for driften af Statens Teletjenestes  

 anlægsdele, jf. § 3, stk. 2, afholdes ligeledes af de regionale  

 televirksomheder i henhold til indgåede kontrakter mellem Statens  

 Teletjeneste og de regionale televirksomheder herom.
 § 7.  Betalingen for fællesantenneanlæggenes  

 tilslutning til televirksomhedernes net, herunder for drift og  

 vedligeholdelse, opkræves af de regionale televirksomheder.
Stk. 2.  Betalingen sker i form af en løbende  

 abonnementsafgift, eventuelt kombineret med en oprettelsesafgift.
Betalingen  

 skal dække såvel fremføringen af programmer fra lag I og II i  

 televirksomhedernes net som fremføringen gennem det lokale forbindelsesnet  

 FN1.
Stk. 3.  For danske programmer og nabolandsprogrammer  

 kan programmernes pris variere mellem kommunerne, men som udgangspunkt er  

 prisen pr. abonnent den samme ab HF-punkt inden for den enkelte kommune.
For  

 øvrige programmer kan prisen pr. abonnent fastsættes i hvert enkelt tilfælde.
 Stk. 4.  Der kan ydes forskellige former for rabat på de  

 i medfør af stk. 3 fastlagte priser (f.eks. mængderabatter,  

 introduktionsrabatter og rabatter på udenlandske programmer, som  

 antenneforeningerne selv kan modtage).
 Stk. 5.  De i medfør af stk. 3 og 4 fastlagte priser  

 omfatter således ikke udgifter til programfremføring i fordelingsnet FN2,  

 hvor etablering og drift sker på samme konkurrencevilkår som dem, der gælder  

 for fællesantenneanlæg, jf. § 3, stk. 6.
 Stk. 6.  Inden for sit område kan den regionale  

 televirksomhed såfremt det økonomiske grundlag herfor er til stede, foretage  

 en takstudligning udover den i stk. 3 fastlagte.
§ 8.  Aftale om programforsyning fra hybridnettet  

 indgås mellem den regionale televirksomhed og ejeren af det enkelte  

 fællesantenneanlæg.
Aftalen skal indeholde en angivelse af leverede lyd- og  

 billedprogrammer og betalingen for fremføringen heraf.
 Stk. 2.  Hvor fællesantenneanlægget ejes af den  

 regionale televirksomhed indgås den i stk. 1 nævnte aftale med de pågældende  

 abonnenter eller en sammenslutning heraf.
 Stk. 3.  Den i stk. 1 nævnte aftale skal tillige  

 indeholde bestemmelser om vilkårene for ændringer i programforsyningen,  

 herunder opsigelsesvarsler.
 § 9.  Principperne for de regionale televirksomheders  

 takstfastsættelse, jf. § 7, indsendes til godkendelse til Kultur- og  

 Kommunikationsministeriet.
 § 10.  Eventuelle klager over takstfastsættelsen eller  

 vilkårene i øvrigt for programforsyningen, jf. § 7 og § 8, indsendes til  

 Kultur- og Kommunikationsministeriet.
Ikrafttræden § 11.  Bekendtgørelsen træder i kraft den 10. november  

 1987.
 Stk. 2.  Bekendtgørelse nr. 472 af 10. november 1985  

 ophæves.
