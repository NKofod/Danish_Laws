 Patentankenævnet stadfæstede Patentdirektoratets afgørelse, hvorefter  

 en slangeklemme ikke fandtes at adskille sig fra kendt teknik.
År 1992, den 9. juni afsagde Patentankenævnet (Grønning-Nielsen, Hans Chr.
Thomsen, Laubst, Niordson, Terndrup Pedersen) følgende Den 8. februar 1983 indleverede klageren en ansøgning om patent på en  

 slangeklemme.
 Ved skrivelse af 28. februar 1990 anmodede ansøger om fremskyndelse og  

 fremsatte følgende ændrede patentkrav:
 »1. Klemme med et spændebånd (21:61), der har to ender, samt  

 gevindforsynede organer (24,34,40:64,74,80) til at stramme spændebåndet  

 omkring et emne, der skal fastgøres, hvilke gevindforsynede organer omfatter  

 et første organ (34:74), der er fastholdt nær ved en første båndende, et  

 andet organ (24:64), der er fastholdt nær den anden båndende, hvilke første  

 og andet organ hvert er forsynet med en gennemgående boring, samt et  

 skrueorgan (40:80) med et skruehoved (43:80), der er større end den  

 gennemgående boring i det første organ (34:74), og med en gevindskåren del  

 (42), der er beregnet til at strække sig mindst gennem den gennemgående  

 boring i det første organ, og som er betjeneligt for således at stramme  

 klemmen ved at strække det første og andet organ sammen og derved reducere  

 klemmens diameter, samt hvor det første og det andet organ (24,34:64,74)  

 fastholdes i hver sin lommelignende løkke (23,33:63,73), der optager det  

 første og det andet organ, kendetegnet ved, at en båndende strækker  

 sig forbi området ved de gevindforsynede organer under den overlappende anden  

 båndende for således at dække eventuelle spalter under de nævnte  

 gevindforsynede organer (24,34,40:64,74,80), og at yderligere organer  

 (51,52:80) er anbragt inden for overlapningsområdet for denne båndende for at  

 tilvejebringe en i alt væsentligt trinløs overgang i omkredsretningen mellem  

 båndenden og den tilstødende bånddel, og at det første og det andet organ  

 (24,34:64,74) er tilnærmelsesvis delvist cylinderformet.
 2. Klemme ifølge krav 1, kendetegnet ved, at de yderligere organer  

 omfatter en i omkredsretningen udstrakt rillelignende fordybning (52:82), der  

 er tilvejebragt i den anden båndende, og som er dannet ved hjælp af en  

 udpresset del, der stort set er anbragt centralt i den anden båndende for i  

 den rillelignende fordybning at kunne modtage en tungelignende del (51), der  

 er tilvejebragt ved den nævnte ene båndende.
 3. Klemme ifølge krav 2, hvor spændebåndet er et relativt fladt  

 båndmateriale, kendetegnet ved, at et lille trin (55) strækker sig  

 udad fra spændebåndets normale kontur for at tilvejebringe begyndelsen af den  

 rillelignende fordybning (52:82) længst borte fra den anden båndende, hvorved  

 der langs hver side af den rillelignende fordybning efterlades en sidebånddel  

 (53a,53b:83a,83b), der er placeret radialt indad i forhold til bunden af den  

 rillelignende fordybning, og ved at et lille udadrettet trin  

 (56a,56b:86a,86b) i hver af sidebåndelene tilvejebringer afslutningen af den  

 rillelignende fordybning nærmest den nævnte ene båndende.
4. Klemme ifølge krav 2 eller 3, kendetegnet ved, at slidser  

 (54:84) adskiller bunden af den rillelignende fordybning fra sidedelene af  

 spændebåndet.« Ansøger erklærede, at der ikke var indføjet noget substantielt teknisk nyt  

 i forhold til ansøgningens oprindelige krav.
 Patentdirektoratet udtalte i skrivelse af 27. marts 1990:
 »1. Vi har ingen mulighed for at imødekomme Deres ansøgning, idet den  

 efter vores vurdering ikke angiver en opfindelse, der væsentligt adskiller  

 sig fra hvad der var kendt før ansøgningens indleveringsdag, sådan som det  

 fordres ifølge patentlovens § 2.
 2. Man kender således slangeklemmer med et spændebånd, der forløber rundt  

 om slangen, ved hvilke man har tilvejebragt en indre spændeflade, der er fri  

 for diskontinuiteter, afsatser eller trin, idet man har udformet spændebåndet  

 med en båndende, der strækker sig ind i en fordybning og som iøvrigt er  

 udført sådan, som De har angivet i kravene.
 Slangeklemmer med denne udformning er beskrevet f.eks. i dansk  

 fremlæggelsesskrift nr. 153 721 og i tysk offentliggørelsesskrift nr. 3 017  

 666.
 De træk, De angiver sidst i krav 1, nemlig at skrueforbindelsen er udført  

 i cylindriske organer, er ligeledes almindeligt ved spændebånd med  

 skruestramning, se f.eks. britisk patentskrift nr. 621 406 og  

 USA-patentskrift 4 365 393.
 3. Den teknik, De har anvist i beskrivelse og krav, er alene den således  

 kendte.
Vi er opmærksomme på, at de slangeklemmer, der er omtalt i de to første  

 skrifter, vi har nævnt, ikke strammes ved hjælp af en skrueforbindelse.
Det  

 nævnte træk til undgåelsen af diskontinuiteter fremgår imidlertid så åbenlyst  

 af disse skrifter, at vi må anse dem for at høre til de valgmuligheder, en  

 sagkyndig har til rådighed inden for rammerne af det kendte.
Brugen af denne  

 foranstaltning i et spændebånd med en ligeledes kendt skruestramning, sådan  

 som De angiver, ligger derfor efter vores vurdering inden for det, en  

 sagkyndig uden videre vil kunne anvise, og repræsenterer derfor ikke den  

 nødvendige adskillelse fra det kendte.« Klageren indleverede derefter ved skrivelse af 27. september 1990 følgende  

 nye krav:
 »1. Klemme med et spændebånd (21:61), der har to ender (22,51:62), og  

 gevindforsynede organer (24,34,40:64,74,80) for stramning af spændebåndet  

 omkring en genstand, som skal fastgøres, hvilke gevindforsynede organer  

 omfatter et første element (34:74), der er anbragt i en løkkelignende del nær  

 en båndende, et andet element (24:64), der er anbragt i en løkkelignende del  

 nær den anden båndende, hvor det første og andet element hvert er forsynet  

 med en gennemgående boring (35,25), og et skrueelement (40,80), der har et  

 skruehoved (41,80«), der er større end den gennemgående boring i det  

 første element (34,74), og som er betjenelig til stramning af klemmen ved at  

 trække det første og det andet element sammen og derved formindske klemmens  

 diameterdimension, samt hvor en båndende (51) strækker sig forbi arealet for  

 de gevindforsynede organer og derved forhindre ubuling af den genstand, der  

 skal fastgøres ind i mellemrummet, kendetegnet ved yderligere organer  

 (52,53a,53b,54a,54b,55,56a:82,83a,83b,84,86a,86b) inden for  

 overlapningsarealet af den nævnte ene båndende til tilvejebringelse af en  

 tilnærmelsesvis trinfri overgang i omkredsretningen mellem den nævnte ene  

 båndende og den dertil opstødende bånddel ved styring af den ene båndende  

 (51) i form af en tungelignende forlængelse ved hjælp af den fulde bredde af  

 den overlappende ydre bånddel, indtil den tungelignende forlængelse når et  

 tungeoptagende organ i de yderligere organer, hvilke yderligere organer er  

 lokaliseret i den overlappende bånddel længere borte i omkredsretningen fra  

 den nævnte anden båndende end det sted, hvor den tilbagebukkede del af dette  

 er fastgjort til sin tilsvarende underliggende del, og at det første og det  

 andet element (34,24:74,64) har i det mindste tilnærmelsesvis delvis  

 cylindrisk form og på drejelig måde er anbragt i de lommelignende løkker  

 (73,63) med i det mindste tilnærmelsesvis komplementær delvis cylindrisk form  

 for at tillade stillingstilpasning af de nævnte elementer under klemmens  

 stramning.
 2. Klemme ifølge krav 1, kendetegnet ved, at de yderligere organer  

 omfatter en i omkredsretningen forløbende rillelignende indtrykning (52,82) i  

 den anden båndende, hvilken indtrykning er dannet ved hjælp af en udpresset  

 del, der er anbragt stort set centralt i den nævnte anden båndende til i den  

 rillelignende indtrykning at optage den tungelignende del (51), der er  

 tilvejebragt ved den nævnte ene båndende i forlængelse af selve spændebåndet.
 3. Klemme, hvor spændebåndet består af et relativt fladt båndmateriale  

 ifølge krav 2, kendetegnet ved, at et lille trin (55), der strækker  

 sig udefter fra spændebåndets (21,61) normale kontur, definerer begyndelsen  

 af den nævnte rillelignende indtrykning (52,82) i retning bort fra den nævnte  

 ydre båndende (22) for derved langs hver side af den nævnte rillelignende  

 indtrykning at efterlade en sidebånddel (53a,53b), der er anbragt radialt  

 indefter i forhold til bunden af den nævnte rillelignende indtrykning, og ved  

 at et lille udadgående trin (56a,56b:86a,86b) i hver af de nævnte  

 sidebånddele effektivt definerer enden af den nævnte rillelignende  

 indtrykning nærmest den nævnte ene båndende.
 4. Klemme ifølge krav 2 eller 3, kendetegnet ved, at snit  

 (54a,54b,83a,83b) i spændebåndet adskiller bunden af den rillelignende  

 indtrykning fra sidedelene af spændebåndet.
 5. Klemme ifølge et hvilket som helst af kravene 1, 2, 3 eller 4,  

kendetegnet ved, at det nævnte første og det nævnte andet element  

 (34,24:74,64) er holdt ved hjælp af bånddele (22,32:72,62), der udvendigt er  

 bukket tilbage på sig selv til dannelse af de lommelignende løkker  

 (33,23:73,63), der optager det nævnte første og det nævnte andet element  

 (34,24,74,64), hvilke tilbagebukkede dele er fastgjort til tilhørende  

 underliggende bånddele.
 6. Klemme ifølge krav 5, kendetegnet ved, at den ene (22,62) af de  

 nævnte tilbagebukkede bånddele er dannet direkte af den anden båndende af  

 spændebåndet.
 7. Klemme ifølge krav 5, kendetegnet ved, at fjederorganer (44) er  

 anbragt mellem skruehovedet (43) og det første element (34).
 8. Klemme ifølge krav 5, kendetegnet ved, at det nævnte første og  

 det nævnte andet element (34,24:74,64) har tilnærmelsesvis delvis cylindrisk  

 form, hvor det første element (34,64) er forsynet med en gennemgående boring  

 (35) uden gevind, medens det andet element er forsynet med en gennemgående  

 boring (25) med gevind, hvormed gevinddelen af skrueelementet indgriber på  

 arbejdsmæssig måde.
 9. Klemme ifølge et hvilket som helst af kravene 1-8, kendetegnet  

  ved, at de tilbagebukkede bånddele (22,32,62,72) er fastgjort til tilhørende  

 underliggende bånddele, idet den ene (22,62) af de nævnte tilbagebukkede  

 bånddele er dannet direkte af den anden båndende af spændebåndet, og at den  

 anden af de nævnte tilbagebukkede bånddele er dannet af et separat  

 båndelement (30,709), der er bukket tilbage på sig selv, og hvis ydre  

 tilbagebukkede bånddel (32,72) er fastgjort til den underliggende indre del  

 (31,71) af det separate spændebåndselement, medens den nævnte indre del  

 (31,71) på sin side er fastgjort til den underliggende del af spændebåndet.
 10. Klemme ifølge krav 9, kendetegnet ved, at i det mindste den ene  

 af de to tilbagebukkede bånddele er fastgjort til den underliggende bånddel  

 ved hjælp af en nittelignende forbindelse (65,75).
 11. Klemme ifølge krav 10, kendetegnet ved, at den nævnte mindst  

 ene tilbagebukkede bånddel er den, der er dannet direkte af båndenden (22,62)  

 af spændebåndet.
 12. Klemme ifølge krav 9, kendetegnet ved, at hver tilbagebukket  

 bånddel er fastgjort til den tilhørende underliggende bånddel ved hjælp af en  

 nittelignende forbindelse (65,75).
 13. Klemme ifølge krav 9, kendetegnet ved, at i det mindste den  

 indre del (3) af det separate båndelement (309 er fastgjort til den  

 underliggende del af spændebåndet ved hjælp af krogorganer (46,47), der  

 strækker sig udefter fra den sidstnævnte underliggende del af spændebåndet,  

 og som indgriber i tilsvarende åbninger (45), der er tilvejebragt i den  

 nævnte indre del.
 14. Klemme ifølge krav 13, kendetegnet ved, at den ydre del (32) af  

 det separate båndelement (30) er fastgjort til den indre del (31) af dette  

 ved hjælp af krogorganer (46,47), der strækker sig udefter fra den nævnte  

 indre del, og som indgriber i tilsvarende åbninger (45) i den ydre del.
15. Klemme ifølge krav 14, kendetegnet ved, at krogorganerne  

 (46,47) omfatter mindst en understøtningskrog (47) og mindst en føringskrog  

 (46) inden for hvert område, hvor to bånddele er fastgjort til hinanden.' I skrivelsen anførte klageren bl.a. :
 »Før vi detaljeret skal gå ind på manglerne ved konstruktionerne i  

 henhold til det fremdragne materiale, vil vi tillade os at give en kort  

 baggrund for den foreliggende opfindelse, der, såfremt direktoratet måtte  

 ønske det, kan dokumenteres.
Som direktoratet ved, optræder der hyppigt problemer ved anvendelse af  

 lastbiler og busser, når disse anvendes under særligt kolde klimatiske  

 forhold.
De klemmer af skruetypen, der før den foreliggende opfindelses  

 fremkomst stod til rådighed, blev anvendt på vandslangerne til kølesystemerne  

 til store dieselmotorer, som blev anvendt i lastbiler og busser.
På grund af  

 manglende evne til at bibeholde fuldstændig vandtæthed i kølevandsledningerne  

 i disse store dieselmotorer, navnlig når de blev udsat for de store  

 temperaturvariationer mellem normale driftsbetingelser og frost om vinteren,  

 var det ikke usædvanligt, at lastbiler lod motoren arbejde, medens den var  

 parkeret om natten for at undgå tab af kølevæske.
Man kan således hyppigt i  

 USA bemærke igangværende lastbilsmotorer i lastbiler, der er parkeret om  

 natten i vintersæsonen, navnlig når det er særligt koldt.
Ansøgeren er ikke i  

 tvivl om, at dette fænomen også vil optræde her i landet, når vi har kolde  

 vintre for at forhindre tab af kølevæske.
 Busselskaberne i USA har gjort lignende erfaringer, hvad angår  

 vanskeligheder med store busmotorer i vintersæsonen, hvor der er sket tab af  

 kølevæske i løbet af natten, når disse busser er parkeret i koldt vejr.
Klemmen af skruetypen ifølge den foreliggende opfindelse er den første  

 kendte klemme af skruetypen, som bibeholder fuldstændig tæthed selv under de  

 mest hårde temperaturændringer.
Ansøgeren har korrespondance fra både  

 lastbils- og busselskaber, som bekræfter dette.
De forbedringer, der opnås  

 ved klemmerne ifølge den foreliggende opfindelse, er opnået i kraft af  

 kombinationen af de træk, der er gjort til genstand for krav.
USA patentskrift nr. 4.365.393 vedrører de karambolageproblemer, der kan  

 fremkomme som følge af tolerancer, hvad angår yderdiametrene af rør af  

 standardtypen.
Med dette formål for øje er aksen 33 for bolten forsat udefter  

 i forhold til akserne 35 og 37 for de stænger 20 og 22, der skal spændes mod  

 hinanden.
Det mellemrum, der er dannet under de med gevindforsynede  

 spændeorganer, er overdækket af en overdækningsbro GB, som forløber mellem de  

 løkkeformede ender 16 og 18. Denne bro GB er et separat element.
Der er  

 overhovedet ikke taget nogle som helst hensyn i dette patentskrift til at  

 undgå enhver form for mellemrum eller diskontinuiteter, som nødvendigvis må  

 resultere ved anvendelsen af en sådan bro GB, der har en bestemt størrelse.
Det britiske patentskrift nr. 621 406 angår en ret så kompliceret klemme  

 af skruetypen, hvor spændebåndet, der er vist i fig. 3, ved den ene ende er  

 forsynet med en åbning 13 for at tillade passage gennem denne åbning af  

 skrueskaftet 11, når enden 14 er bukket tilbage på sig selv.
Spændebåndet 12a  

 strækker sig derfra omkring den genstand, der skal fastgøres, for derefter at  

 blive bukket tilbage på sig selv inden for området af åbningen 18, der tjener  

 til optagelse af bolten, og derefter er spændebåndet i form af en løkke ført  

 tilbage omkring den genstand, der skal fastgøres for at ende inden for  

 området for de overlappende bånddele mellem nitten 19 og lejeparten 17. Den  

 viste reces 20 er tilvejebragt for indgreb med nittehovederne 15 og med en  

 indadrettet, indtrykket lille kuppel 21, der er dannet på den cirkulære del i  

 nærheden af slidsen 18. Det er imidlertid ganske tydeligt, at den frie ende,  

 der er forsynet med recessen 20, danner et trin.
 Ansøgeren finder, at det må være ganske klart, at de særlige  

 konstruktioner, som fremgår af disse to modhold, ikke i sig selv kan føre til  

 den tungelignende forlængelse, der er tilpasset til indgreb i et  

 tungeoptagende organ, således som det er defineret i den kendetegnende del af  

 det nu foreslåede krav 1.
 Både det danske fremlæggelsesskrift nr. 153 721 og det tyske patentskrift  

 nr. 3 017 666 tilhører ansøgeren i nærværende sag, og intet af disse  

 beskæftiger sig med klemmer af skruetypen.
Ansøgeren er af den opfattelse, at de nye, uventede forbedringer, der  

 fremkommer ved kombinationen af trækkene ifølge den foreliggende opfindelse,  

 ikke kunne forudses og heller ikke kan anses for at være foreslået i henhold  

 til den kendte teknik, og at det først er efter den foreliggende opfindelses  

 fremkomst og med kendskab til denne, at modholdene kan kombineres.« Direktoratet afslog ved skrivelse af 9. oktober 1990 ansøgningen med  

 følgende begrundelse:
»2.De nye krav, De har indsendt sammen med Deres brev, har i  

 hovedsagen samme indhold som Deres tidligere krav.
De afvigelser, vi kan se,  

 er lidt ændret sprogbrug samt tilføjelsen af et antal uselvstændige krav  

 angående selve spændemekanismen i den omhandlede slangeklemme.
 De detaljer, der er angivet i disse krav, ligger imidlertid inden for det,  

 vi allerede har taget stilling til i vores tidligere brev af 27. marts 1990.
 3. Vi skal derfor blot tillade os at henvise til dette brev, idet vi dog i  

 det følgende supplerende skal kommentere det, De har sagt i Deres brev.
4. I Deres brev lægger De megen vægt på, at den slangeklemme, De har  

 beskrevet, er bedre end dem, man hidtil har brugt.
Imidlertid er de midler,  

 der gør den bedre, ikke andre end dem, man allerede kender, sådan som vi har  

 påvist tidligere.
I den nuværende beskrivelse side 2, linie 32 ff anfører De om Deres  

 slangeklemme, at den »-sikrer total tæthed selv i forbindelse med det  

 hårdeste plastslangemateriale som anvendes i dag, ved at tilvejebringe en  

 indre spændeflade, der er fri for diskontinuiteter, afsatser eller  

 trin.« Midlerne til at undgå disse diskontinuiteter, som De har beskrevet og  

 karakteriseret dem, nemlig den »tungelignende forlængelse«, der  

 skydes ind i et »tungeoptagende« i form af en rille, hvis form  

 svarer til tungens, er i alle enkeltheder beskrevet i dansk  

 fremlæggelsesskrift nr. 153 127 og tysk patentskrift nr. 3 017 666, som vi  

 tidligere har nævnt for Dem.
Disse skrifter har De slet ikke kommenteret i Deres brev, idet De blot  

 kort nævner, at de ikke »-beskæftiger sig med klemmer af  

 skruetypen.« 5. Det er naturligvis korrekt, men dels har spændemidlerne som sådanne  

 ingen betydning for virkningen af dette tungearrangement, og dels må  

 anvendelsen i forbindelse med det iøvrigt ligeledes velkendte  

 spændearrangement med de halvcylinderiske gevindstykker, ligge inden for de  

 valgmuligheder en sagkyndig har til rådighed inden for rammerne af den kendte  

 teknik.
Det er derfor stadig vores vurdering, at denne »kombination«  

 ikke repræsenterer den væsentlige adskillelse fra det kendte, som fordres  

 ifølge patentlovens § 2.' Denne afgørelse har klageren ved skrivelse af 7. december 1990 indbragt  

 for Patentankenævnet.
 I skrivelse af 18. februar 1991 har ansøger anført følgende  

 ankebegrundelse og påstande:
 »Indledningsvis skal vi først tillade os at gennemgå de modhold, som  

 Patentdirektoratets afgørelse hviler på, og derefter fremhæve, hvorfor disse  

 ikke bevirker, at den foreliggende opfindelse ikke kan anses for at være  

 patenterbar.
 USA patentskrift nr. 4.365.393.
Dette patentskrift angår klemmer til anvendelse i forbindelse med  

 rørafsnit, der, skønt de har nominelle standardstørrelser, kan variere meget,  

 hvad angår den udvendige diameter alt afhængig af det materiale, hvoraf  

 rørene består.
Vi skal i denne forbindelse henvise til spalte 1, linierne  

 36-51. De kendte klemmer, hvortil der er henvist i opstillingen i spalte 2,  

 linierne 20-25, havde et begrænset anvendelsesområde på grund af karambolage  

 mellem bolten og det opslidsede bøjelige bånd ved rør med forholdsvis stor  

 diameter med en særlig størrelse.
Jf. i denne forbindelse spalte 1, linierne  

 24-35. Som det også er understreget i dette patentskrift, er det størrelsen  

 af et rør med minimal diameter, der bestemmer udformningen af klemmen og  

 navnlig længden af det bøjelige bånd, idet løkkerne, som er dannet af det  

 opslidsede bøjelige bånd, ikke må indgribe med hinanden, hvilket ville kunne  

 medføre en utilstrækkelig sammentrykning af den nedenunder værende pakning.
I  

 denne forbindelse skal vi henvise til spalte 1, linierne 52-60. En klemme,  

 der er udformet til minimumdiameteren, er følgelig begrænset til en maksimal  

 diameter, der bestemmes ved karambolage mellem boltene på den ene side og  

 enhver anden del af klemmen som f.eks. den brodel, der skal dække gabet.
I  

 denne forbindelse henvises der til spalte 1, linierne 60-67. Ulemperne ved en  

 forøgelse i diameteren, hvad angår de løkkeformede ender, og af lejestængerne  

 er anført i spalte 2, linierne 5-12. Der skal også i denne forbindelse  

 henvises til spalte 2, linierne 32-51.
Til forøgelse af det område, inden for hvilken en bestemt klemme, der er  

 udformet til en bestemt minimumdiameter, kan anvendes, hvad angår den  

 maksimale diameter, foreslås det ifølge dette modhold, at boltens centerlinie  

 33 er fortsat udefter i forhold til akserne 35 og 37 for lejestængerne 20 og  

 22 (jf. splate 6, linie 8 og følgende). Endvidere er hver løkkeformet ende  

 20,22 udformet af den ene ende af selve spændebåndet, og det forsøges at slå  

 bro over gabet mellem løkkerne ved hjælp af et brostykke GB.
Hvis dette  

 arrangement imidlertid i det hele taget er muligt, ville det kræve brodele GB  

 med forskellige størrelser, nemlig alt efter de forskellige udvendige  

 dimensioner af standardrørstørrelserne, og alligevel ville der foreligge  

 diskontinuiteter under alle omstændigheder på grund af, at det er umuligt på  

 forhånd at fastslå, hvilken slutstilling de løkkeformede ender 20,22 vil  

 indtage i forhold til hinanden i forbindelse med en bestemt rørstørrelse,  

 således at man er nødt til i en vis udstrækning at acceptere standardiserede  

 brodele GB.
 Engelsk patentskrift nr. 621.406.
Dette patentskrift vedrører en rør- eller slangeklemme, hvor der anvendes  

 en kontinuerlig spændestrimmel af metal 12. Inden for et areal af  

 spændebåndet 12 er der tilvejebragt en slids 13 til optagelse af en bolt 11.  

 Den hosværende ende af båndet bukkes derefter tilbage på sig selv for at  

 indgribe omkring en lejeklods 10 til dannelse af en første løkke, og herunder  

 fastgøres den frie ende 14, der anbringes udvendigt i forhold til  

 metalstrimlen 12, til strimlen på den anden side af slidsen 13 ved hjælp af  

 nitter 15. Den del af den kontinuerlige metalstrimmel 12, der strækker sig  

 forbi slidsen 13, krummer derefter til dannelse af en cirkulær buedel 12a,  

 der svarer til slangen 16's diameter.
Inden for arealet af en anden lejeklods  

 17 udformes strimlen påny med en langsgående slids 18 til en bolt 11. Denne  

 del af strimlen 12 bukkes tilbage omkring lejedelen 17 og efter at have vendt  

 retning omkring lejedelen 17 strækker strimlen sig indvendigt i forhold til  

 den første cirkulære buedel 12a og i form af en anden cirkulær buedel 12b med  

 en diameter, der i det væsentlige svarer til diameteren af den første  

 bueformede del 12a.
Den strimmeldel 12b, der står i berøring med indersiden  

 af den første buedel 12a, er derefter indrettet til at strække sig forbi  

 lejeklodserne 10 og 17 til tilvejebringelse af en pakstrimmel mellem de to  

 lejeklodser.
De to buedele 12a og 12b er indbyrdes forbundet ved hjælp af en  

 nitte 19, medens enden af strimlen 12, der danner pakdelen, er udformet med  

 en langsgående reces 20 til optagelse af hovederne af nitterne 15 og en  

 indadrettet bule 21, der er udformet i buedelen 12b i nærheden af slidsen 18.  

 Denne konstruktion er anvendt for at lokalisere delene aksialt i forhold til  

 hinanden, når fastspænding omkring slangen finder sted.
I virkeligheden  

 betyder dette, at klemmen er dannet af begge de to krumme klemmedele 12a og  

 12b, og at klemmen inden for arealet for pakningsdelen består af et  

 tredobbelt lag af metalbåndet.
Endvidere findes der et antal helt uundgåelige  

 trin eller afsatser, således som det klart fremgår af fig. 2.
Med de pakningsmaterialer, som blev anvendt ved tidspunktet for  

 opfindelsen ifølge dette engelske patentskrift, der bestod af elastisk  

 gummilignende materiale eller neoprenmateriale, spillede tilstedeværelsen af  

 et gab, et trin eller en diskontinuitet, hvad angår klemmens indvendige  

 overflade, en mindre rolle, fordi materialet og de tykkelser, hvormed sådanne  

 materialer blev anvendt, kompenserede for sådanne diskontinuiteter.
Da der  

 imidlertid fremkom forholdsvis tynde, overordentligt hårde  

 plastslangematerialer, blev tilstedeværelsen af selv det mindste gab eller  

 det mindste trin en evig kilde til fare for lækager, som skulle undgås,  

 f.eks. når det drejer sig om fastspænding af automobilslanger.
 Dansk patentskrift nr. 153721.
Indledningsvis skal vi bemærke, at der i direktoratets afslagsbegrundelse  

 er brugt nummeret: 153127, men tidligere har direktoratet henvist til nr.  

 153721, og det er da også kopi af dette skrift, som vi har modtaget fra  

 direktoratet.
Dette skrift repræsenterer ansøgerens egen udvikling, og  

 navnlig under henvisning til fig. 14 skal det bemærkes, at anslagene 114,115  

 er dannet af enderne af selve spændebåndet nemlig i form af radialt  

 udadrettede dele af dette, og spændebåndet anvendes i forbindelse med en  

 særskilt indsats 135. Der er ikke fremsat noget forslag, hvad angår  

 løkkelignende dele til optagelse af det første og det andet element 34 og 74  

 ifølge den foreliggende ansøgning det forhold, at en båndende 51 strækker sig  

 forbi arealet for de gevindforsynede organer under en overlappende bånddel af  

 den anden båndende for at dække det resulterede mellemrum under de  

 gevindforsynede organer og derved forhindre udbuling ind i mellemrummet af  

 den genstand, der skal fastgøres.
 Det er således ganske klart, at hverken det amerikanske patentskrift nr.  

 4.365.393 eller det engelske patentskrift nr. 621.406 eller det danske  

 patentskrift nr. 153721 drejer sig om en klemme af den art, som er defineret  

 i indledningen til patentkrav 1 i nærværende ansøgning.
 Yderligere specificerer den kendetegnende del af krav 1 yderligere organer  

 (52,53a,53b,54a,54b,55,56a,56b:82,83a,83b,84,86a,86b) inden for  

 overlapningsarealet af den nævnte ene båndende 51 til tilvejebringelse af en  

 tilnærmelsesvis trinfri overgang i omkredsretningen mellem den nævnte ene  

 båndende og den dertil opstødende bånddel ved styring af den ene båndende 51  

 i form af en tungelignende forlængelse ved hjælp af den fulde bredde af den  

 overlappede ydre bånddel , indtil den tungelignende forlængelse når et  

 tungeoptagende organ i de yderligere organer.
 Også her viser de tre tidligere nævnte patentskrifter ikke på nogen måde  

 den konstruktion, som er defineret i krav 1.
 Hertil kommer yderligere, at krav 1 er begrænset til:
»hvilke yderligere organer er lokaliseret i den overlappende bånddel længere borte i omkredsretningen fra den nævnte anden båndende end det  

 sted, hvor den tilbagebukkede del af denne er fastgjort til sin tilsvarende  

 underliggende del.« Sagt med andre ord er de yderligere organer 52 osv. anbragt længere borte  

 fra den anden båndende end det sted, hvor den tilbagebukkede bånddel er  

 fastgjort til sin tilsvarende underliggende del.
Dette indebærer, at de  

 yderligere organer 52 er beliggende længere borte fra løkken 23 end det sted,  

 hvor den tilbagebukkede del 22 er fastgjort til den tilsvarende underliggende  

 del.
I den amerikanske patentbeskrivelse 4.365.393 ville dette kræve, at de  

 yderligere organer var beliggende i båndet 1 i afstand fra den løkkeformede  

 ende, der omgiver lejet 20, hvor delen 16 er fastgjort til båndet 1. Dette  

 står klart i modsætning til den lære, der kan udledes af dette amerikanske  

 skrift, som foreslår en brooverdækkende del GB, som er beliggende inden for  

 det areal, hvor båndenderne 16 og 18 er fastgjort til det underliggende bånd  

 1.
 Hvad angår det engelske patentskrift, ville dette indebære, at de  

 yderligere organer skulle være beliggende i de rundgående bånddele 12a,12b og  

 i afstand fra den løkkeformede ende 22, hvilket også er fuldstændig i  

 modsætning til den lære, der kan uddrages af dette skrift.
Det må således konstateres, at selv om disse tre modhold kunne kombineres  

 således som forudsat af Patentdirektoratet, ville en sådan kombination  

 alligevel ikke bevirke, at krav 1 ikke skulle angive en patenterbar  

 opfindelse.
Endvidere er kombinationen af disse modhold klart baseret alene  

 på tilbageblik baseret på den foreliggende opfindelse, fordi en sådan  

 kombination ville kræve en fuldstændig tilsidesættelse af de særlige  

 klemmekonstruktioner, der er afsløret i de primære modhold nemlig det  

 amerikanske patentskrift nr. 4.365.393 og det engelske patentskrift nr.  

 621.406.
 Tysk patentskrift nr. 30 17 666.
Dette skrift repræsenterer også en af samme ansøgers tidligere  

 opfindelser, og dette patent er rettet mod en såkaldt trinløs klemme, hvor  

 den ene båndende 61 er indrettet til at indgribe i en kanalformet reces 63,  

 som begynder ved et trin 67, og som ender ved et andet trin 65. Trinet 67 er  

 herunder tilvejebragt i en bestemt afstand borte fra benet 15 til øret 13 af  

 de grunde, der er forklaret i skriftet.
Den ydre bånddel 11a er forbundet med  

 den indre bånddel 11b på ydersiden af øret 13 ved hjælp af kroge 31,32, der  

 indgriber i åbninger 35.
 Det kræver kun meget lidt fantasi at indse, at dette særlige arrangement  

 ikke vil kunne anvendes hverken med klemmen ifølge USA patent nr. 4.365.393  

 eller i forbindelse med klemmen ifølge det engelske patent nr. 621.406.
 USA patent nr. 4.365.393.
De frie ender af spændebåndet er begge bukket tilbage på sig selv til  

 dannelse af løkkerne 20,22 og 20',22'. Denne konstruktion indebærer derfor  

 ikke nogen mulighed for en tunge 61 ved den ene båndende, og som er indrettet  

 til at indgribe i de yderligere organer 63,64,65,67 og 11' af den ydre  

 bånddel, der er beliggende på den anden side af spændeorganerne 13. Det er  

 klart, at arrangementet ifølge dette skrift uden yderligere ændring ikke i  

 sig selv vil føre til en trinløs klemme af skruetypen.
Det samme gælder også  

 det engelske patentskrift nr. 621.406, som ville kræve anbringelse af de  

 yderligere organer inden for overlapningsarealet af de to bånddele 12a og  

 12b, hvilket ville medføre problemer, når klemmen spændes til forskellige  

 diametre.
Det kan ikke ses rettere, end at forsøget på at kombinere det tyske  

 patentskrift nr. 30 17 666 med det amerikanske patentskrift nr. 4.365.393 og  

 med det engelske patentskrift nr. 621.406 uden skyggen af tvivl understreger,  

 at en sådan kombination alene er baseret på tilbageblik under kendskab til  

 den foreliggende opfindelse, hvilket tilbageblik på ingen måde er  

 understøttet af antydninger i den kendte teknik.
 De afhængige krav tilføjer yderligere begrænsninger til kombination, der  

 er anført i krav 1, hvorved underkravene yderligere karakteriserer den  

 særlige klemmekonstruktion, som tilstræbes ifølge den foreliggende  

 opfindelse, og som er defineret i krav 1.
 Vi skal i denne forbindelse navnlig henlede opmærksomheden på krav 9 og de  

 deraf enten direkte eller inddirekte afhængige krav 10-15, idet krav 9  

 angiver:
»idet den ene (22,62) af de nævnte tilbagebukkede bånddele er dannet  

 direkte af den anden båndende af spændebåndet, og at den anden af de nævnte  

 tilbagebukkede bånddele er dannet af et separat båndelement (30,709), der er  

 bukket tilbage på sig selv, og hvis ydre tilbagebukkede bånddel (32,72)  

 (altså af det separate båndelement) er fastgjort til den underliggende indre  

 del (31,71) af det separate spændebåndselement, medens den nævnte indre del  

 (31,71) på sin side er fastgjort til den underliggende del af  

 spændebåndet.« At direktoratets afgørelse ikke kan være rigtig, demonstreres bedst af den  

 overordentligt store kommercielle succes, som klemmer ifølge den foreliggende  

 opfindelse har fået inden for amerikansk lastbils- og busindustri, hvor  

 kølervæskelækage navnlig i vintertiden tidligere var et væsentligt problem.  

 Dette problem kan bedst iagttages i kolde vinternætter, navnlig i koldere  

 klimaer, når parkerede lastbiler lader deres motorer køre i tomgang for at  

 forhindre nedkøling af kølervæsken og for at undgå lækage i kølersystemet.
 Under henvisning til de i det foregående givne forklaringer nedlægges  

 følgende påstande:
1. Principalt, patenterbarheden af opfindelsen således som forklaret og  

 defineret i forslaget til ny beskrivelse med krav af den 28. februar 1990  

 (der er tilpasset den tilsvarende godkendte svenske ansøgning) anerkendes, og  

 sagen tilbagesendes til Patentdirektoratet for fortsat behandling, og 2. subsidiært, patenterbarheden af opfindelsen således som defineret i  

 forslaget til nye patentkrav af den 27. september 1990 anerkendes og sagen  

 tilbagesendes til Patentdirektoratet for fortsat behandling.' Ankenævnet har behandlet sagen på sit møde den 10. april 1992.
 For klageren mødte ingeniør Lars Lomholt med Patent Attorney Poul M.  

 Craig.
Ingeniør Lomholt forelagde sagen under henvisning til det skriftlige  

 materiale og anførte herved, at det ansøgte løste den opgave at tilvejebringe  

 en - hidtil forgæves - tilfredsstillende tætning af slangen under meget lave  

 temperaturer.
Løsningen er billig, let og simpel at håndtere.
Selv om enkelte  

 træk er kendte, gælder dette ikke for kombinationen af disse, og det ansøgte  

 kan heller ikke udledes af en kombination af de modholdte patentskrifter.
 Det ansøgte opfylder både nyhedskravet, idet noget tilsvarende ikke  

 kendes, og kravet til opfindelseshøjde på grundlag af den påviste  

 nyttevirkning.
 Det oplystes, at det ansøgte er godkendt i Sverige, Østrig og Tyskland,  

 dog med enkelte afvigelser i beskyttelsesomfanget.
 Patent Attorney Craig supplerede redegørelsen under særlig henvisning til  

 den særlige kombinationsteknik og redegjorde yderligere for forskellene til  

 de eksisterende patenter.
 Ankenævnet skal udtale:
 Uanset det ved det ansøgte opnåede resultat og det fra Ankenævnet anførte  

 tiltrædes det af de af direktoratet anførte grunde, at der foreligger en  

 anvendelse og kombination af kendt teknik, der ikke opfylder  

 patenterbarhedsbetingelsen i patentlovens § 2.
Herefter bestemmes:
 Den påklagede afgørelse stadfæstes.
