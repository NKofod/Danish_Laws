Bekendtgørelse om ændring af bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen § 1 I bekendtgørelse nr. 1377 af 12. december 2019 om anmeldelse, registrering, gebyr samt offentliggørelse m.v. i Erhvervsstyrelsen, som ændret ved bekendtgørelse nr. 2013 af 10. december 2020, foretages følgende ændringer:
 1. I indledningen ændres »§ 11, stk. 5, 2. pkt., i lov om Det Centrale Virksomhedsregister, jf. lovbekendtgørelse nr. 1052 af 16. oktober 2019« til: »§ 11, stk. 4 og 5, 2. pkt., i lov om Det Centrale Virksomhedsregister, jf. lovbekendtgørelse nr. 1052 af 16. oktober 2019, som senest ændret ved § 6 i lov nr. 642 af 19. maj 2020«.
 2. I indledningen ændres »og § 15, stk. 2, i lov om det europæiske andelsselskab (SCE-loven), jf. lovbekendtgørelse nr. 658 af 1. juli 2019« til: »§ 15, stk. 2, i lov om det europæiske andelsselskab (SCE-loven), jf. lovbekendtgørelse nr. 658 af 1. juli 2019, og § 16 e, i lov om opkrævning af skatter og afgifter m.v. (opkrævningsloven), jf. lovbekendtgørelse nr. 2711 af 20. december 2021«.
3. I § 1, stk. 3, indsættes efter »Bekendtgørelsens«: »§ 5, stk. 3, « 4. I § 9 indsættes som stk. 3:
»Stk. 3. Ved anmeldelse af kontant kapitalindskud, indestår anmelderen for, at der foreligger behørig dokumentation i form af bankbilag, der dokumenterer, at selskabskapitalen inklusiv evt. overkurs er indbetalt.
Udskrift fra netbank udgør ikke tilstrækkelig dokumentation.« 5. I § 18, stk. 1, 1. pkt., ændres »dokumenter« til: »dokumentation«.
 6. § 18, stk. 2, affattes således:
 »Stk. 2. Som dokumentation for kontant indbetaling af selskabskapitalen ved anmeldelsen, skal en af følgende parter erklære i Erhvervsstyrelsens it-system, at selskabskapitalen er indbetalt senest på anmeldelsestidspunktet:
 1) Erklæring fra et pengeinstitut om, at selskabskapitalen inklusiv evt. overkurs er indsat på en bankkonto tilhørende kapitalselskabet.
 2) Erklæring fra en advokat om, at selskabskapitalen inklusiv evt. overkurs er indsat på advokatens klientkonto, eller at kapitalen er indsat på en bankkonto tilhørende kapitalselskabet.
3) Erklæring fra en godkendt revisor om, at selskabskapitalen inklusiv evt. overkurs er indsat på en bankkonto tilhørende kapitalselskabet.« 7. § 19, stk. 2, nr. 4, ophæves.
 8. § 39, stk. 2, nr. 5, ophæves.
 9. I § 75 indsættes som stk. 2:
»Stk. 2. Sker der ændringer i de registrerede forhold, skal ændringerne anmeldes til registrering.« § 2 Bekendtgørelsen træder i kraft den 1. juli 2022.
