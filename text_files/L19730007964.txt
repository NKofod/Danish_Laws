 Ved kgl. resolution af 1. juni 1973 har Danmark ratificeret den under 2.  

 april 1973 i København undertegnede overenskomst mellem Danmark, Finland,  

 Island, Norge og Sverige om tillæg til overenskomsten af 12. juli 1957 mellem  

 de samme stater om ophævelse af paskontrollen ved de fællesnordiske grænser,  

 jfr. udenrigsministeriets bekendtgørelser nr. 29 af 12. maj 1958 og nr. 14 af  

 27. februar 1961, Lovtivende C.
 Overenskomsten har følgende ordlyd:
 OVERENSKOMST mellem Danmark, Finland, Island, Norge og Sverige om  

 tillæg til overenskomsten af 12. juli 1957 mellem de samme stater om  

 ophævelse af paskontrollen ved de fællesnordiske grænser.
 De kontraherende stater er blevet enige om følgende tillæg til  

 overenskomsten af 12. juli 1957 mellem Danmark, Finland, Norge og Sverige om  

 ophævelse af paskontrollen ved de fællesnordiske grænser (nedenfor benævnt  

 paskontroloverenskomsten), som Island har tilsluttet sig den 24. september  

 1965.
 Artikel 1.
 I det omfang, det er nødvendigt til opfyldelse af forpligtelser, som den  

 1. juli 1973 påhviler en kontraherende stat i forhold til en ikke  

 kontraherende stat, kan den kontraherende stat gøre følgende afvigelser fra  

 paskontroloverenskomsten:
Har en stat efter denne undtagelsesbestemmelse undladt at afvise en  

 udlænding, er den dog, med den begrænsning som angives i artikel 10, stk. 3  

 pligtig at tilbagetage udlændingen, hvis denne er indrejst i en anden  

 kontraherende stat.
Det samme gælder, hvis en kontraherende stat i øvrigt til  

 opfyldelse af sine forpligtelser over for en ikke kontraherende stat ikke har  

 afvist en udlænding, som derefter er indrejst i anden kontraherende stat uden  

 at være i besiddelse af foreskrevet arbejdstilladelse der.
 Artikel 2.
Er der inden for rammerne af en kontraherende stats samarbejde med ikke  

 kontraherende stat fremsat forslag til bestemmelser, som er uforenelige med  

 paskontroloverenskomsten sammenholdt med denne overenskomst, skal der, efter  

 at de øvrige kontraherende stater efter artikel 4, stk. 2 i  

 paskontroloverenskomsten er underrettet om forslaget, på begæring af en  

 kontraherende stat finde forhandlinger sted mellem de kontraherende stater.  

 Forhandlingerne skal finde sted, inden beslutning træffes vedrørende  

 forslaget, medmindre tvingende grunde gør det nødvendigt straks at træffe  

 sådan beslutning.
I sidstnævnte tilfælde skal forhandlingerne finde snarest  

 muligt, efter at beslutningen er truffet.
 Ved forhandlingerne skal de kontraherende stater søge at klargøre  

 virkningerne af de nye bestemmelser for det nordiske paskontrolsamarbejde  

 samt overveje hvilke ændringer i paskontroloverenskomsten eller i denne  

 overenskomst, der kan blive nødvendige.
 Denne overenskomst skal ratificeres, og ratifikationsinstrumenterne skal  

 deponeres i København.
 Overenskomsten træder i kraft den 1. juli 1973. Den forbliver i kraft for  

 en kontraherende stat, så længe paskontroloverenskomsten er i kraft for den  

 pågældende stat.
 Overenskomsten skal deponeres i det danske udenrigsministerium, og  

 bekræftede afskrifter af den skal tilstilles de øvrige kontraherende staters  

 regeringer.
 Til bekræftelse heraf har de kontraherende staters befuldmægtigede  

 undertegnet denne overenskomst.
 Udfærdiget i København den 2. april 1973 i et eksemplar på dansk, finsk,  

 islandsk, norsk og svensk.
K.B.
Andersen Overenskomsten trådte i medfør af artikel 2 i kraft den 1. juli 1973.
 Udenrigsministeriet, den 1. oktober  

 1973.
K.B.
Andersen.
