§ 1.  Klager, der indsendes til direktoratet uden  

 først at have været forelagt institutionen, vil i almindelighed blive  

 tilbagesendt til afgørelse.
Klageren vil blive underrettet om  

 tilbagesendelsen og gjort bekendt med, at institutionens afgørelse kan  

 indbringes for direktoratet.
 Stk. 2.  Klager, der skal afgøres af direktoratet, vil  

 normalt først blive besvaret, efter at der er indhentet en udtalelse fra  

 anstaltslederen (arrestinspektøren).
 § 2.  Inden en klagesag afgøres på institutionen eller  

 indsendes til direktoratet med anstaltslederens (arrestinspektørens)  

 udtalelse, skal der foretages afhøring af klageren, såfremt det er nødvendigt  

 for at få klagen og dens begrundelse uddybet og nærmere præciseret.
 Stk. 2.  Der foretages afhøring af eller indhentes  

 udtalelser fra den eller de funktionærer, der er berørt af klagen, samt af  

 medindsatte, såfremt disse må antages at kunne yde bidrag til sagens  

 oplysning, som ikke på fyldestgørende måde kan opnås ad anden vej.
Stk. 3.  Klageren skal, med mindre det er klart  

 unødvendigt, orienteres om de afgivne udtalelser og have lejlighed til at  

 udtale sig.
Han skal orienteres om institutionens indstilling og efter  

 anmodning om begrundelsen herfor.
§ 3.  Institutionens indstilling, bilagt sagens  

 dokumenter, indsendes til direktoratet inden 3 uger efter at sagen er  

 modtaget i institutionen.
Såfremt det af særlige grunde ikke er muligt at  

 afslutte sagens behandling inden for 3 uger, skal såvel klageren som  

 direktoratet underrettes om grunden hertil.
Såfremt direktoratet ikke er  

 bekendt med klagen, skal sagens emne anføres over for direktoratet.
 Stk. 2.  En genpart af indstillingen vedlægges til  

 direktoratet med henblik på eventuel udlevering til klageren i forbindelse  

 med direktoratets stillingtagen til sagen.
 § 4.  Med hensyn til den særlige adgang for  

 varetægtsarrestanter til at indbringe klager for retten henvises til  

 retsplejelovens regler herom.
 § 5.  Cirkulæret træder i kraft den 1. august 1977.
 Stk. 2.  Samtidig ophæves direktoratets  

 cirkulærskrivelse af 1. marts 1968 om behandling af klager fra indsatte.
H.
H.
Brydensholt /Jon Johnsen Kriminalforsorgens anstalter og arrestinspektørerne.
