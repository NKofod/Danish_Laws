Bekendtgørelse om uddannelsen til  

 urmager I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 urmager.
Uddannelsens mål § 2. Den uddannede urmager skal selvstændigt  

 kunne beregne et reparationsarbejdes omfang, foretage kalkulation og  

 udføre arbejdet samt kunne udføre arbejde på antikke ure  

 og placere dem i kulturhistorisk sammenhæng.
Den uddannede urmager skal  

 endvidere kunne reparere mikroelektronik i kvarts- og radiostyrede  

 elektroniske ure.
Uddannelsen skal samtidig kvalificere urmageren til at  

 udføre alle merkantile funktioner i en urmagerforretning samt  

 opnå et vare- og materialekendskab, der giver mulighed for at vejlede  

 forbrugerne i køb af alle typer ure.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service, jf. § 14, stk. 2,  

 i lov om erhvervsuddannelser.
 Stk. 2. Det faglige udvalg for uddannelsen er Urmagernes  

 Faglige Fællesudvalg.
 § 4. Uddannelsen varer 4 år, jf. dog  

 §§ 6-7.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 60 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af 6 skoleperioder på hver 10 uger,  

 der omfatter grundfag, områdefag, bundne specialefag og valgfag
samt valgfri specialefag, der eventuelt kan etableres som særlige  

 skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved særlige forløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i det områdefag i  

 grundforløbet, der er særligt for hovedforløbet, jf.  

 § 8.
Fritagelse for dele af uddannelsen § 6. Elever, der har de nødvendige  

 forudsætninger, kan gennemføre et supplerende kursus, jf.  

 hovedbekendtgørelsens § 20, stk. 1, på indtil 20 uger,  

 der træder i stedet for grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20, stk. 2. For elever med uddannelsesaftale er kurset omfattet  

 af uddannelsesaftalen.
 Stk. 2. Suppleringskurset og herunder afklaringen kan  

 gennemføres uden uddannelsesaftale.
 § 7. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 8. Grundforløbet omfatter følgende  

 områdefag, der er særligt for hovedforløbet:
1) Praktisk urmageri Niveau: begynder Målet er, at eleven under vejledning kan udføre almindeligt  

 forekommende reparationsarbejde på mekaniske og elektroniske  

 storure.
 Stk. 2. Det områdefag, der er nævnt i stk. 1,  

 varer i 5 uger.
 § 9. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Engelsk (niveau F).
 2)	Naturfag (niveau E).
 3)	Reklame (2,5 uger).
 4)	Salg og service (niveau D).
 5)	Virksomhedslære og innovation (niveau E).
 § 10. Undervisningen i hovedforløbet  

 omfatter følgende områdefag:
1) Mekaniske storure Niveau: avanceret Målet er, at:
a)	eleven skal kunne vurdere en reparations omfang og udføre  

 denne, b)	eleven skal kunne vurdere mekaniske funktioner og kulturelle  

 værdier på alle almindeligt forekommende mekaniske storure, c)	eleven skal kunne udføre et komplet eftersyn, herunder  

 adskille, kontrollere for fejl og slitage, rense, samle og justere uret,  

 både i korrekt forløb og som enkeltstående opgave, d)	eleven skal kunne reparere slidte dele og om nødvendigt  

 fremstille nye, og e)	eleven skal kunne redegøre for urets mekaniske funktioner,  

 herunder gang og slagfunktioner samt pendulberegning og regulering.
2) Mekaniske småure Niveau: avanceret Målet er, at:
a)	eleven skal kunne vurdere en reparations omfang og udføre  

 denne, b)	eleven skal kunne vurdere mekaniske funktioner og kulturelle  

 værdier på alle almindeligt forekommende mekaniske  

 småure, c)	eleven skal kunne udføre reparationer på alle  

 almindeligt forekommende mekaniske småure også med dag- og  

 datovisning, automatisk optræk og lignende, d)	eleven skal kunne udføre et komplet eftersyn, herunder  

 adskille, kontrollere for fejl og slitage, rense, samle og justere uret,  

 både i korrekt forløb og som enkeltstående opgave, e)	eleven skal kunne udskifte slidte dele, og f)	eleven skal kunne forklare mekaniske funktioner, herunder  

 fejlfinding ved hjælp af tidskontrolapparat.
3) Urelektronik Niveau: avanceret Målet er, at:
a)	eleven skal kunne forklare elektroniske komponenters virkemåde  

 i relation til elektroniske ure.
Eleven skal kunne forklare principperne i  

 forskellige elektroniske ure, b)	eleven skal kunne forklare Ohm's lov, c)	eleven skal kunne skifte element i elektroniske stor- og  

 småure, og d)	eleven skal kunne betjene erhvervets elektroniske måleudstyr,  

 herunder måle korrekt på elektroniske storure.
 Stk. 2. Undervisningen i områdefag i  

 hovedforløbet varer i alt 22,5 uger.
 § 11. Til hovedforløbet er knyttet  

 følgende bundne specialefag:
1) Elektroniske småure Niveau: avanceret Målet er, at:
a)	eleven skal kunne fejlfinde og vurdere en reparations omfang  

 på elektroniske ure, b)	eleven skal kunne vurdere både den mekaniske og den  

 elektroniske del af uret, c)	eleven skal kunne udføre reparationer på alle  

 almindeligt forekommende elektroniske småure, såsom analog-,  

 digital- og radiostyrede ure samt elektroniske ure med komplicerede  

 funktioner som kronograf, kalender, månefase, vækker og  

 lignende, d)	eleven skal kunne udføre et komplet eftersyn, herunder  

 adskille, kontrollere for fejl og slitage, rense, samle og justere uret,  

 både i korrekt forløb og som enkeltstående  

 arbejdsopgaver, e)	eleven skal kunne fejlfinde i elektroniske dele og udskifte defekte  

 komponenter samt udskifte slidte mekaniske dele, f)	eleven skal kunne betjene testudstyr og drage korrekte konklusioner  

 af de opnåede måleresultater, og g)	eleven skal kunne forklare de elektroniske og mekaniske funktioner  

 og deres sammenhæng.
2) Specialure Niveau: avanceret Målet er, at:
a)	eleven skal kunne vurdere en reparations omfang og udføre  

 denne, b)	eleven skal kunne vurdere mekaniske funktioner og kulturelle  

 værdier på alle forekommende småure, c)	eleven skal kunne udføre reparationer og komplette eftersyn  

 på armbåndsure med kronograf, kronometercertifikat, komplicerede  

 kalendersystemer, vække- og musikfunktioner, specielle  

 optræksystemer og lignende, d)	eleven skal kunne udføre et komplet eftersyn, herunder  

 adskille, kontrollere for fejl og slitage, rense, samle og justere uret,  

 både i korrekt forløb og som enkeltstående  

 arbejdsopgaver, e)	eleven skal kunne reparere og udskifte slidte dele, og f)	eleven skal kunne forklare mekaniske funktioner, herunder  

 fejlfinding ved hjælp af tidskontrolapparat.
 Stk. 2. Undervisningen i de i stk. 1 nævnte  

 specialefag varer i alt 11 uger.
 § 12. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer:
 1)	Fordybelse i specielle faglige problemstillinger.
 2)	At opnå kompetencer i de valgte specialer.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 4. De valgfri specialefag varer i alt 2 uger.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 11 uger.
Praktikuddannelsen § 14. Praktikuddannelsen omfatter følgende  

 arbejdsområder og funktioner:
 1)	Brug af drejestol, håndværktøj og elektronisk  

 måleudstyr.
 2)	Øvelse i butiksadfærd, salgsteknik og  

 produktkendskab.
 3)	Reparationer af relevante urværker.
 § 15. Målene med praktikuddannelsen  

 er:
 1)	Eleven skal på avanceret niveau kunne tilrettelægge og  

 vurdere et arbejdes omfang.
 2)	Eleven skal på rutineniveau kunne planlægge og  

 gennemføre eller løse en aktivitet i rutine- og kendte  

 situationer alene eller i samarbejde med andre.
 3)	Eleven skal desuden have kendskab til urmagerens arbejdsmiljø  

 og kunne udføre alle merkantile funktioner i en urforretning, herunder  

 vejledning af forbrugerne.
 Uddannelsesbog mv.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med  

 eksamen/prøve, er den afsluttende karakter eksamenskarakteren.
Ellers  

 er det en standpunktskarakter.
 Afsluttende prøver m.v.
§ 19. Den afsluttende prøve, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Prøven består af to praktiske prøver, der  

 hver består af to delprøver.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Opgavernes udførelse bedømmes af elevens  

 lærer og to censorer udpeget af det faglige udvalg.
 § 20. De praktiske prøver består  

 af:
1)	En eller flere reparations-/fremstillingsopgaver inden for mekaniske  

 storure og specialure.
Opgaverne skal løses inden for 16 klokketimer  

 fordelt over 2-4 dage.
2)	Et fejlfindings- og reparationsforløb inden for mekaniske og  

 elektroniske småure.
Opgaverne skal løses inden for 8  

 klokketimer på én dag.
Eleverne må medbringe alle  

 skriftlige og trykte hjælpemidler, der er anvendt i  

 undervisningen.
 Stk. 2. Der gives en karakter for hvert af fagene:
 1)	Mekaniske storure.
 2)	Specialure.
 3)	Mekaniske småure.
 4)	Elektroniske småure.
Sygeeksamen og ny eksamen § 21. Sygeeksamen og ny eksamen (omprøve)  

 følger reglerne i bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 22. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Eleven skal have opnået mindst karakteren 6 som  

 gennemsnit af prøvekaraktererne i område- og specialefagene, jf.  

 § 20. Derudover skal eleven have opnået mindst karakteren 6 som  

 gennemsnit af alle øvrige karakterer.
 § 23. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 24. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.  

 Uddannelsesbeviset påføres en gennemsnitskarakter med en decimal  

 for de i § 20 nævnte fag.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 22, og afsluttende praktikerklæring  

 for praktikuddannelsen er udstedt, jf. § 23.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 597  

 af 26. juni 1996 om uddannelsen til urmager.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
