Nr LSF 109 Forslag til Lov om ændring af lov om støtte til forbedring af strukturen  

 og effektiviteten i jordbruget og om ændring af lov om tilskud til  

 skovforbedrende foranstaltninger Fremsat af landbrugsministeren (Tørnæs) den 30. januar 1991 Vedtaget ved tredjebehandling den 16. april 1991 Lov nr. 281 af 08/05/1991 § 1 I lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 631 af 22. september 1989, som ændret  

 ved lov nr. 413 af 13. juni 1990, foretages følgende ændringer:
 1. Efter § 1 indsættes:
»§ 1 a.
Landbrugsministeren kan fastsætte de regler, der er  

 nødvendige for anvendelsen her i landet af De Europæiske Fællesskabers  

 forordninger om strukturfondene for så vidt angår jordbrug i særlige  

 landdistrikter.« 2. Efter kapitel 7 b indsættes:
»Kapitel 7 c Tilskud til fremme af udviklingen i særlige landdistrikter § 20 g.
Landbrugsministeren kan yde tilskud til foranstaltninger,  

 der opnår tilskud fra Den Europæiske Udviklings- og Garantifond for  

 Landbruget i henhold til De Europæiske Fællesskabers forordninger om  

 strukturfondene for så vidt angår jordbrug i særlige landdistrikter.
 Stk. 2. Landbrugsministeren kan fastsætte regler om, at amtsrådet  

 eller kommunalbestyrelsen kan yde tilskud til de foranstaltninger, der er  

 omfattet af stk. 1.
 Stk. 3. Landbrugsministeren fastsætter regler om, hvilke  

 foranstaltninger og hvilke jordbrugere der er omfattet af stk. 1, øvrige  

 betingelser for tilskud, hvilke udgifter der er tilskudsberettigede, samt om  

 størrelse og udbetaling af tilskud.
Stk. 4. Tilsagn om tilskud efter dette kapitel kan gives inden for  

 en beløbsramme, der fastsættes på de årlige finanslove.
Denne beløbsramme kan  

 fastsættes således, at den omfatter tilskud fra Den Europæiske Udviklings- og  

 Garantifond for Landbruget i henhold til De Europæiske Fællesskabers  

 forordninger om strukturfondene for så vidt angår jordbrug i særlige  

 landdistrikter.
§ 20 h.
Landbrugsministeren nedsætter et udvalg med repræsentanter  

 for de berørte myndigheder og interesseorganisationer til at bistå ved  

 administration af ordningen i henhold til § 20 g.
Stk. 2. Landbrugsministeren kan fastsætte regler om, at udvalget  

 udøver tilsyns- og opfølgningsfunktioner for foranstaltninger omfattet af  

 ordningen i henhold til bestemmelserne herom i De Europæiske Fællesskabers  

 forordninger.« 3. § 21 affattes således:
 »§ 21. Landbrugsministeren kan fastsætte regler om  

 udfærdigelse af ansøgninger m.v. efter denne lov og om, at ansøgninger m.v.  

 skal udfærdiges med bistand af en sagkyndig konsulent.
 Stk. 2. Landbrugsministeren godkender de sagkyndige konsulenter,  

 der er nævnt i stk. 1. Landbrugsministeren kan fastsætte regler om, hvilke  

 opgaver de sagkyndige konsulenter kan bistå med.
Stk. 3. Landbrugsministeren kan fastsætte nærmere regler om  

 betingelserne for godkendelse efter stk. 2, herunder om tilbagekaldelse af  

 godkendelsen.« 4. I § 23 indsættes efter stk. 1 som nye stykker:
»Stk. 2. Landbrugsministeren kan fastsætte regler om, at  

 amtskommuner, kommuner eller private organisationer kan udøve de beføjelser,  

 der i § 20 g, stk. 1, er tillagt ministeren.
Afgørelser, der træffes af en  

 amtskommune, kommune eller privat organisation, kan indbringes for ministeren  

 inden 4 uger efter, at afgørelsen er meddelt klageren.
Afgørelsen skal  

 indeholde oplysning om klageadgangen og om fristen herfor.
Ministeren kan  

 ændre en privat organisations afgørelse, uden at der foreligger klage.
Stk. 3. Landbrugsministeren kan fastsætte regler om, hvilke  

 betingelser amtskommuner, kommuner eller private organisationer skal opfylde  

 for at udøve de beføjelser, der i § 20 g, stk. 1, er tillagt  

 ministeren.« Stk. 2 bliver herefter stk. 4.
 5. § 26, stk. 3, affattes således:
»Stk. 3. Støtte efter kapitlerne 7, 7 a, 7 b og 7 c  

 bortfalder desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20 c og 20 d, 4) hvis omstillingen ikke gennemføres, jf. § 20 e, eller 5) hvis foranstaltninger efter § 20 g ikke gennemføres i overensstemmelse  

 med den godkendte plan for aktivitetens gennemførelse.« 6. Efter § 27 indsættes:
»§ 27 a.
Den, der til brug for afgørelser, der træffes i  

 henhold til de i §§ 1 og 1 a nævnte forordninger, i henhold til denne lov  

 eller de i medfør af loven fastsatte regler, giver urigtige eller vildledende  

 oplysninger eller fortier oplysninger af betydning for afgørelsen, straffes  

 med bøde, medmindre højere straf er forskyldt efter anden lovgivning.
Det  

 samme gælder den, der handler i strid med vilkår, der er fastsat i en sådan  

 afgørelse, eller som forsøger herpå.
Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.« § 2 I lov nr. 194 af 29. marts 1989 om tilskud til skovforbedrende  

 foranstaltninger foretages følgende ændringer:
 1. § 6 affattes således:
 »§ 6. Ansøgninger m.v. efter denne lov skal udfærdiges med  

 bistand af en sagkyndig skovbrugskonsulent.
 Stk. 2. Landbrugsministeren godkender de sagkyndige  

 skovbrugskonsulenter, der er nævnt i stk. 1. Landbrugsministeren kan  

 fastsætte regler om, hvilke opgaver de sagkyndige skovbrugskonsulenter kan  

 bistå med.
Stk. 3. Landbrugsministeren kan fastsætte nærmere regler om  

 betingelserne for godkendelse efter stk. 2, herunder om tilbagekaldelse af  

 godkendelsen.« 2. Efter § 11 indsættes:
»§ 11 a.
Den, der til brug for afgørelser, der træffes i  

 henhold til denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.« § 3 Stk. 1. Tidspunktet for lovens ikrafttræden fastsættes af  

 landbrugsministeren.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Landbrugsministeren kan fastsætte regler om, at tilsagn om  

 tilskud efter § 20 g, stk. 1, i lov om støtte til forbedring af strukturen og  

 effektiviteten i jordbruget kun kan gives indtil udgangen af 1993.
Oprindeligt fremsat forslag § 1 I lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 631 af 22. september 1989 som ændret  

 ved lov nr. 413 af 13. juni 1990, foretages følgende ændringer:
 1. Efter § 1 indsættes:
»§ 1 a.
Landbrugsministeren kan fastsætte de regler, der er  

 nødvendige for anvendelsen her i landet af De Europæiske Fællesskabers  

 forordninger om strukturfondene, for så vidt angår jordbrug i særlige  

 landdistrikter.«.
 2. Efter kapitel 7b indsættes:
»Kapitel 7c Tilskud til fremme af udviklingen i særlige landdistrikter § 20 g.
Landbrugsministeren kan yde tilskud til foranstaltninger,  

 der opnår tilskud fra Den Europæiske Udviklings- og Garantifond for  

 Landbruget i henhold til De Europæiske Fællesskabers forordninger om  

 strukturfondene, for så vidt angår jordbrug i særlige landdistrikter.
 Stk. 2. Landbrugsministeren kan fastsætte regler om, at amtsrådet  

 eller kommunalbestyrelsen kan yde tilskud til de foranstaltninger, der er  

 omfattet af stk. 1.
 Stk. 3. Landbrugsministeren fastsætter regler om, hvilke  

 foranstaltninger og hvilke jordbrugere, der er omfattet af stk. 1, øvrige  

 betingelser for tilskud, hvilke udgifter, der er tilskudsberettigede, samt om  

 størrelse og udbetaling af tilskud.
Stk. 4. Tilsagn om tilskud efter dette kapitel kan gives inden for  

 en beløbsramme, der fastsættes på de årlige finanslove.
Denne beløbsramme kan  

 fastsættes således, at den omfatter tilskud fra Den Europæiske Udviklings- og  

 Garantifond for Landbruget i henhold til De Europæiske Fællesskabers  

 forordninger om strukturfondene, for så vidt angår jordbrug i særlige  

 landdistrikter.
§ 20 h.
Landbrugsministeren nedsætter et udvalg med repræsentanter  

 for de berørte myndigheder og interesseorganisationer til at bistå ved  

 administration af ordningen i henhold til § 20 g.
 Stk. 2. Landbrugsministeren kan fastsætte regler om, at udvalget  

 udøver tilsyns- og opfølgningsfunktioner for foranstaltninger omfattet af  

 ordningen i henhold til bestemmelserne herom i De Europæiske Fællesskabers  

 forordninger.«.
 3. § 21 affattes således:
 »§ 21. Landbrugsministeren kan fastsætte regler om  

 udfærdigelse af ansøgninger m.v. efter denne lov og om, at ansøgninger m.v.  

 skal udfærdiges med bistand af en sagkyndig konsulent.
 Stk. 2. Landbrugsministeren godkender de sagkyndige konsulenter,  

 der er nævnt i stk. 1. Landbrugsministeren kan fastsætte regler om hvilke  

 opgaver, de sagkyndige konsulenter kan bistå med.
 Stk. 3. Landbrugsministeren kan fastsætte nærmere regler om  

 betingelserne for godkendelse efter stk. 2, herunder om tilbagekaldelse af  

 godkendelsen.«.
 4. I § 23 indsættes efter stk. 1 som nye stykker:
»Stk. 2. Landbrugsministeren kan fastsætte regler om, at  

 amtskommuner, kommuner eller private organisationer kan udøve de beføjelser,  

 der i § 20 g, stk. 1, er tillagt ministeren.
Afgørelser, der træffes af en  

 amtskommune, kommune eller privat organisation, kan indbringes for ministeren  

 inden 4 uger efter, at afgørelsen er meddelt klageren.
Afgørelsen skal  

 indeholde oplysning om klageadgangen og om fristen herfor.
Ministeren kan  

 ændre en privat organisations afgørelse, uden at der foreligger klage.
 Stk. 3. Landbrugsministeren kan fastsætte regler om, hvilke  

 betingelser amtskommuner, kommuner eller private organisationer skal opfylde  

 for at udøve de beføjelser, der i § 20 g, stk. 1, er tillagt  

 ministeren.«.
 Stk. 2 bliver herefter stk. 4.
 5. § 26, stk. 3, affattes således:
»Stk. 3. Støtte efter kapitlerne 7, 7 a, 7 b og 7 c  

 bortfalder desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20 c og 20 d, 4) hvis omstillingen ikke gennemføres, jf. § 20 e, eller 5) hvis foranstaltninger efter § 20 g ikke gennemføres i overensstemmelse  

 med den godkendte plan for aktivitetens gennemførelse.«.
 6. Efter § 27 indsættes:
»§ 27 a.
Den, der til brug for afgørelser, der træffes i  

 henhold til de i §§ 1 og 1 a nævnte forordninger, i henhold til denne lov  

 eller de i medfør af loven fastsatte regler, giver urigtige eller vildledende  

 oplysninger eller fortier oplysninger af betydning for afgørelsen, straffes  

 med bøde, medmindre højere straf er forskyldt efter anden lovgivning.
Det  

 samme gælder den, der handler i strid med vilkår, der er fastsat i en sådan  

 afgørelse, eller som forsøger herpå.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådan bødeansvar.«.
§ 2 I lov nr. 194 af 29. marts 1989 om tilskud til skovforbedrende  

 foranstaltninger foretages følgende ændringer:
 1. § 6 affattes således:
 »§ 6. Ansøgninger m.v. efter denne lov skal udfærdiges med  

 bistand af en sagkyndig skovbrugskonsulent.
 Stk. 2. Landbrugsministeren godkender de sagkyndige  

 skovbrugskonsulenter, der er nævnt i stk. 1. Landbrugsministeren kan  

 fastsætte regler om hvilke opgaver, de sagkyndige skovbrugskonsulenter kan  

 bistå med.
 Stk. 3. Landbrugsministeren kan fastsætte nærmere regler om  

 betingelserne for godkendelse efter stk. 2, herunder om tilbagekaldelse af  

 godkendelsen.«.
 2. Efter § 11 indsættes:
»§ 11 a.
Den, der til brug for afgørelser, der træffes i  

 henhold til denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådan bødeansvar.«.
§ 3 Tidspunktet for lovens ikrafttræden fastsættes af landbrugsministeren.  

 Ministeren kan herunder fastsætte, at loven træder i kraft på forskellige  

 tidspunkter.
 Stk. 2. Landbrugsministeren kan fastsætte regler om, at tilsagn om  

 tilskud efter § 20 g, stk. 1, i lov om støtte til forbedring af strukturen og  

 effektiviteten i jordbruget kun kan gives indtil udgangen af 1993.
Bemærkninger til lovforslaget Almindelige bemærkninger 1. Lovforslagets formål.
 Lovforslaget har tre formål:
A.
Tilskud i mål 5b-områder.
Lovforslaget tilsigter at give landbrugsministeren hjemmel til at yde  

 nationale tilskud og viderebetale EF-tilskud til særlige landdistrikter (mål  

 5b-områder) til foranstaltninger vedrørende jordbrug (* 1), hvortil der ydes  

 tilskud fra Den Europæiske Udviklings- og Garantifond for Landbruget (EUGFL)  

 i henhold til reglerne i Rådets forordning (EØF) nr. 4256/88 af 19. december  

 1988 om gennemførselsbestemmelser til forordning (EØF) nr. 2052/88 for så  

 vidt angår EUGFL, Udviklingssektionen.
Det foreslås endvidere, at  

 landbrugsministeren bemyndiges til at fastsætte de bestemmelser, der er  

 nødvendige for forordningens anvendelse i danske mål 5b-områder.
B.
Godkendelse af sagkyndige konsulenter.
 Lovforslaget tilsigter endvidere at give landbrugsfaglige konsulenter og  

 skovbrugskonsulenter, der opfylder visse krav af uddannelsesmæssig og  

 erfaringsmæssig karakter, mulighed for, uanset organisationsansættelse, at  

 blive godkendt som sagkyndige konsulenter og som sådanne at medvirke ved  

 administrationen af lov om støtte til forbedring af strukturen og  

 effektiviteten i jordbruget og lov om tilskud til skovforbedrende  

 foranstaltninger.
C.
Straffebestemmelser.
 Endelig foreslås i overensstemmelse med nyere praksis indsat en  

 almindelig bestemmelse i de to love om straf for afgivelse af urigtige  

 oplysninger m.v.
 2. Baggrund.
ad A.
Tilskud i mål 5b-områder.
a) Strukturfondsreformen Denne del af lovforslaget har baggrund i De Europæiske Fællesskabers  

 strukturfondsreform for så vidt angår jordbrugets udvikling i særlige  

 landdistrikter.
 Strukturfondsreformen skal gøre fællesskabets strukturindsats mere  

 effektiv, bl.a. ved at integrere indsatsen fra Regionalfonden, Socialfonden  

 og Landbrugsfonden og EF's øvrige finansielle instrumenter.
Den højere prioritering af Fællesskabets strukturindsats kommer også til  

 udtryk i størrelsen af den bevilling, der stilles til rådighed fra  

 strukturfondene.
Den samlede bevilling fra de tre fonde til samtlige mål  

 forudses at stige fra 9 mia.
ECU i 1989 til ca. 14,5 mia ECU i 1993.
Et vigtigt led i effektiviseringen af Fællesskabets strukturindsats er en  

 koncentration af indsatsen i særlige sektorer og geografiske områder.
Til det  

 formål blev der i strukturfondsreformen opstillet 6 højtprioriterede mål (mål  

 1, 2, 3, 4, samt 5a og 5b), jf. art. 1 i Rådets forordning (EØF) nr. 2052/88  

 af 24. juni 1988, om strukturfondenes opgaver og effektivitet.
Mål 1 vedrører de tilbagestående regioner i EF og omfatter Irland,  

 Portugal, Grækenland, store dele af Spanien og Italien samt nogle enkelte  

 andre områder.
Mål 1-områderne omfatter 38 pct. af EF's areal og 21 pct. af  

 EF's befolkning.
Alle 3 strukturfonde kan yde tilskud i mål 1-områder og ca.  

 2/3 af EF's strukturfondsmidler for perioden 1989-93 er reserveret til disse  

 områder.
Mål 2 vedrører områder i industriel tilbagegang i samtlige medlemsstater  

 bortset fra Irland, Portugal og Grækenland, som helt er dækket af mål 1. De  

 finansielle bidrag bevilges fra Regionalfonden og Socialfonden og udgør ca.  

 12 pct. af strukturfondsmidlerne.
I Danmark har Aalborg- og Nakskovområdet  

 status som mål 2.
Mål 3 og 4 dækker hele EF-området og har til formål henholdsvis at bekæmpe  

 langtidsledighed og øge unges erhvervsmæssige integrering.
Ca. 12 pct. af  

 strukturfondsmidlerne er reserveret til mål 3 og 4 og bevilges udelukkende  

 fra Socialfonden.
Mål 5a, den horisontale jordbrugsstrukturpolitik, har til formål at  

 fremskynde tilpasningen af jordbrugsstrukturerne i EF.
Foranstaltningerne  

 vedrører både primærproduktionen og sekundærproduktionen.
For  

 primærproduktionens vedkommende er Rådets forordning (EØF) nr. 797/85 den  

 centrale forordning, som i Danmark er gennemført ved forbedringsloven.
For  

 sekundærproduktionens vedkommende er projektstøtteordningerne de centrale  

 forordninger, jf.
Rådets forordning (EØF) nr. 866/90 og 867/90. Et forslag  

 til national gennemførelse af disse ordninger er fremsat i Folketinget den 9.  

 januar 1991, jf.
L 41.
 Til mål 5a, som fra EF alene modtager tilskud fra Landbrugsfonden, er  

 reserveret ca. 6 pct. af samtlige strukturfondsmidler i perioden 1989-93.
Mål 5b vedrører udvikling af særlige landdistrikter og omfatter 17 pct. af  

 EF's areal og 5 pct. af befolkningen i EF.
Alle medlemsstater bortset fra  

 Irland, Portugal og Grækenland har områder med mål 5b status.
EF's tilskud  

 bevilges fra alle tre strukturfonde og udgør ialt ca. 5 pct. af samtlige  

 strukturfondsmidler.
De danske mål 5b-områder omfatter 4 pct. af landets  

 areal og 2 pct. af befolkningen.
De danske mål 5b-områder udgør  

 befolkningsmæssigt kun 0,7 pct. af samtlige mål 5b-områder i EF.
 For så vidt angår indsatsen fra Landbrugsfonden under mål 1, 5a og 5b er  

 det generelle formål ifølge art. 3, stk. 3, i Rådets forordning (EØF) nr.  

 2052/88 at styrke og reorganisere jordbrugsstrukturerne, sikre omstilling af  

 landbrugsproduktionen, fremme udviklingen af supplerende aktiviteter for  

 jordbrugere samt bidrage til en udvikling af de sociale strukturer i  

 landdistrikterne, herunder beskyttelse af miljøet.
 I gennemførelsesbestemmelser af 19. december 1988 for hver fond, jv.  

 Rådets forordninger (EØF) nr. 4254/88 (Regionalfonden), nr. 4255/88  

 (Socialfonden) og nr. 4256/88 (Landbrugsfonden), er fastlagt de  

 foranstaltninger, der kan gives tilskud til.
 For at sikre at EF's fondsmidler ikke erstatter national støtte, er det  

 fastlagt i strukturfondsreformen, at den absolutte vækst i  

 strukturfondsmidler skal føre til en stigning af mindst samme omfang i den  

 samlede offentlige støtte (EF-støtte og national støtte) i medlemsstaternes  

 berørte målområder (det såkaldte additionalitetsprincip).
b) Udpegning af mål 5b-områder i Danmark I Rådets forordning (EØF) nr. 4253/88 af 19. december 1988 om  

 gennemførelsesbestemmelser til forordning (EØF) nr. 2052/88 for så vidt angår  

 samordningen af de forskellige strukturfondes interventioner indbyrdes såvel  

 som med interventionerne fra Den Europæiske Investeringsbank og de øvrige  

 eksisterende finansielle instrumenter, bestemmes, at Kommissionen efter  

 forslag fra medlemsstaterne udvælger de støtteberettigede områder under mål  

 5b.
For Danmarks vedkommende har Bornholm, Morsø, Læsø, Samsø, Langeland, Ærø  

 samt de 27 småøer tilknyttet Sammenslutningen af Danske Småøer fået status  

 som støtteberettigede under mål 5b, jf.
Kommissionens beslutning nr. 89/426  

 af 10. maj 1989.
 Organiseringen af arbejdet med mål 5b i Danmark koordineres af  

 Landbrugsministeriet på basis af et samarbejde med øvrige involverede  

 ministerier samt de berørte lokalområder.
c) Fællesskabsstøtteramme Efter at de danske mål 5b-områder var udpeget af Kommissionen,  

 udarbejdede de danske myndigheder en samlet udviklingsplan for de 33 øer.
På  

 baggrund af denne og efter forhandling med de danske myndigheder fastsatte  

 Kommissionen en fællesskabsstøtteramme for Danmark gældende for perioden  

 1989-93. Fællesskabsstøtterammen angiver de faglige områder, der kan ydes  

 tilskud til, indeholder en vejledende finansieringsplan for de tre  

 strukturfonde og opstiller nogle gennemførelsesbestemmelser.
 Med hensyn til de faglige områder er der i fællesskabsstøtterammen for  

 Danmarks mål 5b-områder angivet følgende 3 prioriterede felter:
1. Udvikling af jordbrug og fiskeri 2. Udvikling af andre sektorer, herunder små og mellemstore  

 virksomheder 3. Udvikling af menneskelige ressourcer.
Med hensyn til finansieringsplanen i Fællesskabsstøtterammen bevilges ialt  

 23 mill.
ECU fra EF's strukturfonde.
Bevillingen er fordelt med 12,2 mill.  

 ECU fra Regionalfonden, 6,3 mill.
ECU fra Socialfonden og 4,5 mill.
ECU fra  

 Landbrugsfonden.
Det er en forudsætning for bevillingen, at der samtidig ydes offentlige  

 danske tilskud på 25,5 mill.
ECU, og at der indgår en privat medfinansiering  

 på 19,5 mill.
ECU.
Finansieringsplanen indeholder således investeringer på  

 ialt 68,0 mill.
ECU.
Med hensyn til de finansielle midlers fordeling på prioriterede felter er  

 16 mill.
ECU reserveret til jordbrug og fiskeri, 27,9 mill.
ECU til andre  

 sektorer, mens 11,8 mill.
ECU vedrører menneskelige ressourcer.
Dertil kommer  

 et beløb på 12,3 mill.
ECU, som vedrører eksisterende regionale programmer,  

 hvortil der allerede var bevilget strukturfondsmidler for perioden 1989-93,  

 inden strukturfondsreformen blev gennemført.
Der henvises iøvrigt til  

 bilaget.
Af de 16 mill.
ECU til jordbrug og fiskeri vedrører 13 mill.
ECU  

 investeringer i jordbrug.
Heraf finansieres ifølge den vejledende  

 finansieringsplan 3,5 mill.
ECU af Landbrugsfonden, 3,5 mill.
ECU af  

 Landbrugsministeriet, 0,7 mill.
ECU af amter og kommuner, mens 5,5 mill.
ECU  

 udgør erhvervets egen medfinansiering.
Medlemsstaten er forpligtet til at udpege den myndighed, der pålægges det  

 overordnede ansvar for en effektiv forvaltning af gennemførelsen af  

 fællesskabsstøtterammen.
Myndigheden udpeges inden for det partnerskab, som i  

 henhold til art. 4 i Rådets forordning (EØF) nr. 2052/88 er etableret mellem  

 Kommissionen, medlemsstaten og de involverede regionale og lokale  

 myndigheder.
 Landbrugsministeriet har formandsskabet i partnerskabet og varetager  

 koordinationen af arbejdet såvel i Danmark som over for EF-Kommissionen.
 Inden for rammerne af partnerskabet forpligtes medlemsstaten til at  

 nedsætte et tilsynsudvalg, der har til formål at føre fysisk og finansiel  

 kontrol med de iværksatte aktioner samt foretage evalueringer og eventuelt  

 tilpasninger af det operationelle program.
d) Operationelt program På baggrund af fællesskabsstøtterammen har de danske myndigheder  

 udarbejdet et udkast til operationelt program, som fastlægger hvilke typer af  

 foranstaltninger, der er tilskudsberettigede, hvorledes finansieringen af  

 foranstaltningen skal fordeles mellem EF's strukturfonde, national offentlig  

 medfinansiering og privat medfinansiering, samt hvilke betingelser der  

 iøvrigt stilles for tilskuddene.
Det operationelle program skal godkendes af Kommissionen.
Godkendelsen  

 fandt sted den 10. december 1990, hvorefter det operationelle program vil  

 kunne iværksættes.
 Kommissionen har gjort opmærksom på, at der for Landbrugsfondens  

 vedkommende først vil være EF-midler til rådighed fra og med 1991.
ad B.
Godkendelse af konsulenter.
a) Den gældende ordning i forbedringsloven Ansøgninger m.v. efter forbedringsloven skal udfærdiges med bistand af en  

 sagkyndig konsulent, der er godkendt af landbrugsministeren.
Efter § 21 i lov om støtte til forbedring af strukturen og effektiviteten  

 i jordbruget (forbedringsloven) godkendes de sagkyndige konsulenter efter  

 indstilling fra De danske Landboforeninger, Danske Husmandsforeninger, Dansk  

 Erhvervsgartnerforening, Dansk Erhvervsfrugtavl, Dansk Skovforening, De  

 Danske Skovdyrkerforeninger og Det danske Hedeselskab.
Det er forudsat, at  

 kun konsulenter inden for disse organisationer og eventuelt andre af  

 jordbrugets organisationer kan godkendes som sagkyndige konsulenter.
Der er for tiden godkendt 179 sagkyndige konsulenter til at bistå med at  

 udfærdige ansøgninger efter lovens kapitel 2 om tilskud til  

 forbedringsplaner.
Til at bistå med udfærdigelse af ansøgninger efter lovens  

 § 20 c om tilskud til udtagning af agerjord er der for tiden godkendt 126  

 sagkyndige konsulenter.
 Der vil endvidere blive godkendt sagkyndige skovbrugskonsulenter til at  

 bistå med udfærdigelse af ansøgninger efter lovens § 19 om tilskud til  

 skovtilplantning og sagkyndige konsulenter til at bistå med udfærdigelse af  

 ansøgninger efter lovens § 20 d og 20 e om tilskud til nedsættelse eller  

 omstilling af produktionen.
 Efter forbedringsloven er der hidtil kun godkendt konsulenter, der er  

 indstillet af jordbrugets organisationer.
 Om Folketingets behandling af lov nr. 198 af 9. april 1986 henvises til  

 Folketingstidende 1985-86: Forh.sp. 74, 511, 7697 og 9117, A.sp. 483, B.sp.  

 939 og 1261 og C.sp. 441.
 Om behandlingen af lov nr. 382 af 7. juni 1989 henvises til  

 Folketingstidende 1988-89: Forh.sp. 759, 2014, 10530, 10820 og 11333, A.sp.  

 1873, B.sp. 1793, 2097 og 2343 og C.sp. 1195.
 Om behandlingen af lov nr. 413 af 13. juni 1990 henvises til  

 Folketingstidende 1989-90: Forh.sp. 115, 821, 9074 og 10786, A.sp. 713, B.sp.  

 823 og 1343 og C.sp. 823.
b) Den gældende ordning i skovforbedringsloven Ansøgninger m.v. efter skovforbedringsloven skal udfærdiges med bistand  

 af en sagkyndig konsulent, der er godkendt af landbrugsministeren.
 Efter § 6 i lov om tilskud til skovforbedrende foranstaltninger  

 (skovforbedringsloven) godkendes konsulenterne efter indstilling fra Dansk  

 Skovforening, De Danske Skovdyrkerforeninger og Det danske Hedeselskab.
 Der er for tiden godkendt 26 skovbrugskonsulenter til at bistå med at  

 udfærdige ansøgninger efter loven.
 Der er kun godkendt konsulenter, der er indstillet af de i loven nævnte  

 organisationer.
 Om Folketingets behandling af loven henvises til Folketingstidende  

 1988-89: Forh.sp. 4678, 5936, 7510 og 7718, A.sp. 4129, B.sp. 769 og C.sp.  

 625.
 3. Lovforslaget.
ad A.
Tilskud i mål 5b-områder.
Med lovforslaget tilsigtes at gennemføre EF's forordninger om  

 strukturfonde i Danmark for så vidt angår anvendelsen af midler fra  

 Landbrugsfonden, Udviklingssektionen, i mål 5b-områder samt at give  

 landbrugsministeren hjemmel til at yde nationale offentlige tilskud til de  

 foranstaltninger i det operationelle program, som vedrører jordbruget.  

 Hjemlen omfatter såvel de foranstaltninger, der er omfattet af det  

 operationelle program, som de foranstaltninger, der iværksættes ved  

 Kommissionens fællesskabsinitiativer, for så vidt de har tilknytning til mål  

 5b.
Foreløbig har Kommissionen foreslået et fællesskabsinitiativ,  

 »LEADER« (Indbyrdes forbindelse mellem aktioner til erhvervsmæssig  

 udvikling i landdistrikterne). LEADER har samme overordnede formål som  

 fællesskabsstøtterammerne for mål 5b, men aktiviteterne tager især sigte på  

 at finde nye løsninger på landdistrikternes problemer.
Derudover består  

 forskellen i den forvaltningsmæssige fremgangsmåde, hvor Kommissionen igennem  

 LEADER ønsker at uddelegere finansiel og forvaltningsmæssig kompetence til  

 lokale grupper.
De lokale grupper optræder herefter som formidlere af de  

 globaltilskud, der ydes af Kommissionen og medlemsstaternes myndigheder.  

 Grupperne fordeler globaltilskuddene til de endelige støttemodtagere i  

 henhold til de aktiviteter, der indgår i en aktivitetsplan, som er godkendt  

 af Kommissionen i forståelse med medlemsstaten.
Forholdet mellem EF-tilskud  

 og nationale offentlige tilskud i LEADER vil være det samme, som i  

 fællesskabsstøtterammen for mål 5b i den pågældende medlemsstat.
Kommissionen  

 har endnu ikke foretaget en fordeling mellem medlemsstaterne af de 400 mill.  

 ECU, der er afsat på EF's budget til LEADER i perioden 1991-93.
a) Afgrænsning af jordbrugsforanstaltningerne Lovforslaget omfatter den del af 5b-foranstaltningerne, der vedrører  

 jordbrug, og som medfinansieres af Landbrugsfonden.
Fiskeriforanstaltninger  

 vil blive gennemført af Fiskeriministeriet på grundlag af eksisterende  

 lovgivning.
Efteruddannelse, som bliver tilknyttet foranstaltningerne inden for  

 jordbruget, finansieres af Arbejdsministeriet på basis af eksisterende  

 lovgivning.
Medfinansiering fra EF finder sted fra Socialfonden.
Investeringsstøtte til private virksomheder, herunder inden for  

 jordbrugets sekundære produktion, tilvejebringes af Industriministeriet i  

 medfør af lov nr. 394 af 13. juni 1990 om erhvervsfremme.
Dog vil tilskud i  

 mål 5b-områder til jordbrugets forarbejdningsvirksomheder, som ikke er  

 støtteberettiget efter Industriministeriets støtteordninger og heller ikke  

 kan opnå projektstøtte efter Rådets forordninger (EØF) nr. 866/90 og 867/90,  

 kunne komme i betragtning som støtteberettigede under mål 5b's  

 landbrugsforanstaltninger.
 Med hensyn til afgrænsningen mellem de foranstaltninger vedrørende det  

 primære jordbrug, der gennemføres i mål 5b-områder, og de horisontale  

 foranstaltninger, dvs. foranstaltninger, der gennemføres i medfør af mål  

 5a-forordninger, vil 5b-foranstaltningerne vedrøre fælles foranstaltninger  

 mellem flere jordbrugere, mens 5a-foranstaltninger primært omfatte  

 foranstaltninger, der vedrører den enkelte jordbruger.
 For den sekundære jordbrugsproduktion vil der kunne ydes tilskud efter  

 fællesskabsstøtterammen for mål 5b til foranstaltninger, der indgår i den  

 samlede strategi for landbrugssektorens udvikling, således som denne er  

 skitseret i det operationelle program for mål 5b, såfremt de ikke kan opnå  

 tilskud efter projektstøtteordningen under mål 5a.
b) Støtteberettigede foranstaltninger Målgruppen for den foreslåede ordning vil være jordbrugere, der i  

 samarbejde gennemfører foranstaltninger, som kan fremme udviklingen af mål  

 5b-områderne.
 I det operationelle program indgår for jordbrugets vedkommende følgende  

 foranstaltninger:
 1) Omstilling af produktionen fra traditionelle produkter til produkter,  

 der har særlige kvalitetskarakteristika, eller er egnsspecifikke, eller  

 produceres under mere miljøvenlige produktionsformer, eller til produkter med  

 anvendelse uden for fødevaresektoren, eller for så vidt angår skov omstilling  

 til højere producerende træarter eller anden skovforbedring.
2) Jordbrugeres fælles indsamling, forarbejdning og markedsføring af  

 produkter, der er omfattet af den under 1) nævnte omstilling, 3) Udvikling af nye produkter og produktionsmetoder, som foregår i et  

 samarbejde mellem jordbrugere eller i et samarbejde mellem private  

 erhvervsvirksomheder og flere jordbrugere, samt forbedring af produktions- og  

 forarbejdningsmetoder i private erhvervsvirksomheder, der forarbejder de af  

 jordbrugets råvarer, der er omfattet af den under 1) nævnte omstilling.
 4) Jordbrugere, der i samarbejde udvikler alternative indkomstkilder på  

 bedrifterne, dvs. uden for den traditionelle jordbrugsproduktion.
 Det bemærkes, at der som følge af løbende evalueringer af det  

 operationelle program og indgåelse af nye fællesskabsstøtterammer efter 1993  

 kan ske tilpasninger og ændringer af foranstaltningerne.
ad. 1 Landbrugsministeren fastsætter hvilke produkter, der kan omstilles fra  

 samt hvilke krav, der skal være opfyldt for produkterne efter omstillingen.
 Tilskuddet ydes som tilskud til maskin-, inventar- og andre anlægsudgifter  

 og som et årligt, degressivt og arealafhængigt omstillingstilskud.
 Investeringstilskuddet ydes med 25 pct. fra Landbrugsfonden og op til 30  

 pct. fra Landbrugsministeriet.
 Omstillingstilskuddet fastsættes på grundlag af et skøn over indtægtstabet  

 ved omstillingen for hver produktionsgren eller -form og finansieres ligeligt  

 af Landbrugsfonden og Landbrugsministeriet.
 Der vil blive stillet krav om, at der udarbejdes en plan for omstillingen,  

 og at producenterne forpligtes til at dyrke bedrifterne i overensstemmelse  

 med planen i mindst 5 år.
ad 2 Tilskuddet ydes til samarbejdende jordbrugeres fælles investeringer i  

 maskiner, inventar og anlæg samt til fælles markedsføringsudgifter.
 Tilskuddet ydes med 30 pct. fra Landbrugsfonden og op til 30 pct. fra  

 Landbrugsministeriet, idet der dog fastsættes en øvre grænse for tilskuddets  

 størrelse.
 Der vil blive krævet udarbejdet en plan for ansøgernes aktiviteter  

 indeholdende bl.a. budgetter samt de nødvendige tilladelser fra regionale og  

 statslige myndigheder.
ad 3 Tilskuddet ydes til samarbejdende jordbrugere eller private  

 erhvervsvirksomheder, der i samarbejde med jordbrugere foretager  

 produktudvikling eller udvikler nye produktionsmetoder.
Tilskuddet ydes til  

 meromkostningerne ved udviklingsarbejdet samt til de investeringer, der er  

 nødvendige for udviklingsarbejdets gennemførelse.
 Endvidere ydes tilskud til jordbrugets forarbejdningsvirksomheder i  

 forbindelse med forbedring af produktions- og forarbejdningsmetoder, såfremt  

 forbedringen har tilknytning til den samlede strategi for landbrugssektorens  

 udvikling, således som denne er beskrevet i det operationelle program.  

 Tilskuddet ydes til nødvendige investeringer i maskiner, inventar og anlæg  

 til virksomheder, der hverken er tilskudsberettigede efter Rådets  

 forordninger 866/90 og 867/90 eller efter Industriministeriets  

 investeringsstøtteordninger, under forudsætning af, at virksomheden har en  

 rentabel produktion og økonomisk og beskæftigelsesmæssigt har en væsentlig  

 betydning for lokalsamfundet.
 Der vil blive krævet udarbejdet en plan for udviklings- og  

 forbedringsarbejdet, der bl.a. indeholder budgetter samt de nødvendige  

 tilladelser fra regionale og statslige myndigheder.
 Tilskuddene ydes med 20 pct. fra Landbrugsfonden og med op til 20 pct. fra  

 Landbrugsministeriet.
ad 4 Udvikling af alternative indkomstkilder kan f.eks. bestå i at flere  

 jordbrugere i samarbejde etablerer turistaktiviteter på deres bedrifter og  

 foretager en samlet markedsføring af disse, eventuelt i samarbejde med lokale  

 turistkontorer.
 Det er hensigten at stille krav om, at jordbrugere både før og efter  

 udviklingen af alternative indkomstkilder har en vis tilknytning til egentlig  

 jordbrugs-produktion, f.eks. i form af et mindste antal arbejdstimer.
Tilskuddet tænkes ydet til de investeringer, der er nødvendige for at  

 etablere og evt. markedsføre de alternative indkomstskabende aktiviteter.
Der  

 vil blive stillet krav om, at der udarbejdes en plan for etableringen af de  

 alternative indkomstkilder.
 Tilskuddet foreslås fastsat til maksimalt 60 pct. af de støtteberettigede  

 udgifter, hvoraf halvdelen dækkes af Landbrugsfonden.
c) Sammenhæng med eksisterende støtteordninger Det er hensigten med lovforslaget at skabe den størst mulige sammenhæng  

 med allerede eksisterende støtteordninger.
 Det indebærer, at det årlige, degressive og arealbestemte tilskud, der kan  

 opnås ved omstilling fra traditionel produktion, jf. foranstaltning 1),  

 udbetales i medfør af lov om tilskud til økologisk jordbrugsproduktion for så  

 vidt omstillingen opfylder de krav til økologisk jordbrugsproduktion, der  

 stilles i lov nr. 363 af 10. juni 1987.
Ligeledes vil der i forbindelse med foranstaltning 1), hvor der er tale om  

 skovforbedring i eksisterende skov, blive udbetalt tilskud til anlægsudgifter  

 m.v. i henhold til lov nr. 194 af 29. marts 1989 om tilskud til  

 skovforbedrende foranstaltninger, for så vidt betingelserne for tilskud er  

 opfyldt.
Det bemærkes, at tilskuddet efter denne lov er berettiget til  

 refusion fra EF efter forbedringsloven for så vidt angår  

 hovederhvervslandmænd.
 For så vidt angår foranstaltning 3), bortset fra tilskud til forbedring af  

 private erhvervsvirksomheders produktions- og forarbejdningsmetoder, vil det  

 nationale offentlige tilskud blive ydet efter produktudviklingslovene, jf.  

 lov nr. 364 af 10. juni 1987 om tilskud til produktudvikling i jordbruget og  

 lov nr. 365 af 10. juni 1987 om tilskud til produktudvikling i forarbejdning  

 m.v. af jordbrugsprodukter, for så vidt tilskudsmodtagerne i mål 5b-områderne  

 kan opfylde disse loves betingelser for støtte.
 Endelig bemærkes det, at der vil blive fastsat administrative bestemmelser  

 om investeringslofter, herunder overgangsbestemmelser, i henhold til art. 6 i  

 Rådets forordning (EØF) nr. 797/85 om forbedring af landbrugsstrukturernes  

 effektivitet.
 Lovforslaget er udgiftsneutralt for Landbrugsministeriet, idet de  

 nationale udgifter modsvares af kompenserende besparelser på  

 Landbrugsministeriets budget, jf. oversigt.
Oversigt over lovforslagets økonomiske konsekvenser d) Administrative procedurer Landbrugsministeriet har det overordnede ansvar for en effektiv  

 forvaltning af hele fællesskabsstøtterammen under mål 5b samt af  

 Kommissionens fællesskabsinitiativer tilknyttet mål 5b.
De generelle  

 retningslinier for gennemførelsen af foranstaltningerne tilrettelægges i et  

 udvalg bestående af de berørte myndigheder inden for EF, staten, amter og  

 kommuner m.fl.
Udvalget udgør det partnerskab, der kræves etableret efter  

 art. 4 i Rådets forordning nr. 2052/88.
Med hensyn til foranstaltningerne i jordbruget udbetaler Kommissionen EF's  

 medfinansiering fra Landbrugsfonden i en eller flere rater til den danske  

 stat.
Udbetalingen foregår i årlige beløbsrammer.
Det første forskud kan  

 gives med 50 pct. og et yderligere forskud med op til samlet 80 pct. af  

 forpligtigelsesbevillingen i projektåret.
Landbrugsministeriet forestår  

 herefter de videre udbetalinger af både EF-tilskuddet og det nationale  

 tilskud samt den løbende udarbejdelse af ansøgninger om udbetalinger fra EF.
I forbindelse med tilskudsudbetalinger skal der foretages kontrol hos  

 tilskudsmodtagerne for at efterprøve, om betingelserne for udbetaling af  

 tilskud er opfyldte.
Den efterfølgende kontrol og tilsynet iøvrigt vedrørende  

 foranstaltningerne for jordbruget forestås af Landbrugsministeriet, idet der  

 tages hensyn til de retningslinier, der foreslås herfor af det tilsynsudvalg,  

 der nedsættes inden for rammerne af det tidligere nævnte partnerskab.
ad B.
Godkendelse af sagkyndige konsulenter.
Princippet om, at ansøgninger m.v. efter forbedringsloven og  

 skovforbedringsloven skal udarbejdes med bistand af en sagkyndig konsulent,  

 der er godkendt af landbrugsministeren, foreslås opretholdt.
Det har vist sig  

 at være en hensigtsmæssig løsning, da der ofte er tale om komplicerede  

 økonomiske sammenhænge og omfattende regelsæt, og der stilles derfor store  

 krav til rådgivningen i forbindelse med korrekt udfyldelse af ansøgning om  

 støtte m.v.
 Det foreslås, at der gives landbrugsministeren mulighed for godkendelse af  

 sagkyndige konsulenter, der ikke er ansat i og/eller indstillet af  

 organisationerne, idet udgangspunktet for godkendelse skal være, at  

 konsulenterne lever op til visse krav af uddannelsesmæssig og erfaringsmæssig  

 karakter.
Det er hensigten at opretholde godkendelsen af de konsulenter, der for  

 tiden er godkendt.
Denne gruppe af sagkyndige konsulenter ventes udvidet med  

 et antal selvstændige konsulenter og konsulenter ansat i organisationer uden  

 for den hidtidige kreds af indstillingsberettigede.
 Godkendelse vil ske efter ansøgning fra den pågældende konsulent.
ad C.
Straffebestemmelser.
Der foreslås indført en generel strafbestemmelse både i forbedringsloven  

 og i skovforbedringsloven.
Dette sker i fortsættelse af nyere praksis på  

 området for Landbrugsministeriets tilskudslovgivning og på anbefaling af  

 Politimesterforeningen, Rigsadvokaten og Rigsrevisionen.
 4. Lovforslagets statsfinansielle konsekvenser.
ad A.
Tilskud i mål 5b-områder.
 I henhold til forslagets § 20 g, stk. 5, fastsættes der årligt på  

 finansloven beløbsrammer for tilsagn om tilskud til de foranstaltninger, der  

 er omfattet af § 20, stk. 1.
 De samlede udgifter til tilskud fremgår af tabel 1.
Tabel 1. Udgifter og indtægter ved tilskudsordningen Tilskuddene udbetales til forskellige foranstaltninger, hvoraf nogle har  

 hjemmel i eksisterende lovgivning.
En oversigt over de enkelte  

 foranstaltningers skønnede udgifter gives i tabel 2.
Tabel 2. Hovedkonto § 24.23.15 Udgifter til foranstaltninger i særlige  

 landdistrikter Med hensyn til de enkelte underkonti skal det bemærkes, at tilskuddet  

 under:
- underkonto 10 omfatter det årlige arealbestemte tilskud, som fastsættes  

 på grundlag af reglerne i lov nr. 363 af 10. juni 1987 om økologisk  

 jordbrugsproduktion.
Tilskuddet udbetales degressivt over 3 år fra  

 omstillingen.
 - underkonto 20 omfatter anlægsudgifter i forbindelse med omstilling af  

 produktionen i eksisterende skov fastsat efter lov nr. 194 af 29. marts 1989.  

 Denne del af lovforslaget kan kun fortsætte efter 31. december 1992, (bortset  

 fra eventuelle overførte midler), hvis loven forlænges efter sit udløb pr.  

 31. december 1992.
- underkonto 30 omfatter tilskud til merudgifter ved udviklingsarbejde i  

 forbindelse med produktudvikling i jordbruget, fastsat efter reglerne i lov  

 nr. 364 af 10. juni 1987 om tilskud til produktudvikling i jordbruget.
Denne  

 del af lovforslaget kan kun fortsætte efter 31. december 1991 (bortset fra  

 eventuelle overførte midler), hvis loven forlænges efter sit udløb pr. 31.  

 december 1991.
- underkonto 40 omfatter tilskud til merudgifter ved udviklingsarbejde i  

 forbindelse med produktudvikling i forarbejdning af jordbrugets produkter,  

 fastsat efter reglerne i lov nr. 365 af 10. juni 1987 om tilskud til  

 produktudvikling i forarbejdning m.v. af jordbrugsprodukter.
Denne del af  

 lovforslaget kan kun fortsætte efter 31. december 1991 (bortset fra  

 eventuelle overførte midler), hvis loven forlænges efter sit udløb pr. 31.  

 december 1991.
 - underkonto 50 omfatter tilskud til investeringer, som er nødvendige for  

 at etablere alternative indkomstkilder på jordbrugsbedrifter.
- underkonto 60 omfatter tilskud til anlægsudgifter i forbindelse med  

 omstilling samt arealbestemte og indkomstkompenserende tilskud udbetalt  

 degressivt over 3 år til omstillinger, der ikke vedrører økologisk  

 jordbrugsproduktion.
Desuden omfatter underkonti 60 tilskud til private  

 erhvervsvirksomheders investeringsudgifter i forbindelse med forbedring af  

 produktions~ og forarbejdningsmetoder.
Underkonto 60 omfatter også tilskud  

 til jordbrugeres fælles anlægs- og driftsudgifter i forbindelse med  

 indsamling, forarbejdning og markedsføring af omstillede produkter.
 Med hensyn til anlægsudgifter i forbindelse med skovforbedring, skal det  

 bemærkes, at der under underkonto 60 kun ydes tilskud til bedrifters fælles  

 investeringer i maskiner, idet øvrige investeringer er dækket af underkonto  

 20.
 I tabel 3 angives tilsagn og forventede udbetalinger for hver underkonto.
Tabel 3. Tilsagn og forventede udbetalinger (* 1) Disse tilsagnsbeløb omfatter de 3 års virkninger af  

 omlægningsstøtten, i modsætning til §24.23.25.10 på Finansloven, hvor kun  

 1.årsvirkningen af omlægningsstøtten er medregnet.
Af det samlede tilsagn på  

 74 mill. kr. vedrører 35,2 mill. kr. tilskud fra EF, mens 39,8 mill. kr.  

 udgør Landbrugsministeriets nettoudgift.
Denne nettoudgift modsvares af  

 følgende kompenserende besparelser på Landbrugsministeriets budget:
Tabel 4. Kompenserende besparelser ad B og C.
Sagkyndige konsulenter og straffebestemmelser.
 De foreslåede regler vedrørende godkendelse af sagkyndige konsulenter og  

 straffebestemmelser vil ikke få finansielle konsekvenser for staten eller for  

 kommuner og amtskommuner.
 5. Lovforslagets administrative konsekvenser.
ad A.
Tilskud i mål 5b-områder.
Administrationen af forslagets foranstaltninger vedrørende jordbruget vil  

 blive henlagt til Jordbrugsdirektoratet, som ligeledes fungerer som  

 sekretariat for den styringskomite, der nedsættes inden for rammerne af  

 partnerskabet.
Jordbrugsdirektoratets administration udføres under  

 hensyntagen til styringskomiteens generelle retningslinier.
I fællesskabsstøtterammens beløb på 4,5 mill.
ECU vedrørende jordbrug er  

 der afsat 0,3 mill.
ECU fra Landbrugsfonden til administration, evaluering og  

 information.
Et tilsvarende beløb tilvejebringes fra Landbrugsministeriet,  

 således at de samlede administrative udgifter er på 0,6 mill.
ECU (ca. 4,8  

 mill. kr.).
Til administration af ordningen skønnes at medgå 1,5 årsværk svarende til  

 en årlig lønudgift på 0,4 mill. kr.
Dette merforbrug afholdes inden for  

 Jordbrugsdirektoratets bevilling.
Tabel 5. Statens udgifter til administration Landbrugsministeriets udgifter til administration kompenseres på følgende  

 måde, jf. tabel 6:
Tabel 6. Kompensation for administrative udgifter ad B og C.
Sagkyndige konsulenter og straffebestemmelser.
 De foreslåede regler om godkendelse af særlig sagkyndige og  

 straffebestemmelser vil ikke få administrative konsekvenser for staten eller  

 for kommuner og amtskommuner.
 6. Notifikation .
 Lovforslaget skal notificeres for EF-Kommissionen.
 7. Høring.
 Lovforslaget har været forelagt for medlemmerne af styringskomiteen for  

 mål 5b, De danske Landboforeninger, Danske Husmandsforeninger,  

 Tolvmandsforeningerne, Det økologiske Jordbrugsråd, Dansk Skovforening, De  

 Danske Skovdyrkerforeninger, Det danske Hedeselskab, Dansk  

 Erhvervsgartnerforening, Dansk Erhvervsfrugtavl, Danmarks  

 Naturfredningsforening samt Landsforeningen af Danske Svineproducenter.
Bemærkninger til de enkelte bestemmelser Til § 1, nr. 1 Bestemmelsen vedrører en generel hjemmel til at fastlægge de  

 bestemmelser, herunder bestemmelser om kontrol og tilsyn, der er nødvendige i  

 henhold til EF-bestemmelser herom.
Der henvises i øvrigt til de almindelige  

 bemærkninger.
Til § 1, nr. 2 Til den foreslåede § 20 g, stk. 1 Det foreslås, at landbrugsministeren bemyndiges til at yde et tilskud  

 over Landbrugsministeriets budget til foranstaltninger vedrørende jordbrug i  

 mål 5b-områder, der opnår tilskud fra EF.
De foranstaltninger, der er  

 tilskudsberettigede, fastsættes af de danske myndigheder i samarbejde med  

 Kommissionen.
Foranstaltningerne vil fremgå af den til enhver tid gældende  

 fællesskabsstøtteramme og det af Kommissionen godkendte operationelle program  

 for de danske mål 5b-områder.
For LEADER's og andre fællesskabsinitiativers  

 vedkommende vil foranstaltningerne fremgå af de af EF-Kommissionen godkendte  

 aktivitetsplaner.
Det er en forudsætning for tilskud efter denne lov, at der samtidigt ydes  

 en medfinansiering fra Landbrugsfonden.
Forholdet mellem statstilskuddet og  

 EF's medfinansiering vil fremgå af de til enhver tid gældende operationelle  

 programmer og aktivitetsplaner, som fastsættes efter forhandling mellem de  

 danske myndigheder og Kommissionen.
Landbrugsministeren fastsætter på dette  

 grundlag størrelsen af det nationale tilskud, som dog højst kan udgøre 30  

 pct. af de støtteberettigede udgifter.
Det forventes, at det statslige  

 tilskud normalt vil være af samme størrelsesorden som tilskuddet fra  

 Landbrugsfonden.
 Til den foreslåede § 20 g, stk. 2.
Efter bestemmelsen bemyndiges landbrugsministeren til at fastsætte regler  

 om, at amtsrådet og kommunalbestyrelsen kan yde tilskud til  

 foranstaltningerne i mål 5b-områder.
Mulighed for kommunal eller amtskommunal  

 medfinansiering indgår i det operationelle program.
Muligheden kan tænkes  

 anvendt i tilfælde, hvor et projekt har en større, fælles karakter, og hvor  

 der f.eks. indgår en miljøforbedring.
Til den foreslåede § 20 g, stk. 3 Efter bestemmelsen bemyndiges landbrugsministeren til at fastsætte de  

 nærmere betingelser for støtteordningen.
Betingelserne vil blive fastsat i en  

 bekendtgørelse på baggrund af fællesskabsstøtterammen og det operationelle  

 program samt for så vidt angår EF's fællesskabsinitiativer i  

 aktivitetsplanerne.
Med hensyn til fællesskabsstøtterammen og det operationelle program  

 omfatter ordningen private ejere og forpagtere af jordbrugsbedrifter, der  

 samarbejder om omstilling af produktionen eller udvikling af alternative  

 indkomstkilder på bedrifterne.
For så vidt angår udvikling af nye produkter  

 eller produktionsmetoder omfatter ordningen også projekter, som flere  

 jordbrugere udfører i samarbejde med private virksomheder.
Stat, amter,  

 kommuner, kirker og præsteembeder kan ikke modtage tilskud.
 Landbrugsministeren fastsætter regler om, hvilke krav der stilles til de  

 tilskudsberettigede grupper af samarbejdende jordbrugere, herunder antal  

 medlemmer, medlemmers erhvervs- og uddannelsesforhold og samarbejdets form.
 Tilskudsberettigede udgifter i forbindelse med omstilling omfatter dels  

 tilskud til nødvendige investeringer, dels et degressivt tilskud over 3 år  

 fra omlægningen af de enkelte arealer.
 I forbindelse med investeringer i alternative indkomstkilder på  

 bedrifterne ydes alene tilskud til de nødvendige investeringer.
 Ved fælles indsamling, forarbejdning og markedsføring af produkter ydes  

 tilskud til fælles anlægsudgifter samt fælles driftsudgifter.
 Ved udvikling af nye produkter eller produktionsmetoder ydes tilskud til  

 meromkostninger ved udviklingsarbejdet, herunder til investeringer, der er  

 nødvendige for udviklingsarbejdets gennemførelse.
 Med hensyn til størrelsen af tilskud fastsættes der for  

 investeringstilskuddene et loft over det fælles samlede tilskud, som kan  

 gøres afhængigt af antallet af medlemmer i den samarbejdende gruppe.
 De degressive tilskud fastsættes i forhold til det omlagte areal og under  

 hensyntagen til indkomsttabet ved omstillingen efter samme principper, som  

 gælder for den nationale økologiordning.
Udbetaling af omlægningstilskud sker een gang årligt.
Udbetaling af  

 investeringstilskud kan ske i op til 3 rater.
 Der vil blive fastsat som betingelse for tilskud, at der udarbejdes en  

 udviklingsplan, som er attesteret af en sagkyndig konsulent.
For så vidt angår aktivitetsplanerne under EF's fællesskabsinitiativ  

 LEADER er det hensigten at yde tilskud til aktiviteter, der er supplerende i  

 forhold til aktiviteterne under det operationelle program.
Når Kommissionen  

 har vedtaget forslaget, forventes aktivitetsplanerne udarbejdet og fremsendt  

 til Kommissionen i løbet af 6 måneder.
Til den foreslåede § 20 g, stk. 4 Den årlige beløbsramme på finansloven fastsættes under hensyntagen til  

 finansieringsplanen i det operationelle program, og for så vidt angår EF's  

 fællesskabsinitiativer i aktivitetsplanerne.
I beløbsrammen indgår tilskuddet  

 fra EF's Landbrugsfond.
Da det er vanskeligt at skønne over omfanget af  

 aktiviteter for det enkelte år, er det hensigten, at der på de årlige  

 bevillingslove fastsættes en hjemmel til at overføre en ikke-udnyttet del af  

 beløbsrammen til senere finansår.
Til den foreslåede § 20 h Udvalget forventes at bistå ministeren såvel ved administrationen af det  

 operationelle program som ved administrationen af EF's fællesskabsinitiativer  

 vedrørende mål 5b.
Udvalget, der udgør det i art. 4 i Rådets forordning (EØF) nr. 2052/88  

 omtalte partnerskab, forventes sammensat af repræsentanter for  

 Landbrugsministeriet, Industriministeriet, Arbejdsministeriet,  

 Fiskeriministeriet, Miljøministeriet, EF-Kommissionen, Amtsrådsforeningen,  

 Kommunernes Landsforening, Bornholms Amtskommune, Fyns Amtskommune, Århus  

 Amtskommune, Nordjyllands Amtskommune, Viborg Amtskommune og Sammenslutningen  

 af Danske Småøer.
Udvalget vil blive tillagt følgende opgaver i henhold til  

 EF's strukturfondsforordninger: bære det overordnede ansvar for en effektiv  

 forvaltning af gennemførelsen af de til enhver tid gældende operationelle  

 programmer; foretage finansiel kontrol i henhold til artikel 23 i forordning  

 (EØF) nr. 4253/88; foretage regelmæssigt tilsyn med og evaluering af de  

 gennemførte foranstaltninger samt fastlægge metoder og procedurer til  

 definition, udvælgelse og gennemførelse af enkeltaktioner eller -projekter.
I  

 forbindelse med udvalgets møder kan der indkaldes erhvervsrepræsentanter.
Landbrugsministeren kan efter forudgående accept af det i § 20 h nævnte  

 udvalg foretage mindre finansielle omprioriteringer mellem foranstaltningerne  

 vedrørende jordbrug samt foretage mindre ændringer vedrørende gennemførelsen  

 af aktionerne.
Det er en forudsætning, at disse ændringer godkendes af  

 Kommissionen.
Derudover kan Kommissionen på eget initiativ og i forståelse med  

 medlemsstaten tilpasse fællesskabsstøtterammen under hensyntagen til  

 relevante oplysninger og de resultater, der er konstateret under  

 gennemførelsen af de pågældende foranstaltninger.
Denne tilpasning omfatter  

 finansielle omprioriteringer, som udgør op til 25 pct. af den enkelte  

 prioritet.
Til § 1, nr. 3 Ændringen indebærer, at den obligatoriske høring af jordbrugets  

 organisationer afskaffes, og at godkendelse som sagkyndig konsulent kun vil  

 bero på konsulentens kvalifikationer.
 Ved godkendelse af en konsulent som sagkyndig vil der blive stillet krav  

 om uddannelse som agronom, forstkandidat eller tilsvarende højere uddannelse  

 og om erfaring inden for det fagområde, hvor den pågældende skal virke som  

 sagkyndig.
Til § 1, nr. 4 Bestemmelsen giver landbrugsministeren hjemmel til at delegere  

 bevillingskompetence i § 20 g, stk. 1, til amtskommuner, kommuner eller  

 private organisationer i de tilfælde, hvor EF-tilskuddet og det nationale  

 offentlige tilskud ydes som globaltilskud.
Anvendelse af globaltilskud kan  

 primært finde sted inden for Kommissionens fællesskabsinitiativer, som f.eks.  

 LEADER.
Ved globaltilskud forstås, at EF-Kommissionen og nationale myndigheder  

 bemyndiger en som regel lokal formidler til at forvalte en budgetpost bestemt  

 til aktioner, der gennemføres af lokale initiativtagere.
Globaltilskuddene  

 modtages af en national myndighed, som herefter fordeler dem til de lokale  

 formidlere.
Globaltilskuddene anvendes som fastsat i en aftale, dvs. en  

 aktivitetsplan, der i forståelse med den berørte medlemsstat er indgået  

 mellem Kommissionen og den nationale myndighed, der modtager globaltilskuddet  

 fra EF.
Såfremt hjemlen til at delegere bevillingskompetencen i § 20 g, stk.  

 1, til lokale formidlerorganisationer udnyttes, vil der i henhold til stk. 3  

 blive fastsat regler om, hvilke betingelser, der skal være opfyldt af  

 formidlerorganisationerne.
Det er en forudsætning, at formidlerorganisationen  

 og dens aktivitetsplan er godkendt af landbrugsministeren og EF-Kommissionen.  

 I forbindelse med formidlerorganisationens godkendelse vil der blive stillet  

 krav om formidlerorganisationens solvens, administrative kapacitet og  

 erfaring med lokalsamfundsudvikling.
For private organisationers vedkommende  

 vil der desuden blive stillet krav om, at organisationerne skal oprette  

 vedtægter, og at disse skal godkendes af ministeren.
Til § 1, nr. 5 Med ændringen udvides bestemmelserne vedrørende bortfald af tilskud til  

 også at omfatte de foreslåede foranstaltninger i mål 5b-områder.
Til § 1, nr. 6 Bestemmelserne svarer til straffebestemmelserne i lov nr. 414 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
Til § 2 De foreslåede ændringer af lov om tilskud til skovforbedrende  

 foranstaltninger svarer i deres indhold til de foreslåede ændringer  

 vedrørende godkendelse af konsulenter og straffebestemmelser i  

 forbedringsloven.
Til § 3 Da forslaget skal notificeres for EF-Kommissionen, bestemmer  

 landbrugsministeren efter forslaget tidspunktet for lovens ikrafttræden.
 Lovens § 1, nr. 3 og 6, og § 2 vil dog kunne træde i kraft umiddelbart  

 efter vedtagelsen.
 Da det første operationelle program for mål 5b samt EF's  

 fællesskabsinitiativ LEADER udløber ved udgangen af 1993, bemyndiges  

 landbrugsministeren til samtidigt at kunne standse for tilsagn om nationale  

 tilskud.
 Der er anvendt følgende forkortelser:
EUGFL: Landbrugsfonden, Udviklingssektionen EFRU: Regionalfonden ESF: Socialfonden E.
I.
B.
Den Europæiske Investeringsbank SMV: Små og mellemstore virksomheder NP F: Omfatter de forpligtelser, der er givet til de mål 5b-områder, som  

 også er omfattet af følgende eksisterende udviklingsprogrammer under  

 Regionalfonden: BornTek, Århus, EVA (Viborg Amt) (* 1) Ved jordbrug forstås i denne sammenhæng landbrug, gartneri, skovbrug  

 m.m.
