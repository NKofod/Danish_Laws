 Ved noteveksling af 10. marts og 29. august 1995 er der i Canberra indgået  

 aftale om udstedelse af arbejdstilladelser til familiemedlemmer til ansatte  

 på den australske ambassade i Danmark og familiemedlemmer til personalet på  

 udsendte danske repræsentationer i Australien.
 Notevekslingen har følgende ordlyd:
No PR95/074 DET AUSTRALSKE DEPARTEMENT FOR UDENRIGSANLIGGENDER OG HANDEL Den kongelige danske Ambassade Det australske Departement for Udenrigsanliggender og Handel bevidner den  

 danske ambassade sin højagtelse og har den ære at henvise til nylige  

 forhandlinger om beskæftigelse i Australien og Danmark af familiemedlemmer  

 til personalet på diplomatiske og konsulære repræsentationer i de respektive  

 lande.
 Som følge af disse forhandlinger skal departementet foreslå, at Australien  

 og Danmark indgår en aftale, hvorefter familiemedlemmer til personalet på den  

 australske ambassade i Danmark kan tage lovmæssig beskæftigelse i Danmark, og  

 familiemedlemmer til personalet på den kongelige danske ambassade og  

 konsulaterne i Australien kan tage lovmæssig beskæftigelse i Australien.
 Såfremt den kongelige danske ambassade kan bekræfte, at vedlagte tekst kan  

 accepteres af den danske regering, foreslår departementet, at denne note med  

 vedlagte bilag, sammen med den kongelige danske ambassades svar, udgør en  

 aftale i denne sammenhæng mellem Australien og Danmark, der vil træde i kraft  

 på datoen for den kongelige danske ambassades svar.
 Departementet for Udenrigsanliggender og Handel benytter denne lejlighed  

 til på ny at forsikre den danske ambassade om sin mest udmærkede højagtelse.
Canberra, den 10. marts 1995 Bilag:
Aftale mellem den australske regering og den danske regering om  

 beskæftigelse af familiemedlemmer til diplomatisk og konsulært personale 1. Tilladelse til at tage lønnet beskæftigelse 2. Procedurer 3. Civile og administrative privilegier og immuniteter Familiemedlemmer, der i overensstemmelse med den diplomatiske konvention  

 nyder immunitet i modtagerstaten i forhold til sager henhørende under  

 modtagerstatens civile og administrative jurisdiktion, vil ikke kunne nyde  

 godt heraf for så vidt angår alle sager, der måtte opstå som følge af sådan  

 beskæftigelse og er omfattet af det civile og administrative retsgrundlag i  

 modtagerstaten.
I sådanne sager vil udsenderstaten også alvorligt overveje en  

 anmodning fra modtagerstaten om at give afkald på sådan immunitet i forhold  

 til eksekution af enhver dom over familiemedlemmet.
4. Strafferetlig immunitet Såfremt det overvejes at rejse sigtelse mod et familiemedlem, der i  

 henhold til den diplomatiske konvention nyder immunitet i sager henhørende  

 under modtagerstatens strafferetspleje, for en kriminel loverovertrædelse  

 begået i forbindelse med den pågældendes beskæftigelse, vil udsenderstaten  

 alvorligt overveje en anmodning fra modtagerstaten om at give afkald på en  

 sådan immunitet.
5. Skat og sociale sikringsordninger I overensstemmelse med den diplomatiske konvention eller enhver anden  

 international aftale er familiemedlemmer underlagt modtagerstatens  

 skattemæssige og sociale sikringsordninger for så vidt angår anliggender  

 forbundet med deres lønnede beskæftigelse i staten.
6. Varighed og ophør Nærværende aftale forbliver i kraft indtil videre.
Hver stat kan opsige  

 aftalen skriftligt med seks måneders varsel.
Ref.
No. 3. Dan. 2.
Note No. 17/1995 DEN KONGELIGE DANSKE AMBASSADE Det Australske Departement for Udenrigsanliggender og Handel, Canberra Verbalnote Den danske ambassade bevidner det australske Departement for  

 Udenrigsanliggender og Handel sin højagtelse og har den ære at henvise til  

 departementets note nr.
PR95/074 af 10. marts 1995 vedrørende beskæftigelse i  

 Australien og i Danmark af familiemedlemmer til personalet på de diplomatiske  

 og konsulære repræsentationer i de respektive lande.
Den kongelige danske ambassade har den ære at bekræfte, at vilkårene i  

 ovennævnte note med bilag kan tiltrædes af den danske regering.
Noten samt  

 bilaget vil følgelig sammen med denne note udgøre en aftale, hvorefter  

 familiemedlemmer til personalet på den australske ambassade i Danmark kan  

 tage lovmæssig beskæftigelse i Danmark, og familiemedlemmer til personalet på  

 den kongelige danske ambassade og konsulaterne i Australien kan tage  

 lovmæssig beskæftigelse i Australien.
 Den kongelige danske ambassade benytter denne lejlighed til på ny at  

 forsikre det australske Departement for Udenrigsanliggender og Handel om sin  

 mest udmærkede højagtelse.
Canberra, den 29. august 1995 Aftalen trådte i kraft på datoen for  

 den danske svarnote, den 29.
