0.1 Gældende forskrifter Bygningsreglementet (BR 77) DIF's norm for vandinstallation DS 439 Arbejdstilsynets forskrifter (* 1) Gasreglement (* 1) Stærkstrømsreglement (* 1) Danske Standarder (* 1) 1.0 Funktion og udførelse Nærværende betingelser omfatter apparater, der, når de er monteret i et  

 brugsvandssystem, kan bringes til at varetage den ene eller begge af følgende  

 funktioner:
1 at producere varmt vand 2 at akkumulere varmt vand Såfremt apparater er udbygget med eller er forberedt for funktioner ud  

 over de under pkt. 1 og 2 nævnte, prøves og godkendes de efter særlige  

 betingelser, der opstilles i hvert enkelt tilfælde.
 Apparaterne kan være sammenbygget i en enhed sammen med komponenter for  

 andre funktioner (fx et sikkerhedsaggregat) og godkendes da sammen med disse.  

 Godkendelsen gives dog normalt kun, når de indgående komponenter tillige er  

 godkendt efter de for disse gældende godkendelses- og prøvningsbetingelser.
 Apparaterne og tilhørende komponenter skal være udformet således, at  

 ovennævnte funktioner kan varetages, uden at det medfører gener ved  

 forurening af det tilsluttede brugsvandssystem, lugt, støj, berøring eller  

 skadelige trykstød.
1.1 Anlægstyper Fabrikanten skal ved ansøgning om godkendelse give oplysning om for  

 hvilken funktion og for hvilket anvendelsesområde, vandvarmeren ønskes  

 godkendt.
I henhold til godkendelses- og prøvningsbetingelserne godkendes en  

 vandvarmer eller en beholder efter dens funktion og anvendelsesområde og  

 karakteriseres ved en 4-delt anlægsbetegnelse A, B, C, D, hvor A Angiver trykholdbarhed:
trykfast ikke trykfast B Angiver opvarmningsform som:
direkte opvarmet (el, gas, olie eller lign.) indirekte opvarmet (vand, fjernvarme(vand), damp eller lign.) C Angiver type:
vandvarmer gennemstrømningsvandvarmer varmtvandsbeholder D Angiver: materiale for beholder og evt. overfladebehandling.
 Eks.:
 Trykfast, vandopvarmet varmtvandsbeholder af emaljeret stålplade.
 Eks.:
 Ikke trykfast, el-opvarmet gennemstrømningsvandvarmer af kunststofbelagt  

 stålplade.
1.2 Mulighed for reparation, vedligeholdelse og driftskontrol Vandvarmerdele, der af driftstekniske årsager må forventes at skulle  

 udskiftes, repareres, vedligeholdes eller kontrolleres med mellemrum skal  

 være udført således, at disse funktioner kan udføres på bekvem måde.  

 Udskiftning og eventuel reparation skal kunne foregå på enkel vis uden brug  

 af andet end almindeligt håndværktøj.
 Eventuelle armaturer skal være anbragt således, at reparation (herunder  

 udskiftning af pakninger) og udskiftning let kan foretages med almindeligt  

 værktøj.
 Eventuelle armaturer fx sikkerhedsarmaturer, hvis funktion skal kunne  

 kontrolleres, skal være let tilgængelige.
Vandvarmere skal være udført således, at de kan tømmes.
Beholdere med et  

 vandindhold, der er > 300 l skal være forsynet med særlig tømmestuds.
 Beholdere med et vandindhold, der er > 300 l, skal endvidere være  

 udført således, at aflejringer og evt. bundfældet slam kan fjernes.
 Kravene om adgang til reparation, vedligeholdelse og kontrol kan anses for  

 opfyldt, såfremt vandvarmeren er forsynet med de i nedenstående liste anførte  

 renseadgange.
 Vejledende liste over renseadgange:
V = beholderens vandindhold d = beholderens udvendige diameter excl. eventuel isolering Åbninger for udtag af varmeflader kan tjene som inspektions- og  

 renseåbninger, såfremt de har en placering og dimension, der er egnet til  

 formålet.
 Varmelegemer i beholdere med et vandindhold V > 300 l skal være  

 udtagelige eller kunne kontrolleres og renses gennem renseadgange fx som  

 anført i ovenstående liste.
 Anoder skal være installeret eller kunne installeres let udskiftelige.  

 Kravet kan evt. lempes for mindre beholdere, såfremt anoden må forventes at  

 have en levetid svarende til beholderens.
 1.3 Sammenbyggelighed m.v.
 Vandvarmeren skal på en enkelt måde kunne sammenbygges med relevante  

 installationsgenstande og -dele.
 Vandvarmeren skal udføres således, at krævet sikkerhedsudstyr kan  

 monteres.
1.4 Adgang til betjening Vandvarmerens betjeningsanordninger skal være udformet på en sådan måde,  

 at betjeningen kan ske med rimelig lethed.
1.5 Energiøkonomi Vandvarmerne skal være udført således, at der opnås den bedst mulige  

 udnyttelse af den tilførte varmeenergi.
 Vandvarmerne skal udføres således, at energibesparende automatisk  

 reguleringsudstyr kan monteres.
 Vandvarmerne skal udføres således, at de kan isoleres i henhold til  

 gældende Bygningsreglement.
1.6 Trykholdfasthed Trykfaste vandvarmere skal udføres for et beregningstryk på 1000 kPa på  

 brugsvandssiden.
 Ikke-trykfaste vandvarmere skal udføres for et beregningstryk på min. 50  

 kPa på brugsvandssiden.
 Beholdere af stålplade beregnes efter anerkendte beregningsmetoder fx  

 efter DS eller TKN (Tryckkaerlsnormerne).
Vandvarmerdele af ikke korrosionsfast materiale skal udføres med et  

 korrosionstillæg til materialtykkelser m.v.
Korrosionstillægget kan udelades,  

 når der er udført en korrosionsbeskyttende overfladebehandling.
1.7 Holdbarhed Vandvarmere skal være udført af sådanne materialer, med sådanne samlinger  

 og på en sådan måde, at deres bestandighed bliver af en rimelig  

 størrelsesorden under hensyn til omgivelsernes karakter og vandvarmerens  

 indbygningsmåde og under hensyn til ressourcebevarelse.
 Beholdere af ikke-korrosionsfast materiale uden korrosionsfast  

 overfladebehandling skal være udført således, at katodisk beskyttelse kan  

 udføres.
 Beholdere af ikke-korrosionsfast materiale med korrosionsfast  

 overfladebehandling skal være udført således, at katodisk beskyttelse kan  

 udføres, med mindre overfladebehandlingen er udført af et materiale, der  

 beskadiges ved katodisk beskyttelse (fx visse kunststofbelægninger).
 I beholdere af ikke-korrosionsfast materiale med korrosionsfast  

 overfladebehandling og med indbygget varmeflade af ædelt materiale (fx  

 kobber eller rustfrit stål) skal varmefladen normalt være elektrisk isoleret  

 fra beholderen.
 Beholdere af ikke-korrosionsfast materiale med eller uden korrosionsfast  

 overfladebehandling og med et vandindhold V <= 300 l skal ved leveringen  

 være forsynet med katodisk beskyttelse, med mindre overfladebehandlingen er  

 udført af et materiale, der beskadiges ved katodisk beskyttelse.
 Beholdere, der korrosionsbeskyttes alene med katodisk beskyttelse, kan  

 anvendes, hvor vandets ledningsevne er mellem 30 og 100 mS/m (* 2).  

 Beholdere, der korrosionsbeskyttes ved overfladebehandling eller med  

 elektrolyse, kan anvendes, hvor vandets ledningsevne er større end 10 mS/m (*  

 1).
 Offeranoder uden påtrykt strøm (magnesumanoder) skal opfylde følgende  

 krav:
- fremstilles af et til formålet egnet materiale - have en rimelig størrelse i forhold til vandvarmerens størrelse  

 (vejledende skal den samlede anodevægt være min. 0,5 kg pr. kvadratmeter  

 beholderoverflade, eller såfremt beholderen tillige er korrosionsbeskyttet  

 med emalje min. 0,02 kg pr. kvadratmeter beholderoverflade, dog mindst 0,2  

 kg).
- kunne kontrolleres og udskiftes (se pkt. 1.2) - placeres sådan, at der opnås en god beskyttelse 1.8 Sikkerhed mod sprængning Vandvarmerne skal kunne forsynes med sikkerhedsventil i det omfang, det er  

 krævet i DIF's »Norm for vandinstallationer«, DS 439. For  

 vandvarmere, der ved godkendelsen er forsynet med sikkerhedsventil, fx  

 komplette anlæg for varmtvandsproduktion, jf. pkt. 2, gælder følgende:
 A Anlæg, der er indrettet således, at temperaturen på det varme brugsvand  

 kan overstige 100 grader C, skal være forsynet med sikkerhedsventil, der er  

 godkendt af Arbejdstilsynet.
 B Anlæg, der er indrettet således, at temperaturen på det varme brugsvand  

 ikke kan overstige 100 grader C, skal være forsynet med VA-godkendt  

 sikkerhedsventil (* 3).
1.9 Sikkerhed mod forurening Se pkt. 1.0.
 Anlæg for korrosionsbeskyttelse (fx elektrolyseanlæg) skal udføre således,  

 at der ikke kan opstå lugtgener.
 Anlæg for varmtvandsproduktion skal udføres således, at der ved normal  

 drift sker en udskiftning af alt vand.
 I varmtvandsbeholdere skal udtag af varmt vand foregå fra beholderens top.
 Hvor varmemediet er af en sådan art, at evt. indtrængen i  

 brugsvandssystemet kan medføre sundhedsfare, skal det sikres, at  

 varmemedieum, der som følge af korrosion, trænger gennem beholder eller  

 rør-vægge på varmemediesiden, bortledes til det fri på en sådan måde, at  

 gennemtrængningen umiddelbart kan erkendes.
 1.10 Studse m.v.
 Vejledende liste over studse m.v.:
- varmemedium (2 stk. evt. flere), kun for indirekte opvarmede anlæg - koldt brugsvand - varmt brugsvand - cirkulation (kræves normalt ikke - men mulighed for cirkulation bør være  

 til stede) - anode (se pkt. 1.7) - åbninger for rensning m.v. (se pkt. 1.2) - tømning (se pkt. 1.2) - føler eller andet reguleringsudstyr (se pkt. 1.5) - trykmåler - termometer 1.11 Kapacitet godkendelsesbetingelser er under udarbejdelse.
2.0 Definitioner Anlæg for varmtvandsproduktion er komplette anlæg omfattende varmegiver,  

 evt. akkumuleringsbeholder, alle nødvendige armaturer (sikkerheds-,  

 afspærrings- og reguleringsarmaturer) og evt. isolering.
 Trykfast anlæg eller anlægsdel er et anlæg eller anlægsdel, der er  

 konstrueret for et beregningstryk, der er større end eller lig 1000 kPa.
 Ikke-trykfast anlæg eller anlægsdel er et anlæg eller en anlægsdel, der  

 er konstrueret for et beregningstryk, der er minst 50 kPa.
Direkte opvarmet (eller fyret) anlæg, er et anlæg, hvor varmen overføres  

 til brugsvandet uden anvendelse af varmebærende medium.
Som eksempler kan  

 nævnes: Elopvarmede og olie- og gasfyrede anlæg.
 Indirekte opvarmet anlæg er et anlæg, hvor varmen overføres til  

 brugsvandet ved et varmebærende medie.
 Som eksempler på varmebærende medium kan nævnes opvarmet vand, fjernvarme  

 (vand eller damp), olie og damp.
 Vandvarmer, beholder eller rørsystem, der tilføres varme med henblik på  

 opvarmning af brugsvand til en temperatur, der er mindre end 100 grader C.
 Forrådsbeholder er en beholder for opbevaring af vamt vand uden  

 opvarmningsmulighed.
 Varmtvandsbeholder er en beholder for opbevaring af varmt vand med  

 opvarmningsmulighed.
 Som eksempler kan nævnes: kappebeholder og beholder med indbygget  

 varmeflade.
 Gennemstrømningsvandvarmer er et aggregat for opvarmning af vand uden  

 beholder.
3.0 Prøvning Vandvarmeren afprøves i henhold til nedenstående prøvningsbetingelser på  

 en af boligministeriet anerkendt prøvningsinstitution.
Der udføres normalt  

 kun de prøver, der er relevante for den pågældende vandvarmer, således som  

 det fremgår af prøvningsbetingelserne.
Resultatet indgår i en samlet  

 vurdering af vandvarmerens egnethed til godkendelse.
Denne vurdering  

 foretages bl.a. på grundlag af de retningslinier, der er anført i forbindelse  

 med nedenstående prøvningsbetingelser.
 Endelig godkendelse kan ikke meddeles, før alle nødvendige  

 prøvningsattester og godkendelser fra andre myndigheder foreligger.
 Disse myndigheder er fx:
Arbejdstilsynet vedr. bl.a. beholdere og sikkerhedsarmaturer (t mindre end  

 eller lig med 100 grader C) DEMKO vedr. bl.a. el-opvarmede beholdere og elektrisk udstyr i øvrigt DGP vedr. gasopvarmede anlæg Boligministeriet vedr. bl.a. oliefyrede kedelunits.
4.0 Kontrol Fabrikanten (indehaveren af godkendelsen) er forpligtet til at levere  

 vandvarmere eller komplette anlæg, der er i overensstemmelse med de emner,  

 der er afprøvet som grundlag for godkendelsen.
 Ved godkendelsen kan der fastsættes regler for løbende kontrol af de  

 godkendte emner og/eller af korrosionsbeskyttende overfladebehandlinger.
I godkendelsesperioden udtages normalt mindst een gang eet emne til  

 afprøvning.
Emnet udtages på foranstaltning af den prøvningsinstitution, der  

 har foretaget afprøvningen hørende til godkendelsen.
Udtagelsen vil normalt  

 ske fra grossist- eller agenturlager.
Afprøvningen sker for  

 godkendelsesindehaverens regning.
 Viser prøvningen, at emnet ikke er i overensstemmelse med det godkendte  

 emne, kan godkendelsen tilbagekaldes.
5.0 Mærkning Vandvarmeren skal være forsynet med uforgængeligt mærkeskilt, der muliggør  

 identifikation, når vandvarmeren er monteret i den brugsfærdige installation.
 Mærkeskiltet skal angive:
Fabrikat Typebetegnelse Fabrikationsår og løbenummer Rumindhold i liter Beregningstryk for brugsvandsside Beregningstryk for varmemediumside eller tilsvarende  

 tilslutningsbetingelser fx vedr. el-tilslutning (DEMKO's regler) eller  

 gastilslutning (DGP's regler) Effektivt volumen (liter) og varmeydelse (kW) (* 4) VA-godkendelsesmærke (ikke obligatorisk) 6.0 Monterings- og driftsvejledning Forinden godkendelsen skal der udarbejdes en monterings- og  

 driftsvejledning på dansk.
7.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvninger og kontrol erlægges særskilt til  

 den pågældende prøvningsinstitution efter regning. (* 4) PRØVNINGSBETINGELSER FOR VANDVARMERE 8.0 Alment Prøvningerne udføres normalt på 1 vandvarmer, der udtages efter nærmere  

 aftale.
 Prøvestykker til prøvning af overfladebehandling udtages efter nærmere  

 aftale (se prøvning VA/DK nr. 2).
 Ved prøvning skal vandvarmeren være fri for evt. præisolering og kapper  

 m.v., der kan være til hinder for inspektion af overflader m.v.
 Tabel 1. Oversigt over omfanget af nødevendige afprøvninger for  

 typegodkendelse af vandvarmere.
Prøvning VA/DK nr. 1 - Udførelse Omfattede typer: Alle Antal prøveemner: 1 1.1 Dimensioner Prøveemnets overensstemmelse med tegninger, beregninger, beskrivelser og  

 relevante standards kontrolleres.
1.2 Andre godkendelser Overensstemmelse med foreliggende godkendelser fra andre myndigheder  

 kontrolleres.
1.3 Adgang til betjening Adgang til betjening af eventuelle armaturer kontrolleres.
 Udskiftelighed af varmeflader, anoder m.v. kontrolleres.
Prøvning VA/DK nr. 2 - Materiale Omfattede typer: Alle Antal prøveemner: 1 2.1 Materialesammensætning Fabrikanten skal give oplysning om de anvendte materialers kemiske,  

 fysiske og biologiske stabilitet.
2.2 Beholdermaterialer Stål: Stål skal være efter DS 320.2 eller NGS-blade. (* 5) Rustfrit stål kan være:
 Molybdænlegeret rustfrit stål med fx 18% chrom, 11-14% nikkel og 2-3%  

 molybdæn svarende til normerne SIS 2343, AISI 316 og DIN X 5 CrNiMo 1810  

 eller med 18%, chrom 2%molybdæn og et meget lavt indhold af kulstof og  

 kvælstof svarende til SIS 2326. (Beholdere, der udføres af molybdænlegeret  

 rustfrit stål, kan kun anvendes, hvor vandets chloridindhold er mindre end  

 300 mg/l).
 Ikke-molybdænlegeret rustfrit stål kan fx være »18/8« svarende  

 til normerne SIS 2333, AISI 304 og DIN X 5 CrNi 18 9 eller chromstål med  

 17-18% chrom og et meget lavt indhold af kulstof og kvælstof  

 (»HWT«-stål, »ELI«-stål). (Beholdere, der udføres af ikke  

 molybdænlegeret rustfrit stål, kan kun anvendes, hvor vandets chlorindhold er  

 meget lavt (< 50 mg/l)).
 Kobber skal være rent kobber af normal handelskvalitet.
Andre materialer kan anvendes, såfremt materialernes egnethed  

 dokumenteres.
Nærmere regler fastsættes i de enkelte tilfælde.
2.3 Materiale til overfladebehandling Emalje skal være af en til formålet egnet type.
 Vedr. prøvningsmetode, se VA/DK nr. 2, bilag 1.
 Kunststof skal være af en til formålet egnet type.
 Vedr. prøvningsmetode, se VA/DK nr. 2, bilag 2.
 Kobber til foring skal være rent kobber af normal handelskvalitet.
 Nærmere regler fastsættes i hvert enkelt tilfælde.
 2.4 Materiale til udstyr m.v.
 Anoder skal være af et materiale, der er egnet til formålet.
Anoder skal være homogene.
Dele af anoden må ikke kunne falde af.
 Anoder af magnesium skal have et samlet indhold af Fe, Cu og Ni, der er  

 mindre end 0,1%. Ved neddypning i 10 dage = 240 timer i en 0,003 n  

 NaCl-opløsning (176 mg/1) ved 90 grader C, må en magnesumanode ikke få et  

 vægttab på mere end 30 g/kvadratmeter af anodens overflade.
 elektriske varmeflader skal være udført af materialer, der er egnet til  

 formålet og være godkendt af DEMKO.
Andet udstyr (fx følere) skal være af materialer, der er egnet til  

 formålet.
Nærmere regler fastsættes i hvert enkelt tilfælde.
 Prøvning VA/DK nr. 2, bilag 1  - Prøvning af overfladebeskyttelseslag af  

 emalje.
Omfattede anlæg: emaljerede beholdere Antal prøveemner: 1 Følgende prøves på intakt beholder:
1 Udseende Emaljelaget skal, visuelt bedømt, være jævnt, glat og sammenhængende.
2 Emaljelagets tykkelse Ved etlagsemalje skal lagtykkelsen være min. 0,12 mm og typisk mellem 0,15  

 og 0,25 mm, ved tolagsemalje min. 0,15 mm og typisk mellem 0,25 og 0,40 mm.  

 Lagtykkelsen bør ikke være over 0,6 mm.
Lokale fortykkelser bør undgås og må  

 ikke have tykkelse over 1 mm.
Prøvning sker med lagtykkelsesmåler af  

 anerkendt fabrikat.
3 Svage steder Ved skarpe kanter tillades en mindre forringelse af emaljelagets kvalitet,  

 fx tyndere lag forårsaget af optagelse af jernoxid, men områderne må højst  

 strække sig 2 mm fra kanten.
Det samlede areal af svage steder må ikke  

 overstige 20 kvadratcentimeter pr. kvadratmeter beholderflade.
Prøvning som  

 under 2 evt. suppleret med opmåling med skydelære.
4 Fejlsteder Summen af fladearealer med fejl (manglende emalje, blærer o.l.) må ikke  

 være over 7 kvadratcentimeter pr. kvadratmeter beholderflade.
Et fejlsted må  

 ikke have større udstrækning end 3 mm.
Prøvning som under 3.
5 Afgivelse af stoffer til vandet Beholderen prøves for afgivelse af bly og cadmium i syntetisk vand  

 (procedure er under udarbejdelse). Fabrikanten skal i øvrigt dokumentere, at  

 der ikke afgives sundhedsfarlige stoffer fra beholderen.
Følgende prøves på prøvestykker udskårne af beholdervæg 6 Bestandighed over for vand Ved eksponering i kogende destilleret vand og damp over kogende  

 destilleret vand må emaljens vægttab i 2. prøverunde ikke overstige 3,5  

 g/kvadratmeter.
Hver prøverunde varer 504 timer = 21 døgn, og det  

 destillerede vand udskiftes under prøvningen på alle arbejdsdage.
 Prøvningen udføres i overensstemmelse med DIN 51165, dog med prøveapparat  

 efter DIN 51157, blad 2. Prøveplader fremstilles efter DIN 51164.
7 Slagstyrke Ved prøvning efter DIN 51155 med fjederspænding 20 N må der efter 24 timer  

 ikke være synlige beskadigelser af udstrækning over 1 mm.
8 Vedhæftning Efter ødelæggelse af emaljelaget med hammer eller lignende skal der endnu  

 sidde rester af emaljen tilbage på stålet.
9 Bestandighed over for temperaturændringer Efter 5 ganges bratkøling fra 200 grader C til 15 grader C må emaljen ikke  

 udvise synlige skader.
Omfattede anlæg: Kunststofbelagte beholdere Antal prøveemner: 1 Følgende prøves på intakt beholder:
1 Udseende Belægningen skal, visuelt bedømt, være jævn og glat og uden synlige  

 defekter af nogen art.
2 Lagtykkelse Der oplyses af fabrikanten en tilladelig minimumstykkelse, og det  

 kontrolleres, at belægningen intet sted er tyndere end dette.
Til måling  

 anvendes lagtykkelsesmåler af anerkendt fabrikat.
3 Poretæthed Belægningen skal være 100 poretæt.
Til prøvning anvendes poresøger af  

 anerkendt fabrikat og med prøvespænding efter nærmere aftale.
4 Afgivelse af stoffer til vandet Fabrikanten skal dokumentere, at der ikke afgives sundhedsfarlige stoffer  

 fra beholderen.
Evt. prøvning sker efter nærmere aftale.
5 Koge- og kondensationsprøve Hertil anvendes 12 prøveplader, 150 x 100 x 3 mm, hvoraf halvdelen er  

 forsynet på midten med en svejsesøm, som i overfladeruhed svarer til, hvad  

 der ved produktionen af beholderne anses for det grovest tilladelige.
Mindste  

 lagtykkelse på prøvepladerne skal være højst 10% over den af fabrikanten  

 angivne minimumstykkelse for de færdige beholdere.
6 plader stilles halvt neddyppet i dest. vand a 90-95 grader C, og 6  

 plader lægges oven over vandet og med køling med luft på bagsiden.
Prøvetiden  

 er 2000 timer, eller indtil tydelig nedbrydning er konstateret.
Efter  

 prøvningen vurderes pladerne, som helst skal være intakte, men nærmere  

 udfaldskrav er ikke fastlagt på nuværende tidspunkt.
6 Bestandighed mod temperaturændringer 6 plader, fremstillet som under pkt. 5, dyppes vekselvis i dest. vand a  

 90-95 grader C og i vand a ca. 10 grader C.
Dyppetid 1 min., prøvetid og  

 bedømmelse som under pkt. 5 (ca. 60.000 cycler).
Prøvning VA/DK nr. 3 - Trykholdbarhed Omfattede typer: Alle Antal prøveemner: 1 Prøvning for overtryk på brugsvandsside udføres med et prøvetryk på 1,3  

 gange beregningstrykket.
 Prøvning for overtryk på varmeside udføres normalt med et prøvetryk på 1,3  

 gange det af fabrikanten opgivne maksimale driftstryk.
 Prøvning for undertryk udføres med et undertryk på 50 kPa i forhold til  

 atmosfæretryk.
 Beregningstryk for dele i trykfaste anlæg i berøring med brugsvand er min.  

 1000 kPa.
 For ikke trykfaste anlæg udføres prøvning for overtryk med min. 50 kPa.
 Prøvning foretages med trykkombinationer i henhold til følgende skema:
+ angiver overtryk 0 angiver trykløs - angiver undertryk Trykprøvning foretages med koldt vand.
 Trykprøvning udføres på anlæg med alt udstyr og overfladebehandling, i det  

 omfang det ønskes omfattet af godkendelsen.
Prøvning VA/DK nr. 4 - Kapacitet Omfattede typer: Alle med opvarmning.
antal Prøveemner: 1 Prøvningsbetingelser er under udarbejdelse.
 (* 1) I det omfang disse forskrifter kan finde anvendelse.
 (* 2) mS/m = miliSiemens pr. m.
 (* 3) Indtil VA-godkendte sikkerhedsventiler forekommer, anvendes  

 sikkerhedsventiler, der er godkendt af Arbejdstilsynet for temperaturer over  

 100 grader C.
 (* 4) Nærmere regler er under udarbejdelse.
 (* 5) NGS-bladene redigeres af Nordisk gruppe for Stålbestemmelser og  

 forhandles af Dansk Standardiseringsråd.
