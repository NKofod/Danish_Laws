Betænkning afgivet af  

 Uddannelsesudvalget den 26. april 2001 Betænkning over Forslag til lov om vurdering af udenlandske  

 uddannelseskvalifikationer [af  

 undervisningsministeren (Margrethe Vestager)] 1. Udvalgsarbejdet Lovforslaget blev fremsat den 14. marts 2001 og var til 1.  

 behandling den 27. marts 2001. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring.
Den 16. marts 2001 sendte  

 undervisningsministeren de indkomne høringssvar samt et notat herom  

 til udvalget, jf.
L 181   bilag 1.
Spørgsmål Udvalget har stillet 24 spørgsmål til  

 undervisningsministeren til skriftlig besvarelse, som denne har besvaret. 2  

 af udvalgets spørgsmål til undervisningsministeren og dennes  

 svar herpå er optrykt som bilag til betænkningen.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
Udvalget konstaterer, at Center for Vurdering af  

 Udenlandske Uddannelsers (CVUU´s) vurderinger ifølge lovforslaget er  

 vejledende.
Der ændres ikke ved de kompetencer, som eksisterende  

 fagligt kompetente organer, først og fremmest  

 uddannelsesinstitutioner, besidder i dag.
Lovforslaget er udarbejdet ud fra  

 en forventning om, at anerkendelsen af udenlandske uddannelseskvalifikationer  

 vil kunne fremmes, uden at CVUU får kompetence til at træffe  

 egentlige afgørelser om anerkendelse af udenlandske  

 uddannelseskvalifikationer.
 CVUU s placering ifølge lovforslaget vil imidlertid  

 give større sikkerhed for, at relevante uddannelser kan blive  

 anerkendt, og at der kan foretages relevant meritoverførelse.
 Uanset at uddannelsesinstitutionerne bevarer deres ret til  

 at anerkende uddannelser og træffe afgørelser om merit,  

 forventer udvalget, at uddannelsesinstitutionerne vil være meget  

 lydhøre over for de vurderinger og anvisninger, der kommer fra  

 CVUU.
Som det fremgår af lovforslaget og dets  

 bemærkninger samt af ministerens svar, kan CVUU pålægge  

 uddannelsesinstitutioner at tage afgørelser om optagelse af og merit  

 for personer med udenlandske uddannelseskvalifikationer op til fornyet  

 behandling.
Det kan enten ske efter henvendelse fra den person,  

 afgørelsen vedrører, eller på baggrund af den orientering  

 om afgørelser om optagelse og merit, som uddannelsesinstitutionerne er  

 forpligtet til at give CVUU.
Det betyder, at den person, som  

 afgørelsen vedrører, har mulighed for at gøre  

 opmærksom på en afgørelse, som den pågældende  

 finder urimelig.
Det er i den forbindelse vigtigt, at personer med udenlandsk  

 uddannelsesbaggrund og uddannelseskvalifikationer på samme niveau samt  

 samme dansksproglige forudsætninger bliver behandlet ens i forhold til  

 uddannelsesinstitutionernes afgørelser om optagelse, medmindre der i  

 øvrigt er saglige grunde til at behandle dem forskelligt.
Dette  

 følger af den almindelige forvaltningsretlige  

 lighedsgrundsætning.
Det fremgår også, at det er den enkelte  

 uddannelsesinstitution, der afgør, hvilke krav der stilles til  

 udlændinges danskkundskaber i forbindelse med afgørelser om  

 optagelse på institutionens uddannelser, hvilket kan betyde en lidt  

 forskellig administration på tværs af institutioner.
Selv om CVUU  

 ikke har kompetence til at forholde sig til de sprogkrav, som den enkelte  

 uddannelsesinstitution stiller, vil det dog ligge i naturlig  

 forlængelse af CVUU´s kompetenceområde at holde øje med, i  

 hvilket omfang sprogkrav   forstået som krav om danskkundskaber  

 generelt udgør en barriere for adgangen til det danske  

 uddannelsessystem for personer med udenlandske uddannelseskvalifikationer og  

 om nødvendigt komme med anbefalinger til, hvordan denne adgang kan  

 fremmes.
 Det må endvidere forventes, at udgivelsen af en  

 årsberetning om vurdering og anerkendelse af udenlandske  

 uddannelseskvalifikationer vil skabe en gennemsigtighed og en  

 opmærksomhed, som også kan bidrage positivt til at fjerne  

 uhensigtsmæssige forskelle i uddannelsesinstitutionernes meritpraksis,  

 herunder bidrage til, at uddannelsesinstitutionerne udvikler en mere  

 fleksibel praksis, også når de træffer afgørelse om  

 merit til personer fra andre danske uddannelsesinstitutioner.
Udvalget er også enig i ministerens tilkendegivelser  

 om: »Hvis der mod forventning  

 kommer til at tegne sig et billede, hvor uddannelsesinstitutioner massivt  

 vælger at se bort fra de vurderinger, som CVUU afgiver, kan der i givet  

 fald blive tale om at vurdere, om forskellen i opfattelsen af de udenlandske  

 uddannelseskvalifikationers værdi eventuelt skyldes, at CVUU´s  

 vurderinger ikke er gode nok og skal forbedres, eller om det eventuelt  

 skyldes, at uddannelsesinstitutionerne er for restriktive.
I  

 sidstnævnte tilfælde vil der kunne være grundlag for at  

 tage lovgrundlaget for vurdering af udenlandske uddannelseskvalifikationer op  

 til ny vurdering.« Udvalget går i den forbindelse ligesom ministeren ud  

 fra, at CVUU´s vurderinger vil have en sådan kvalitet, at de bliver  

 lagt til grund i uddannelsesinstitutionernes afgørelser om  

 anerkendelse af udenlandske uddannelseskvalifikationer, hvilket også  

 vil give grundlag for større sikkerhed og gennemskuelighed for den  

 person, der søger optagelse og/eller merit efter at have fået en  

 vurdering fra CVUU.
 Udvalget tilslutter sig også ministerens  

 forventninger om, at de vurderinger, som CVUU foretager ifølge  

 lovforslaget, vil kunne hjælpe den enkelte person med udenlandske  

 uddannelseskvalifikationer til at få klarhed over, hvilket udgangspunkt  

 den pågældende har i forhold til det danske uddannelsessystem  

 såvel det ordinære uddannelsessystem som  

 voksenuddannelsessystemet   og dermed til at tage stilling til, om den  

 pågældende vil søge videreuddannelse i det danske  

 uddannelsessystem på det grundlag, og at vurderinger, der afgives af  

 CVUU, vil kunne indgå som en meget væsentlig del af grundlaget  

 for uddannelsesinstitutioners afgørelser om optagelse af og merit for  

 personer med udenlandske uddannelseskvalifikationer   såvel på  

 ordinære uddannelser som på uddannelser i  

 voksenuddannelsessystemet.
Endvidere forventer udvalget, at udviklingen af  

 målrettede danskprøver, som udvikles i et samarbejde med bl.a.  

 uddannelsesinstitutioner, indebærer, at uddannelsesinstitutionerne vil  

 stille passende krav til uddannelsessøgendes dansksproglige  

 forudsætninger, dvs. krav om, at uddannelsessøgende har de  

 sprogforudsætninger, der reelt og konkret er nødvendige for at  

 kunne gennemføre en given uddannelse.
Udvalget tilslutter sig  

 ministerens forventninger om, at beståelse af den nye Danskprøve  

 2, når den er færdigudviklet, formentlig vil være fuldt  

 tilstrækkelig til optagelse på videregående uddannelser,  

 bortset fra nogle enkelte uddannelser, hvor danskkundskaber er af  

 særlig stor betydning, f.eks. dansk og retorik.
Derfor er det vigtigt,  

 at udviklingen af Danskprøve 2 sker så hurtigt som overhovedet  

 muligt.
En foreløbig justering af Danskprøve 2 får  

 virkning fra den kommende prøvetermin i maj/juni 2001, og den  

 nyudviklede Danskprøve 2 vil blive afholdt første gang ved  

 prøveterminen maj/juni 2002.
 Endelig forventer udvalget, at CVUU, CIRIUS og Danmarks  

 Evalueringsinstitut, som har videns-centerfunktioner, der grænser op  

 til hinanden, samarbejder og hele tiden er opmærksomme på at  

 undgå overlap i arbejdet.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Svend Erik Larsen (S)  Carsten Hansen (S)  

  Aage Frandsen (SF) Susanne Clemensen (CD)  

  Marianne Stentebjerg (RV)  Søren Kolstrup (EL)  

  Ulla Tørnæs (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 181 Bilagsnr.
Titel 1 Høringssvar og resumé fra undervisningsministeren 2 Åbning for spørgsmål til lovforslaget 3 Spm. 1 om mulighederne for at omgøre en beslutning om ikke at  

 anerkende en bestemt uddannelse taget i udlandet, til undervisningsministeren Spm. 2 om, hvordan man undgår fagchauvinisme på  

 uddannelsesinstitutioner, til undervisningsministeren Spm. 3 om mulighederne for at omgøre en institutions krav om  

 danskkundskaber, til undervisningsministeren Spm. 4 om klagemuligheder, hvis en uddannelsesinstitution ikke vil  

 anerkende en bestemt uddannelse, til undervisningsministeren Spm. 5 om sagsbehandlingstiden, til undervisningsministeren Spm. 6 om, hvorfor indhentning af oplysninger om statsborgerskab m.v. er  

 relevant, til undervisningsministeren Spm. 7 om klageadgang, jf. § 7, stk. 2, til undervisningsministeren Spm. 8 om at tilgodese papirløse flygtninge, jf. § 8, til  

 undervisningsministeren 4 Spm. 9 om en beskrivelse af proceduren for vurdering af en persons  

 udenlandske uddannelseskvalifikationer, til undervisningsministeren Spm. 10 om Center for Vurdering af Udenlandske Uddannelser, til  

 undervisningsministeren Spm. 11 om de faglige råd nedsat af Center for Vurdering af  

 Udenlandske Uddannelser, til undervisningsministeren Spm. 12 om, hvordan aftagerrepræsentationen er sikret ved vurdering  

 af en persons udenlandske uddannelseskvalifikationer, til  

 undervisningsministeren Spm. 13 om ECTS-point vil kunne erstatte/supplere vurderingerne fra  

 centeret, til undervisningsministeren Spm. 14 om, hvorfor der skal være 2-3 organisationer, der har en  

 videnscenterfunktion, til undervisningsministeren Spm. 15, om det er mere effektivt at samordne Center for Vurdering af  

 Udenlandske Uddannelser med CIRIUS, til undervisningsministeren 5 Svar på spm. 1 om mulighederne for at omgøre en beslutning om  

 ikke at anerkende en bestemt uddannelse taget i udlandet, fra  

 undervisningsministeren Svar på spm. 2 om, hvordan man undgår fagchauvinisme på  

 uddannelsesinstitutioner, fra undervisningsministeren Svar på spm. 3 om mulighederne for at omgøre en institutions  

 krav om danskkundskaber, fra undervisningsministeren Svar på spm. 4 om klagemuligheder, hvis en uddannelsesinstitution  

 ikke vil anerkende en bestemt uddannelse, fra undervisningsministeren Svar på spm. 5 om sagsbehandlingstiden, fra undervisningsministeren Svar på spm. 6 om, hvorfor indhentning af oplysninger om  

 statsborgerskab m.v. er relevant, fra undervisningsministeren Svar på spm. 7 om klageadgang, jf. § 7, stk. 2, fra  

 undervisningsministeren Svar på spm. 8 om at tilgodese papirløse flygtninge, jf. § 8,  

 fra undervisningsministeren Svar på spm. 9 om en beskrivelse af proceduren for vurdering af en  

 persons udenlandske uddannelseskvalifikationer, fra undervisningsministeren Svar på spm. 10 om Center for Vurdering af Udenlandske Uddannelser,  

 fra undervisningsministeren Svar på spm. 11 om de faglige råd nedsat af Center for  

 Vurdering af Udenlandske Uddannelser, fra undervisningsministeren Svar på spm. 12 om, hvordan aftagerrepræsentationen er sikret  

 ved vurdering af en persons udenlandske uddannelseskvalifikationer, fra  

 undervisningsministeren Svar på spm. 13 om ECTS-point vil kunne erstatte/supplere  

 vurderingerne fra centeret, fra undervisningsministeren Svar på spm. 14 om, hvorfor der skal være 2-3 organisationer,  

 der har en videnscenterfunktion, fra undervisningsministeren Svar på spm. 15, om det er mere effektivt at samordne Center for  

 Vurdering af Udenlandske Uddannelser med CIRIUS, fra  

 undervisningsministeren 6 Spm. 16 om udenlandske studerendes ret til at klage til CVUU, til  

 undervisningsministeren Spm. 17 om uddannelsesinstitutioners krav til danskkundskaber, til  

 undervisningsministeren Spm. 18 om Undervisningsministeriets frist for ændring i  

 danskprøver, til undervisningsministeren Spm. 19 om Undervisningsministeriets og CVUU's kompetence i relation til  

 de enkelte uddannelsesinstitutioners sprogkrav, til undervisningsministeren Spm. 20 om krav og procedurer i forhold til udenlandske studerende af  

 forskellig nationalitet, til undervisningsministeren Spm. 21 om den kommende bekendtgørelse, til undervisningsministeren Spm. 22 om uddannelsesinstitutioners syn på  

 ækvivalensvurderinger, til undervisningministeren Spm. 23 om godkendelse af relevant uddannelse for udenlandske studerende,  

 til undervisningsministeren Spm. 24 om tiltag til sikring af rettighederne for studerende med  

 udenlandsk baggrund, til undervisningsministeren 7 Svar på spm. 16 om udenlandske studerendes ret til at klage til  

 CVUU, fra undervisningsministeren Svar på spm. 17 om uddannelsesinstitutioners krav til  

 danskkundskaber, fra undervisningsministeren Svar på spm. 18 om Undervisningsministeriets frist for ændring  

 i danskprøver, fra undervisningsministeren Svar på spm. 19 om Undervisningsministeriets og CVUU's kompetence i  

 relation til de enkelte uddannelsesinstitutioners sprogkrav, fra  

 undervisningsministeren Svar på spm. 20 om krav og procedurer i forhold til udenlandske  

 studerende af forskellig nationalitet, fra undervisningsministeren Svar på spm. 21 om den kommende bekendtgørelse, fra  

 undervisningsministeren Svar på spm. 22 om uddannelsesinstitutioners syn på  

 ækvivalensvurderinger, fra undervisningsministeren Svar på spm. 23 om godkendelse af relevant uddannelse for  

 udenlandske studerende, fra undervisningsministeren Svar på spm. 24 om tiltag til sikring af rettighederne for  

 studerende med udenlandsk baggrund, fra undervisningsministeren 8 1. udkast til betænkning 9 Betænkningsbidrag fra undervisningsministeren 10 2. udkast til betænkning Bilag 2 To af udvalgets spørgsmål og  

 undervisningsministerens svar herpå Spørgsmålene og svarene er optrykt efter ønske fra V,  

 KF og DF.
 Spørgsmål 14:
Ministeren bedes uddybe begrundelsen for, at der skal  

 være 2-3 organisationer, der har en videnscenterfunktion  

 vedrørende udenlandske uddannelsessystemer, og som har overlappende  

 kompetencer? Svar:
CVUU´s videnscenterfunktion, jf. lovforslagets § 10, er  

 formuleret i nøje overensstemmelse med forpligtelser, som Danmark i  

 forskellige internationale sammenhænge har til at etablere et nationalt  

 videns- og informationscenter (referencecenter) for vurdering og anerkendelse  

 af udenlandske uddannelseskvalifikationer.
Det gælder bl.a. i  

 medfør af Lissabon-konventionen.
Som nationalt videns- og  

 informationscenter (referencecenter) for vurdering og anerkendelse af  

 udenlandske uddannelseskvalifikationer indgår CVUU i et internationalt  

 netværk af nationale organer med videnscenterfunktioner svarende til  

 CVUU´s.
CIRIUS fungerer som administrations- og informationscenter  

 for internationale uddannelsesprogrammer.
Danmarks Evalueringsinstitut  

 fungerer som videnscenter for national og international kvalitetsudvikling.  

 CVUU fungerer som videnscenter for vurdering og anerkendelse af udenlandske  

 uddannelseskvalifikationer.
Det er som udgangspunkt forskellige  

 videnscenterfunktioner.
Under førstebehandlingen af lovforslaget gav jeg  

 udtryk for, at CVUU og CIRIUS bør have mulighed for at etablere sig og  

 konsolidere sig, inden man eventuelt på et senere tidspunkt tager  

 stilling til, om der kan være rationaliseringsmuligheder.
Men de  

 forskellige videnscentre skal naturligvis samarbejde og hele tiden være  

 opmærksomme på at undgå overlap i arbejdet.
 Spørgsmål 15:
Vil det ikke være mere effektivt at samordne Center  

 for Vurdering af Udenlandske Uddannelser med CIRIUS? Svar:
 Som supplement til min besvarelse af  

 spørgsmål 14 gør jeg opmærksom på, at CVUU  

 efter lovforslaget   i modsætning til CIRIUS   også får til  

 opgave at varetage visse myndighedsopgaver.
Det gælder fx i relation til CVUU´s adgang til efter  

 lovforslagets § 5, stk. 3, at pålægge uddannelsesinstitutioner at  

 tage afgørelser om optagelse af og merit for personer med udenlandske  

 uddannelseskvalifikationer op til fornyet behandling.
Dertil kommer, at CVUU  

 i forbindelse med vedtagelsen af lovforslaget forventes at overtage  

 Erhvervsministeriets erhvervs- og selskabsstyrelses såkaldte  

 koordinatorfunktion i forhold til de lovregulerede erhverv.
For at sikre en  

 effektiv og korrekt forvaltning af CVUU´s opgaver er centret derfor placeret  

 i en stor styrelse under ministeriet, som i forvejen råder over en  

 solid administrativ kompetence   juridisk, økonomisk og  

 forvaltningsmæssigt.
Dertil kommer, at CIRIUS i sine styrende organer har  

 deltagelse af bl.a. repræsentanter fra uddannelsesinstitutionerne.
Det  

 er bl.a. uddannelsesinstitutionerne, CVUU skal udøve  

 myndighedsbeføjelser i forhold til.
