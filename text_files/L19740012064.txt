 Den 13. september 1973 undertegnedes i Lusaka følgende  

 overenskomst med tilhørende protokol mellem Danmark og Zambia til undgåelse  

 af dobbeltbeskatning og forhindring af beskatningsunddragelse for så vidt  

 angår indkomstskatter:
OVERENSKOMST mellem regeringen i Kongeriget Danmark og regeringen i Republikken Zambia  

 til undgåelse af dobbeltbeskatning og forhindring af beskatningsunddragelse  

 for så vidt angår indkomstskatter Regeringen i Kongeriget Danmark og regeringen i Republikken Zambia, som ønsker at afslutte en ny overenskomst til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskatter, er blevet enige om følgende:
Artikel I De af overenskomsten omfattede personer.
 Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel II De af overenskomsten omfattede skatter.
 1. De skatter, som omfattes af denne overenskomst er:
(herefter omtalt som "zambiansk skat"); (herefter omtalt som "dansk skat").
 2. Denne overenskomst skal også finde anvendelse på  

 alle skatter af samme eller væsentlig samme art, der pålægges som tillæg til  

 eller i stedet for de gældende skatter efter undertegnelsen af denne  

 overenskomst.
 3. Ved slutningen af hvert år skal de kompetente  

 myndigheder i de kontraherende stater give hinanden underretning om  

 væsentlige ændringer, som er blevet foretaget i deres respektive skattelove.
Artikel III Almindelige definitioner.
 1. Hvis ikke andet fremgår af sammenhængen, skal i  

 denne overenskomst:
 2. Ved anvendelsen af bestemmelserne i denne  

 overenskomst af en af de kontraherende stater, skal, medmindre andet følger  

 af sammenhængen, ethvert udtryk, som ikke på anden måde er defineret,  

 tillægges den betydning, som det har i henhold til de i denne kontraherende  

 stat gældende love om de skatter, hvorpå overenskomsten finder anvendelse.
Artikel IV Skattemæssigt hjemsted.
1. I denne overenskomst anvendes udtrykket  

 "hjemmehørende i en af de kontraherende stater", med forbehold af  

 bestemmelserne i stk. 2 og 3 i denne artikel, på enhver person, som i henhold  

 til lovgivningen i denne stat er skattepligtig der på grund af hjemsted,  

 bopæl, ledelsens sæde eller et andet lignende kriterium.
Udtrykkene  

 "hjemmehørende i Zambia" og "hjemmehørende i Danmark"  

 skal opfattes tilsvarende.
 2. Hvor en fysisk person efter bestemmelserne i stk. 1  

 i denne artikel anses for hjemmehørende i begge de kontraherende stater, skal  

 hans status afgøres efter følgende regler:
 3. Hvor en ikke-fysisk person efter bestemmelserne i  

 stk. 1 i denne artikel anses for hjemmehørende i begge de kontraherende  

 stater, skal den anses for at være hjemmehørende i den kontraherende stat, i  

 hvilken dens virkelige ledelse har sit sæde.
Artikel V Fast driftssted.
 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
 4. Et foretagende i en af de kontraherende stater skal  

 anses for at have et fast driftssted i den anden kontraherende stat, hvis det  

 driver tilsynsvirksomhed i denne anden kontraherende stat i mere end seks  

 måneder i forbindelse med et bygnings-, installations- eller monteringsanlæg,  

 som udføres i denne anden kontraherende stat.
 5. En person, som udfører virksomhed i en af de  

 kontraherende stater for et foretagende i den anden kontraherende stat, og  

 som ikke er en sådan uafhængig repræsentant, som omhandles i stk. 6, skal  

 anses for et fast driftssted i den førstnævnte kontraherende stat, såfremt  

 han i denne kontraherende stat har og sædvanligvis udøver en fuldmagt til at  

 indgå aftaler i foretagendets navn, medmindre hans virksomhed er begrænset  

 til indkøb af varer for foretagendet.
 6. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 blot fordi det driver forretning i denne stat gennem en mægler, kommissionær  

 eller anden uafhængig repræsentant, som handler inden for rammerne af sin  

 sædvanlige forretningsvirksomhed.
 7. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel VI Indkomst af fast ejendom.
 1. Indkomst af fast ejendom kan beskattes i den  

 kontraherende stat, hvor ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den kontraherende stat, hvor ejendommen  

 er beliggende.
Udtrykket skal under alle omstændigheder omfatte tilbehør til  

 fast ejendom, besætning og redskaber, der anvendes i landbrug og skovbrug,  

 rettigheder på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe,  

 både og luftfartøjer anses ikke for fast ejendom.
 3. Bestemmelsen i stk. 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
 4. Ved fastsættelsen af indkomsten af fast ejendom,  

 som en person hjemmehørende i en af de kontraherende stater ejer i den anden  

 kontraherende stat, skal udgifter (herunder renter af gæld), som er afholdt  

 på sådan ejendom, tillades fradraget under de samme betingelser, som gælder  

 for personer hjemmehørende i denne anden kontraherende stat.
 5. Bestemmelserne i stk. 1, 3 og 4 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel VII Fortjeneste ved forretningsvirksomhed.
1. Fortjeneste, som oppebæres af et foretagende i en  

 af de kontraherende stater, kan kun beskattes i denne kontraherende stat,  

 medmindre foretagendet driver virksomhed i den anden kontraherende stat  

 gennem et der beliggende fast driftssted.
Såfremt foretagendet driver sådan  

 virksomhed, kan den del af dets fortjeneste, som kan henføres til det faste  

 driftssted, beskattes i den anden kontraherende stat.
 2. Når et foretagende i en af de kontraherende stater  

 driver virksomhed i den anden kontraherende stat gennem et der beliggende  

 fast driftssted, skal der i hver af de kontraherende stater til dette faste  

 driftssted henføres den fortjeneste, som det kunne forventes at have opnået,  

 hvis det havde været et uafhængigt foretagende, der udøvede den samme eller  

 lignende virksomhed på samme eller lignende betingelser, og som under  

 fuldstændig frie forhold handlede med det foretagende, hvis faste driftssted  

 det er.
3. Ved ansættelsen af et fast driftssteds fortjeneste  

 skal det være tilladt at fradrage udgifter, som er afholdt til gavn for det  

 faste driftssted, herunder udgifter til ledelse og almindelig administration  

 i øvrigt, hvad enten de afholdes i den stat, hvor det pågældende faste  

 driftssted er beliggende, eller andetsteds.
Hvis de oplysninger, der  

 foreligger for de kompetente myndigheder, ikke er tilstrækkelige til at  

 ansætte den fortjeneste, der kan henføres til det faste driftssted, skal  

 intet i dette stykke berøre anvendelsen af hver af de kontraherende staters  

 lovgivning med hensyn til det faste driftssteds pligt til at betale skat af  

 et beløb, som er fastsat skønsmæssigt af de kompetente myndigheder i denne  

 kontraherende stat; dog skal ethvert skøn så vidt muligt foretages i  

 overensstemmelse med de principper, der er fastsat i stk. 4.
4. For så vidt det har været sædvane i en af de  

 kontraherende stater at fastsætte den fortjeneste, der kan henføres til et  

 fast driftssted, på basis af en fordeling af foretagendets samlede  

 fortjeneste på dets forskellige dele, skal intet i stk. 2 udelukke den  

 pågældende kontraherende stat fra at fastsætte den skattepligtige fortjeneste  

 gennem en sådan sædvanemæssig fordeling.
Den anvendte fordelingsmetode skal  

 imidlertid være af en sådan art, at resultatet er i overensstemmelse med de  

 principper, der er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er god og tilstrækkelig grund for det  

 modsatte.
 7. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel VIII Skibs- og luftfart.
 1. Et foretagendes fortjeneste ved skibs- eller  

 luftfartsvirksomhed i international trafik kan uanset bestemmelserne i  

 artiklerne V og VII kun beskattes i den kontraherende stat, hvor  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, hvor skibet  

 har sit hjemsted, eller, såfremt et sådant ikke findes, i den kontraherende  

 stat, hvor den, der driver skibet, er hjemmehørende.
Artikel IX Associerede foretagender.
I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel X Udbytter.
 1. Udbytte, som udbetales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan beskattes i denne anden  

 kontraherende stat.
2. Sådant udbytte kan imidlertid beskattes i den  

 kontraherende stat, hvor det selskab, der udbetaler udbyttet, er  

 hjemmehørende og i overensstemmelse med lovgivningen i denne stat, men den  

 skat, der pålægges, må ikke overstige 15 pct. af bruttoudbyttet.
De  

 kompetente myndigheder i de kontraherende stater skal ved gensidig aftale  

 fastsætte de nærmere regler for praktiseringen af denne begrænsning.
Dette  

 stykke medfører ingen begrænsninger i adgangen til at beskatte selskabet af  

 den fortjeneste, hvoraf udbyttet er udbetalt.
 3. Udtrykket "udbytte" betyder indkomst af  

 aktier eller andre rettigheder, bortset fra gældsfordringer, til andel i  

 fortjeneste, såvel som indkomst fra andre selskabsrettigheder, der  

 sidestilles med indkomst fra aktier i henhold til lovgivningen i den  

 kontraherende stat, i hvilken det selskab, der foretager udlodningen, er  

 hjemmehørende.
4. Bestemmelserne i stk. 1 og 2 finder ikke anvendelse  

 i tilfælde, hvor udbyttet oppebæres af en person, der er hjemmehørende i en  

 af de kontraherende stater, og som har et fast driftssted i den anden  

 kontraherende stat, i hvilken det selskab, der udbetaler udbyttet, er  

 hjemmehørende, såfremt de rettigheder, der ligger til grund for udlodningen,  

 har direkte forbindelse med det faste driftssted.
I så fald skal  

 bestemmelserne i artikel VII finde anvendelse.
 5. Hvor et selskab, som er hjemmehørende i en af de  

 kontraherende stater, oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som udbetales af selskabet til personer, der ikke er hjemmehørende i denne  

 anden kontraherende stat, eller underkaste selskabets ikke-udloddede indkomst  

 nogen skat på ikke-udloddet indkomst, selv om det udbetalte udbytte eller den  

 ikke-udloddede indkomst helt eller delvis består af fortjeneste eller  

 indkomst fra kilder i denne anden stat.
Artikel XI Renter.
 1. Renter, der hidrører fra en af de kontraherende  

 stater og betales til en i den anden kontraherende stat hjemmehørende person,  

 kan beskattes i denne anden kontraherende stat.
2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne kontraherende stat; men den skat, der pålægges, må ikke  

 overstige 10 pct. af bruttorentebeløbet.
De kompetente myndigheder i de  

 kontraherende stater skal ved gensidig aftale fastsætte de nærmere regler for  

 praktiseringen af denne begrænsning.
 3. Uanset bestemmelserne i stk. 2 skal rente, der  

 hidrører fra en af de kontraherende stater, og som betales til regeringen i  

 den anden kontraherende stat eller til en af dens lokale myndigheder eller  

 til nogen institution eller instans (herunder en finansieringsinstitution),  

 der i det hele ejes af denne regering eller dens lokale myndigheder, være  

 fritaget for beskatning i den førstnævnte kontraherende stat.
 4. Udtrykket "rente" betyder indkomst af  

 statsgældsbeviser, obligationer eller forskrivninger, hvad enten de er  

 sikrede ved pant eller ej, og hvad enten de indeholder en ret til andel i  

 fortjeneste eller ej, samt af fordringer af enhver art, herunder ethvert  

 overstigende beløb, der tilbagebetales på sådanne fordringer ud over det  

 lånte, såvel som enhver anden indkomst, der i henhold til lovgivningen i den  

 kontraherende stat, hvorfra indkomsten hidrører, betragtes som indkomst af  

 pengelån.
5. Bestemmelserne i stk. 1 og 2 finder ikke anvendelse  

 i tilfælde, hvor renten oppebæres af en person, hjemmehørende i en af de  

 kontraherende stater, som har et fast driftssted i den anden kontraherende  

 stat, hvorfra renten hidrører, såfremt den fordring, der ligger til grund for  

 den udbetalte rente, har direkte forbindelse med det faste driftssted.
I så  

 fald skal bestemmelserne i artikel VII finde anvendelse.
6. Renter skal anses for at hidrøre fra en af de  

 kontraherende stater, såfremt de udbetales af den pågældende kontraherende  

 stat selv, af en lokal myndighed deri eller af en i den pågældende  

 kontraherende stat hjemmehørende person.
Såfremt den person, der betaler  

 renten, hvad enten han er hjemmehørende i en af de kontraherende stater eller  

 ej, imidlertid i en af de kontraherende stater har et fast driftssted, i  

 forbindelse med hvilket den gæld, hvoraf renten betales, er stiftet, og  

 renteudgiften afholdes af det faste driftssted, skal en sådan rente anses for  

 at hidrøre fra den kontraherende stat, i hvilken det faste driftssted er  

 beliggende.
7. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel XII Royalties.
 1. Royalties, der hidrører fra en af de kontraherende  

 stater, og som betales til en person, som er hjemmehørende i den anden  

 kontraherende stat, kan beskattes i denne anden kontraherende stat.
2. Sådanne royalties kan imidlertid beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne kontraherende stat; men den skat, der pålægges, må ikke  

 overstige 15 pct. af bruttobeløbet.
De kompetente myndigheder i de  

 kontraherende stater skal ved gensidig aftale fastsætte de nærmere regler for  

 praktiseringen af denne begrænsning.
 3. Udtrykket "royalties" betyder betalinger  

 af enhver art, der modtages som vederlag for anvendelsen af eller retten til  

 at anvende enhver ophavsret til et litterært, kunstnerisk eller  

 videnskabeligt arbejde (herunder spillefilm og bånd til fjernsyns- eller  

 radioudsendelser), ethvert patent, varemærke, mønster eller model, tegning,  

 hemmelig formel eller fremstillingsmetode, eller for anvendelsen af eller  

 retten til at anvende industrielt, kommercielt eller videnskabeligt udstyr  

 eller for oplysninger om industrielle, kommercielle eller videnskabelige  

 erfaringer.
4. Bestemmelserne i stk. 1 og 2 finder ikke anvendelse  

 i tilfælde, hvor den i en af de kontraherende stater hjemmehørende modtager  

 af nævnte royalties har et fast driftssted i den anden kontraherende stat,  

 fra hvilken de nævnte royalties hidrører, såfremt den rettighed eller  

 ejendom, som ligger til grund for de nævnte royalties, har direkte  

 forbindelse med det faste driftssted.
I så fald skal bestemmelserne i artikel  

 VII finde anvendelse.
5. Royalties skal anses for at hidrøre fra en af de  

 kontraherende stater, hvis de betales af denne kontraherende stat selv, af en  

 lokal myndighed deri eller af en i denne kontraherende stat hjemmehørende  

 person.
Hvor den person, der betaler royalties, hvad enten han er  

 hjemmehørende i en af de kontraherende stater eller ej, imidlertid i en af de  

 kontraherende stater har et fast driftssted, i forbindelse med hvilket  

 forpligtelsen til at betale royalties er stiftet, og sådanne royalties  

 afholdes af det faste driftssted, skal de anses for at hidrøre fra den  

 kontraherende stat, hvor det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de erlægges,  

 overstiger det beløb, som ville være blevet aftalt mellem parterne, såfremt  

 den nævnte forbindelse ikke havde foreligget, skal bestemmelserne i denne  

 artikel alene finde anvendelse på det sidstnævnte beløb.
I så fald skal den  

 overskydende del af det erlagte beløb kunne beskattes i overensstemmelse med  

 lovgivningen i hver af de kontraherende stater under behørig hensyntagen til  

 de øvrige bestemmelser i denne overenskomst.
Artikel XIII Fortjeneste ved afståelse af formuegenstande.
 1. Fortjeneste ved afståelse af fast ejendom, som  

 defineret i artikel VI, stk. 2, kan beskattes i den kontraherende stat, hvor  

 ejendommen er beliggende.
 2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en af de kontraherende stater har i den  

 anden kontraherende stat, eller ved afståelse af aktiver, der ikke består i  

 fast ejendom, og som hører til et fast sted, som en person hjemmehørende i en  

 af de kontraherende stater anvender til udøvelse af frit erhverv i den anden  

 kontraherende stat, herunder også fortjeneste ved afståelse af selve det  

 faste driftssted (særskilt eller sammen med hele foretagendet), eller af et  

 sådant fast sted, kan beskattes i denne anden kontraherende stat.
 3. Uanset bestemmelserne i stk. 2 kan fortjeneste, som  

 et foretagende i en af de kontraherende stater indvinder ved afståelse af  

 skibe eller luftfartøjer, som det driver virksomhed med i international  

 trafik, og løsøre, som knytter sig til driften af sådanne skibe og  

 luftfartøjer, kun beskattes i den kontraherende stat, hvor foretagendets  

 virkelige ledelse har sit sæde.
 4. Fortjeneste ved afståelse af alle andre aktiver end  

 de i stk. 1, 2 og 3 omhandlede, kan kun beskattes i den kontraherende stat,  

 hvor afhænderen er hjemmehørende.
Artikel XIV Frit erhverv.
1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, kan kun beskattes i denne  

 kontraherende stat, medmindre han til udøvelse af sin virksomhed har et fast  

 sted, der til stadighed står til hans rådighed i den anden kontraherende  

 stat.
Hvis han har et sådant fast sted, kan indkomsten beskattes i denne  

 anden kontraherende stat, men kun så stor en del heraf, der kan henføres til  

 dette faste sted.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, opdragende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel XV Personlige tjenesteydelser.
1. Såfremt bestemmelserne i artiklerne XVI, XVIII, XIX  

 og XX ikke finder anvendelse, kan gage, løn og andet lignende vederlag for  

 personligt arbejde, oppebåret af en person, som er hjemmehørende i en af de  

 kontraherende stater, kun beskattes i denne stat, medmindre arbejdet er  

 udført i den anden kontraherende stat.
Er arbejdet udført der, kan vederlaget  

 herfor beskattes i denne anden kontraherende stat.
2. Uanset bestemmelserne i stk. 1 kan vederlag, som en  

 person, der er hjemmehørende i en af de kontraherende stater, oppebærer for  

 tjenesteydelser, udført i den anden kontraherende stat, kun beskattes i den  

 førstnævnte stat i tilfælde, hvor 3. Uanset bestemmelserne i stk. 1 og 2 kan vederlag  

 for personligt arbejde, der udføres om bord på et skib eller et luftfartøj i  

 international trafik, beskattes i den kontraherende stat, hvor foretagendets  

 virkelige ledelse har sit sæde.
Artikel XVI Bestyrelseshonorarer.
 Bestyrelseshonorarer og lignende vederlag, som oppebæres af en person, der  

 er hjemmehørende i en af de kontraherende stater, i hans egenskab af medlem  

 af bestyrelsen for et selskab, der er hjemmehørende i den anden kontraherende  

 stat, kan beskattes i denne anden kontraherende stat.
Artikel XVII Kunstnere og sportsfolk.
 Uanset hvad der i øvrigt er indeholdt i denne overenskomst kan indkomst,  

 som oppebæres af professionelle kunstnere, såsom teater-, film-, radio- eller  

 fjernsynskunstnere og musikere samt af sportsfolk, for deres i denne egenskab  

 udøvede virksomhed, beskattes i den kontraherende stat, hvor denne virksomhed  

 er udøvet.
Artikel XVIII Pensioner.
 Medmindre bestemmelserne i artikel XIX, stk. 1, finder anvendelse, skal  

 pensioner og andre lignende ydelser i forbindelse med et tidligere  

 tjenesteforhold, som hidrører fra kilder i en af de kontraherende stater, og  

 som oppebæres af en fysisk person, der er hjemmehørende i den anden  

 kontraherende stat og skattepligtig der, være fritaget for beskatning i den  

 førstnævnte kontraherende stat.
Artikel XIX Offentlige hverv.
 1. Vederlag, herunder pensioner, der udbetales direkte  

 af, eller af fonds oprettet af en af de kontraherende stater eller af en  

 lokal myndighed til en fysisk person for varetagelsen af offentlige hverv i  

 denne kontraherende stats eller lokale myndigheds tjeneste, kan kun beskattes  

 i denne kontraherende stat.
 2. Bestemmelserne i artiklerne XV, XVI og XVIII finder  

 anvendelse på vederlag eller pensioner, der udbetales for tjenesteydelser i  

 forbindelse med næring eller forretning, der drives af en af de kontraherende  

 stater eller af en lokal myndighed.
Artikel XX Forskere og studerende.
 1. Vederlag, som en fysisk person, som er eller  

 tidligere var hjemmehørende i en af de kontraherende stater, modtager for at  

 gøre studier eller udøve forskning på højt niveau ved et universitet,  

 forskningsinstitut, skole, kollegium eller anden lignende læreanstalt under  

 et midlertidigt ophold af ikke over to år i den anden kontraherende stat,  

 skal ikke beskattes i denne anden kontraherende stat.
 2. Bidrag, som en studerende eller lærling, som er  

 eller tidligere var hjemmehørende i en af de kontraherende stater, og som  

 opholder sig i den anden kontraherende stat udelukkende i uddannelses- eller  

 oplæringsøjemed, modtager til sit underhold, sin uddannelse eller sin  

 oplæring, skal ikke beskattes i denne anden kontraherende stat, for så vidt  

 de tilflyder ham fra kilder uden for denne anden kontraherende stat.
 3. Vederlag, som en studerende eller lærling, som er  

 eller tidligere var hjemmehørende i en af de kontraherende stater, oppebærer  

 for arbejde, som han udfører i den anden kontraherende stat, skal ikke  

 beskattes i denne anden kontraherende stat, for så vidt arbejdet har direkte  

 forbindelse med hans uddannelse eller oplæring eller alene har til formål at  

 skaffe ham hans underhold.
Artikel XXI Indkomst, der ikke udtrykkelig er omtalt.
 Indkomst, der oppebæres af en i en af de kontraherende stater  

 hjemmehørende person, og som ikke er udtrykkelig omtalt i de forudgående  

 artikler i denne overenskomst, kan kun beskattes i denne kontraherende stat.
Artikel XXII Personlige begunstigelser.
 1. Fysiske personer, som er hjemmehørende i Danmark  

 kan ved beskatninger i Zambia gøre krav på de samme personlige  

 begunstigelser, lempelser og nedsættelser som zambianske statsborgere, der  

 ikke er hjemmehørende i Zambia.
 2. Fysiske personer, som er hjemmehørende i Zambia,  

 kan ved beskatningen i Danmark gøre krav på de samme personlige  

 begunstigelser, lempelser og nedsættelser som danske statsborgere, der ikke  

 er hjemmehørende i Danmark.
Artikel XXIII Ophævelse af dobbeltbeskatning 1. a) Hvor en person, der er hjemmehørende i Zambia,  

 oppebærer indkomst fra Danmark, som i overensstemmelse med Danmarks  

 lovgivning og med bestemmelserne i denne overenskomst kan beskattes i  

 Danmark, skal den danske skat, som skal erlægges af denne indkomst, tillades  

 fradraget i den zambianske skat, som pålægges denne person.
Fradraget skal  

 imidlertid ikke kunne overstige den del af den zambianske skat, der skal  

 erlægges i henhold til Zambias lovgivning, som, inden fradraget er givet,  

 svarer til denne indkomst.
2. a) Hvor en person, der er hjemmehørende i Danmark,  

 oppebærer indkomst fra Zambia, som i overensstemmelse med Zambias lovgivning  

 og med bestemmelserne i denne overenskomst kan beskattes i Zambia, skal den  

 zambianske skat, som skal erlægges af denne indkomst, tillades fradraget i  

 den danske skat, som pålægges denne person.
Fradraget skal imidlertid ikke  

 kunne overstige den del af den danske skat, der skal erlægges efter Danmarks  

 lovgivning, som, inden fradraget er givet, svarer til denne indkomst.
 3. Ved anvendelsen af stk. 2 skal udtrykket "kan  

 beskattes i Zambia" anses som omfattende ethvert beløb, som skulle have  

 været erlagt som zambiansk skat, hvis ikke der havde været tale om fritagelse  

 eller nedsættelse i henhold til the Pioneer Industries (Relief from Income  

 Tax) Act, 1965, eller enhver anden zambiansk lov med lignende formål og  

 virkning.
Artikel XXIV Ikke-diskriminering.
 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den, som  

 statsborgere i den anden kontraherende stat under samme forhold er eller  

 måtte blive underkastet.
 2. Udtrykket "statsborgere" betyder:
 3. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, skal ikke i denne anden kontraherende stat være mindre gunstig end  

 beskatningen af foretagender i denne anden kontraherende stat, der udøver den  

 samme virksomhed.
 4. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller hermed forbunden forpligtelse, som er anderledes eller mere byrdefuld  

 end den, som andre tilsvarende foretagender i den førstnævnte kontraherende  

 stat er eller måtte blive underkastet.
 5. Intet i denne artikel skal kunne fortolkes som  

 forpligtende nogen af de kontraherende stater til at tilstå fysiske personer,  

 som ikke er hjemmehørende i denne stat, nogen af de skattemæssige personlige  

 begunstigelser, lempelser og nedsættelser, som indrømmes fysiske personer,  

 der er hjemmehørende der, og ej heller som forpligtende Zambia til at yde  

 ikke-statsborgere de lempelser, der efter Section 42 C i the Zambian Income  

 tax Act 1966 kan indrømmes zambianske statsborgere.
 6. Udtrykket "beskatning" betyder i denne  

 artikel skatter af enhver art og betegnelse.
Artikel XXV Fremgangsmåden ved indgåelse af gensidige aftaler.
 1. Mener en person, der er hjemmehørende i en af de  

 kontraherende stater, at foranstaltninger, som er truffet af en eller begge  

 de kontraherende stater, resulterer eller vil resultere i en beskatning, som  

 ikke er i overensstemmelse med denne overenskomst, kan han, uanset hvilke  

 retsmidler, der står til rådighed ifølge de kontraherende staters interne  

 lovgivning, forelægge sin sag for den kompetente myndighed i den  

 kontraherende stat, hvor han er hjemmehørende.
 2. Den kompetente myndighed skal, hvis indsigelsen  

 forekommer den begrundet, og hvis den ikke kan nå til en passende løsning,  

 bestræbe sig på at løse sagen ved gensidig aftale med den kompetente  

 myndighed i den anden kontraherende stat med henblik på at undgå en  

 beskatning, der ikke er i overensstemmelse med denne overenskomst.
3. De kompetente myndigheder i de kontraherende stater  

 skal bestræbe sig på ved gensidig aftale at løse enhver vanskelighed eller  

 ethvert tvivlsspørgsmål, der måtte opstå med hensyn til fortolkningen eller  

 praktiseringen af denne overenskomst.
De kan også rådføre sig med hinanden  

 for at undgå dobbeltbeskatning i tilfælde, der ikke omhandles i  

 overenskomsten.
 4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i  

 overensstemmelse med de foregående stykker.
Artikel XXVI Udveksling af oplysninger.
1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og af den interne lovgivning i de kontraherende stater  

 vedrørende skatter, der omfattes af denne overenskomst, for så vidt  

 beskatningen er i overensstemmelse med denne overenskomst.
Enhver oplysning,  

 der således udveksles, må ikke meddeles til andre personer eller myndigheder,  

 herunder domstole eller andre dømmende myndigheder, end dem, der er  

 beskæftiget med påligningen eller opkrævningen af disse skatter, eller med  

 afgørelsen af klager herom.
 2. Bestemmelserne i stk. 1 skal i intet tilfælde kunne  

 fortolkes således, at der pålægges nogen af de kontraherende stater pligt  

 til:
Artikel XXVII Diplomatiske og konsulære embedsmænd.
 1. Denne overenskomst berører ikke de skattemæssige  

 begunstigelser, som i kraft af folkerettens almindelige regler eller i medfør  

 af bestemmelser i særlige overenskomster tilkommer diplomatiske eller  

 konsulære embedsmænd.
 2. I det omfang beskatning af indkomst på grund af de  

 skattemæssige begunstigelser, som i kraft af folkerettens almindelige regler  

 eller i medfør af bestemmelser i særlige internationale overenskomster  

 tilkommer diplomatiske eller konsulære tjenestemænd, ikke finder sted i  

 modtagerstaten, forbeholdes beskatningsretten udsenderstaten.
 3. Ved anvendelsen af denne overenskomst skal en  

 fysisk person, som er medlem af en af de kontraherende staters diplomatiske  

 eller konsulære missioner (bortset fra honorære konsuler) eller permanente  

 delegationer i den anden kontraherende stat eller i en tredje stat, anses for  

 at være hjemmehørende i udsenderstaten hvis:
Artikel XXVIII Territorial udvidelse.
1. Denne overenskomst kan enten i sin helhed eller med  

 visse fornødne ændringer udvides til enhver del af Danmarks territorium, som  

 udtrykkelig er blevet holdt uden for overenskomsten i henhold til  

 bestemmelserne i artikel III, stk. 1b), og i hvilken der pålægges skatter af  

 samme eller væsentlig samme karakter som dem, på hvilke denne overenskomst  

 finder anvendelse.
Enhver sådan udvidelse skal have virkning fra det  

 tidspunkt og med de ændringer og under de betingelser, som måtte blive  

 fastsat og aftalt mellem de kontraherende stater i noter, der skal udveksles  

 ad diplomatisk vej eller på en hvilken som helst anden måde, som er i  

 overensstemmelse med deres forfatningsmæssige fremgangsmåder.
 2. Medmindre andet aftales mellem de kontraherende  

 stater, skal opsigelse af denne overenskomst fra en af de kontraherende  

 stater i henhold til artikel XXX medføre ophør af denne overenskomsts  

 anvendelse i ethvert territorium, hvortil den er blevet udvidet i henhold til  

 denne artikel.
Artikel XXIX Ikrafttræden.
 1. Denne overenskomst skal træde i kraft efter den  

 noteudveksling, som bekræfter, at hver af de kontraherende stater har truffet  

 de forfatningsmæssige foranstaltninger, som er nødvendige for en sådan  

 ikrafttræden i de respektive stater, og overenskomsten skal derefter have  

 virkning for første gang:
for så vidt angår indkomst i noget skatteår, som begynder på eller efter  

 1. april 1972; for så vidt angår indkomst i noget indkomstår (skatteår), som begynder på  

 eller efter 1. januar 1972.
 2. Ved denne overenskomsts ikrafttræden skal  

 overenskomsten mellem regeringen i Danmark og regeringen i Det forenede  

 Kongerige Storbritannien og Nordirland til undgåelse af dobbeltbeskatning og  

 forhindring af beskatningsunddragelse, for så vidt angår indkomstskat,  

 underskrevet i London den 27. marts 1950, udvidet med visse ændringer til den  

 tidligere Føderation af Rhodesia og Nyasaland ved noteudveksling dateret 17.  

 januar 1959 og til det tidligere Protektorat Nord Rhodesia ved noteudveksling  

 dateret 21. januar 1964, og fortsat af Zambia, ophøre med at have virkning.
Artikel XXX Opsigelse.
 1. Denne overenskomst skal forblive i kraft på  

 ubestemt tid, men hver af de kontraherende stater kan senest den 30. juni i  

 ethvert kalenderår, der begynder, efter at der er forløbet et tidsrum af fem  

 år fra den dag, den trådte i kraft, ad diplomatisk vej give den anden  

 kontraherende stat skriftlig opsigelse.
 2. I så fald skal overenskomsten ophøre med at have  

 gyldighed:
for så vidt angår indkomst i noget skatteår, der begynder på eller efter  

 den 1. april i det kalenderår, der følger efter det år, i hvilket opsigelsen  

 er givet; for så vidt angår indkomst i noget indkomstår (skatteår), der begynder på  

 eller efter den 1. januar i det kalenderår, der følger efter det år, i  

 hvilket opsigelsen er givet.
 Til bekræftelse heraf har undertegnede, der er behørigt befuldmægtigede  

 dertil, underskrevet denne overenskomst og forsynet den med deres segl.
 Udfærdiget i Lusaka den 13. september 1973 i to eksemplarer på dansk og  

 engelsk, således at begge tekster er lige autentiske.
For regeringen i Kongeriget Danmark E.
Skov For regeringen i Republikken Zambia J.
M.
Mwanakatwe PROTOKOL Ved undertegnelsen af den i dag mellem Danmark og Zambia afsluttede  

 overenskomst til undgåelse af dobbeltbeskatning for så vidt angår  

 indkomstskatter har de undertegnede befuldmægtigede aftalt, at følgende  

 bestemmelser skal udgøre en integrerende del af overenskomsten.
I.
Ad artiklerne VIII og XIII Bestemmelserne i artikel VIII og i artikel XIII, stk. 3 skal finde  

 anvendelse henholdsvis på fortjeneste ved virksomhed eller fortjeneste ved  

 afståelse af formuegenstande, som oppebæres af den fælles dansk-norsk-svenske  

 lufttransportorganisation Scandinavian Airlines System (SAS), men kun for så  

 vidt angår den fortjeneste, som oppebæres af Det danske Luftfartsselskab A/S  

 (DDL), den danske deltager i Scandinavian Airlines System (SAS), i forhold  

 til dets andel i denne organisation.
II.
Ad artikel XI Bestemmelsen i artikel XI, stk. 3 skal finde anvendelse på følgende  

 finansieringsinstitut, der i det hele finansieres af den danske regering:  

 Industrialiseringsfonden for udviklingslandene, København.
III.
Ad artikel XV 1. Vederlag af den i artikel XV, stk. 2 nævnte art kan  

 beskattes i den kontraherende stat, hvor arbejdet er udført, hvis modtageren  

 af vederlaget opholder sig i denne stat i en eller flere perioder, der  

 tilsammen overstiger 183 dage i vedkommende indkomstår eller skatteår regnet  

 fra begyndelsen af perioden eller perioderne.
 2. Vederlag af den i artikel XV, stk. 3 nævnte art,  

 der oppebæres af en person, som er hjemmehørende i Danmark, for arbejde  

 udført om bord på et luftfartøj i international trafik, som drives af det  

 forenede dansk-norsk-svenske luftfartsselskab Scandinavian Airlines System  

 (SAS), kan kun beskattes i Danmark.
IV.
Ad artikel XXX Opsigelsen af nærværende overenskomst som foreskrevet i artikel XXX, stk.  

 2, skal ikke genoplive den overenskomst, som nævnes i artikel XXIX, stk. 2.
 Udfærdiget i Lusaka den 13. september 1973 i to eksemplarer på dansk og  

 engelsk, således at begge tekster har lige gyldighed.
For regeringen i Kongeriget Danmark E.
Skov For regeringen i Republikken Zambia J.
M.
Mwanakatwe Overenskomsten trådte i medfør af artikel XXIX, stk. 1 i kraft den 18.  

 oktober 1974.
 Samme dato ophører den i artikel XXIX, stk. 2 nævnte overenskomst med at  

 have virkning for Zambias vedkommende, jfr. udenrigsministeriets  

 bekendtgørelser nr. 44 af 13. juli 1950, nr. 41 af 16. september 1959 og nr.  

 6 af 25. februar 1964, Lovtidende C.
 I medfør af artikel III, stk. 1 b) omfatter overenskomsten ikke Færøerne  

 og Grønland.
 Udenrigsministeriet, den 8. december  

 1974.
 Ove Guldberg.
