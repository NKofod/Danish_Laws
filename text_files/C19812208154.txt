 Hermed følger et antal eksemplarer af ministeriets cirkulære af 30.  

 december 1981 om tjenestetiden for fast ansatte lærere og forstandere ved  

 håndarbejdsseminarierne.
 Til cirkulæret skal man knytte følgende bemærkninger:
 For lærere, der ikke har mindst halvdelen af fuldt timetal ved seminariet,  

 medregnes ved deltagelse i studieintroduktion det timetal, i hvilket de  

 medvirker ved undervisningen af de studerende, medens virksomhed som  

 eksaminator medregnes i overensstemmelse med det for censur fastsatte  

 tidsforbrug pr. eksaminand.
 Reduktionen på grund af ferieforlængelsen beregnes - inden for det angivne  

 maksimum - på grundlag af det opgjorte løntimetal ved undervisningsårets  

 udløb.
 Det bør ved skemalægningen tilstræbes, at antallet af skematimer omregnet  

 til årsløntimer med tillæg af a) eventuelle timeomregninger og  

 timereduktioner og b) timereduktion som følge af ferieforlængelsen for den  

 enkelte lærer ikke kommer til at overstige det pligtige timetal på 840 timer.
 Følgende oversigt viser sammenhængen mellem skematimer med tillæg af  

 øvrige hidtil gældende omregningstimer m.v., reduktion på grund af  

 ferieforlængelsen og årsløntimetallet.
 Som det fremgår heraf, opgøres delresultater med 2 decimaler, medens der  

 ved opgørelsen af slutresultatet sker afrunding af en eventuelt overskydende  

 brøk til nærmest højere hele tal.
For så vidt angår forstandere m. fl. med såvel undervisningstimer som  

 administrative timer bemærkes, at reduktionen beregnes på grundlag af det  

 samlede løntimetal, men at den udelukkende kan foretages i  

 undervisningstimerne.
Dette indebærer f.eks., at der for forstandere med et  

 pligtigt undervisningstimetal på 280 timer årligt foretages en reduktion i  

 undervisningstimetallet med 18,48 timer årligt til 261,52 timer.
 Aldersreduktionen skal beregnes, som om der ikke blev ydet feriereduktion.
 Ved institutioner, der omfatter såvel et seminarium som en folkehøjskole  

 eller en husholdningsskole, kan undervisning ved højskolen eller  

 husholdningsskolen indgå i timetallet for lærere ved seminariet efter  

 omregning i forholdet mellem de respektive fulde årlige timetal (normalt 600  

 : 840 eller 900 : 840, eftersom det drejer sig om timer ved en højskole eller  

 en husholdningsskole). Forstandere ved sådanne institutioner bør have  

 undervisning ved både seminariet og højskolen/husholdningsskolen; timer ved  

 højskolen/husholdningsskolen omregnes for forstandere efter forholdet mellem  

 de for disse fastsatte årlige timetal (360 : 280). I medfølgende bilag er  

 angivet nogle eksempler der nærmere uddyber, hvordan omregning af timer ved  

 en højskole/ husholdningsskole til seminarietimer skal finde sted.
 Der vil snarest af direktoratet blive udsendt cirkulærer om  

 vejledningstimer i forbindelse med håndarbejdslæreruddannelsen og om  

 vejledning i udarbejdelse af den selvstændige opgave inden for hovedfaget som  

 led i håndarbejdslæreruddannelsen.
 P.m.v.
 e.b.
Kr.
Lund-Andersen fm.
 Der er ved ovennævnte eksempler ikke taget hensyn til de brøker, der  

 normalt vil fremkomme i forbindelse med omregning og beregning af  

 feriereduktion.
