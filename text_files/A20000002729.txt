Bekendtgørelse af  

 lov om en kommunal tjenestemandsret Herved bekendtgøres lov om en kommunal tjenestemandsret, jf.  

 lovbekendtgørelse nr. 451 af 14. juni 1990, med de ændringer,  

 der følger af § 11 i lov nr. 1133 af 21. december 1994 og  

 § 3 i lov nr. 346 af 2. juni 1999.
 § 1. Indenrigsministeren nedsætter en  

 kommunal tjenestemandsret, der består af en formand og 6 andre  

 dommere.
Stk. 2. Formanden og de af præsidenten for Østre  

 Landsret udpegede dommere i den tjenestemandsret, der er nedsat i  

 medfør af § 52 i lov om tjenestemænd, er tillige  

 henholdsvis formand og dommere i den kommunale tjenestemandsret.
De for de  

 pågældende udpegede stedfortrædere er stedfortrædere  

 i den kommunale tjenestemandsret.
Stk. 3. Indenrigsministeren beskikker to dommere og  

 stedfortrædere for disse efter fælles indstilling fra  

 Amtsrådsforeningen i Danmark, Kommunernes Landsforening,  

 Københavns og Frederiksberg Kommunalbestyrelser samt Hovedstadens  

 Sygehusfællesskab og to dommere og stedfortrædere for disse efter  

 fælles indstilling fra de forhandlingsberettigede organisationer for  

 kommunale tjenestemænd, for tjenestemænd ved Hovedstadens  

 Sygehusfællesskab samt for reglementsansat personale ved kommunale og  

 amtskommunale dag- og døgninstitutioner og selvejende dag- og  

 døgninstitutioner, som kommunalbestyrelser og amtsråd har  

 indgået driftsoverenskomst med.
De pågældende beskikkes for  

 en periode af 5 år.
 Stk. 4. Er indstilling i henhold til stk. 3 af det  

 nødvendige antal dommere og stedfortrædere ikke foretaget senest  

 en måned, før beskikkelse skal finde sted, beskikker  

 indenrigsministeren på egen hånd den eller de manglende.
 Stk. 5. Genbeskikkelse kan finde sted.
Stk. 6. Afgår en af indenrigsministeren beskikket dommer  

 eller stedfortræder i løbet af 5-års-perioden, beskikkes  

 en anden for den resterende del af perioden efter fælles indstilling  

 fra de i stk. 3 nævnte kommunale sammenslutninger,  

 kommunalbestyrelser og Hovedstadens Sygehusfællesskab, henholdsvis de i  

 stk. 3 nævnte forhandlingsberettigede organisationer.
Foretages  

 indstilling ikke senest en måned efter den tidligere dommers eller  

 stedfortræders fratræden, beskikker indenrigsministeren på  

 egen hånd en anden.
 Stk. 7. Sekretæren for den tjenestemandsret, der er  

 nedsat i medfør af § 52 i lov om tjenestemænd, er tillige  

 sekretær for den kommunale tjenestemandsret.
§ 1 a.
For den kommunale tjenestemandsrets  

 formand, dommere og stedfortrædere gælder retsplejelovens  

 inhabilitetsregler for dommere.
 Stk. 2. De dommere, som skal deltage i  

 pådømmelsen af den enkelte sag, skal af egen drift påse,  

 om der foreligger grunde, der kan medføre inhabilitet.
Stk. 3. Indsigelser mod en dommers habilitet bør  

 så vidt muligt fremsættes straks og bør under alle  

 omstændigheder fremsættes, inden domsforhandlingen  

 påbegyndes.
Afgørelse om habilitet træffes af  

 retsformanden ved beslutning.
Under domsforhandlingen træffes  

 afgørelsen dog af den samlede ret.
Den, om hvis habilitet der er rejst  

 spørgsmål, er ikke udelukket fra at deltage i  

 afgørelsen.
§ 2. Den kommunale tjenestemandsret behandler  

 sager om kollektiv overtrædelse af bestemmelser, der svarer til  

 § 10 i lov om tjenestemænd, i regulativer og vedtægter for  

 kommunale tjenestemænd og tjenestemænd ved Hovedstadens  

 Sygehusfællesskab, samt i reglementerne for det reglementsansatte  

 personale ved kommunale og amtskommunale dag- og døgninstitutioner og  

 selvejende dag- og døgninstitutioner, som kommunalbestyrelser og  

 amtsråd har indgået driftsoverenskomst med.
Retten behandler  

 endvidere sådanne sager, jf. 1. pkt., for så vidt angår  

 overtrædelser begået af andet personale, der er ansat på  

 tjenestemandslignende vilkår i kommuner, amtskommuner, kommunale  

 fællesskaber og Hovedstadens Sygehusfællesskab.  

 Tjenestemandsretten kan alene behandle overtrædelser, der er  

 begået af ansatte omfattet af en forhandlingsberettiget  

 organisation.
Stk. 2. Den kommunale tjenestemandsret behandler herudover  

 sager om overtrædelse eller fortolkning af 1)	aftaler om løn- og andre ansættelsesvilkår for  

 det i stk. 1 nævnte personale og 2)	sådanne bestemmelser om løn- og andre  

 ansættelsesvilkår for det i stk. 1 nævnte personale,  

 som efter tjenestemandsvedtægterne og -regulativerne træder i  

 stedet for aftaler.
 Stk. 3. Ved personale ansat på tjenestemandslignende  

 vilkår (tjenestemandslignende ansatte) forstås i denne  

 lov:
 1)	Fast ansatte, budgetmæssigt lønnede medarbejdere i  

 Københavns Kommune.
 2)	Medarbejdere i andre kommuner og amtskommuner, kommunale  

 fællesskaber og i Hovedstadens Sygehusfællesskab ansat på  

 tilsvarende vilkår som de medarbejdere, der er nævnt i nr. 1.
 3)	Andre ikkeoverenskomstansatte medarbejdere i kommuner, amtskommuner,  

 kommunale fællesskaber og Hovedstadens Sygehusfællesskab, der ved  

 aftale er omfattet af bestemmelser svarende til § 10 i lov om  

 tjenestemænd.
 Stk. 4. Retten påser af egen drift, at den har saglig  

 kompetence til at behandle en sag.
 Stk. 5. Sager, der hører under den kommunale  

 tjenestemandsret, kan ikke indbringes for de almindelige domstole, jf. dog  

 stk. 7.
 Stk. 6. Sager, der hører under den kommunale  

 tjenestemandsret, kan ikke behandles efter regler svarende til §§ 20-24  

 i lov om tjenestemænd.
 Stk. 7. En ansat kan dog anlægge sag ved de almindelige  

 domstole, hvis den pågældende godtgør, at vedkommende  

 personaleorganisation ikke agter at indbringe en sag som nævnt i  

 stk. 2 for den kommunale tjenestemandsret.
 § 3. Den kommunale tjenestemandsrets formand eller  

 dennes stedfortræder kan give pålæg om ophør af  

 kollektive overtrædelser af de i § 2, stk. 1, nævnte  

 bestemmelser.
 Stk. 2. En ansat, som har begået en af de i § 2,  

 stk. 1, nævnte overtrædelser, kan af den kommunale  

 tjenestemandsret ikendes advarsel eller irettesættelse eller  

 bøde.
Stk. 3. En eller flere af de i § 1, stk. 3,  

 nævnte organisationer kan af tjenestemandsretten ikendes bod, hvis  

 organisationen har understøttet en overtrædelse som nævnt  

 i § 2, stk. 1, eller ikke med alle rimelige midler har søgt  

 at hindre overtrædelsen eller bringe den til ophør.
Boden  

 tilfalder den, der har anlagt sagen.
 Stk. 4. Kommuner, amtskommuner, kommunale fællesskaber,  

 selvejende dag- og døgninstitutioner, som kommunalbestyrelser og  

 amtsråd har indgået driftsoverenskomst med, samt de i lovens  

 § 1, stk. 3, nævnte kommunale sammenslutninger, Hovedstadens  

 Sygehusfællesskab og personaleorganisationer kan af den kommunale  

 tjenestemandsret ikendes bod for overtrædelser som nævnt i  

 § 2, stk. 2. Boden tilfalder den, der har anlagt sagen.
§ 4. Sager som nævnt i § 2,  

 stk. 1, kan anlægges af de i § 1, stk. 3, nævnte  

 kommunale sammenslutninger, kommunalbestyrelser og Hovedstadens  

 Sygehusfællesskab mod en eller flere forhandlingsberettigede  

 personaleorganisationer.
Sager som nævnt i § 2, stk. 2, kan  

 anlægges af og mod de i § 1, stk. 3, nævnte kommunale  

 sammenslutninger, kommunalbestyrelser, Hovedstadens Sygehusfællesskab  

 og forhandlingsberettigede personaleorganisationer.
 Stk. 2. De forhandlingsberettigede personaleorganisationer kan  

 ved den kommunale tjenestemandsret anlægge sag mod vedkommende  

 kommunalbestyrelse, selvejende institutions bestyrelse eller Hovedstadens  

 Sygehusfællesskab om, hvorvidt en sag hører under den kommunale  

 tjenestemandsret.
 Stk. 3. Overtrædelser som nævnt i § 2,  

 stk. 1, skal uden for Københavns og Frederiksberg Kommuner  

 indberettes af kommunalbestyrelsen til vedkommende kommunale sammenslutning,  

 jf. § 1, stk. 3.
 Stk. 4. Overtrædelser som nævnt i § 2,  

 stk. 1, der er begået af reglementsansat personale ved selvejende  

 dag- og døgninstitutioner, som kommunalbestyrelser og amtsråd  

 har indgået driftsoverenskomst med, skal indberettes af vedkommende  

 institutions bestyrelse til den kommunalbestyrelse, der har indgået  

 driftsoverenskomst med institutionen.
 Stk. 5. Der gælder ingen indskrænkning i parternes  

 adgang til at lade møde for sig i den kommunale tjenestemandsret ved  

 rettergangsfuldmægtig.
 § 5. Den kommunale tjenestemandsret har sit  

 sæde i København, men kan sættes andetsteds i landet, hvis  

 det skønnes hensigtsmæssigt.
 § 6. Sag anlægges ved indlevering af  

 klageskrift til den kommunale tjenestemandsret.
Stk. 2. Klageskriftet skal indeholde 1)	parternes navn og adresse, 2)	klagerens påstand, 3)	en kort fremstilling af de kendsgerninger, hvorpå  

 påstanden støttes, og 4)	angivelse af de dokumenter og andre beviser, som klageren agter at  

 påberåbe sig.
Stk. 3. Sekretæren sender snarest muligt et eksemplar af  

 klageskriftet med bilag til indklagede og opfordrer samtidig denne til at  

 afgive svarskrift med eventuelle bilag.
Om fornødent lader  

 sekretæren klageskriftet forkynde for indklagede efter retsplejelovens  

 regler om forkyndelse.
Stk. 4. Svarskriftet skal indeholde 1)	indklagedes påstand, 2)	en kort fremstilling af de kendsgerninger, hvorpå  

 påstanden støttes, og 3)	angivelse af de dokumenter og andre beviser, indklagede vil  

 påberåbe sig.
 § 7. Forberedelsen af sagen til eventuel  

 domsforhandling finder sted i et eller flere forberedende  

 retsmøder.
 Stk. 2. Under forberedende retsmøder beklædes  

 retten af formanden eller dennes stedfortræder.
Stk. 3. Med parternes samtykke kan retten afgøre sagen  

 på et forberedende retsmøde.
Afgørelsen kan med parternes  

 indforståelse træffes ved beslutning.
Stk. 4. De forberedende retsmøder afholdes for lukkede  

 døre.
Med parternes tiltræden kan retsformanden dog tillade  

 andre end partsrepræsentanterne at overvære  

 retsmøderne.
 § 8. For domsforhandlingen gælder med de  

 fornødne tilpasninger retsplejelovens regler om domsforhandling af  

 borgerlige sager i 1. instans.
 Stk. 2. Domsforhandlingen foregår for åbne  

 døre, medmindre retsformanden undtagelsesvis af hensyn til ro og orden  

 i retslokalet beslutter, at dørene skal lukkes.
§ 9. Dommen vedtages ved afstemning efter  

 forudgående rådslagning.
Rådslagningen og afstemningen sker  

 mundtligt, og retsformanden stemmer altid sidst.
I afstemningen deltager kun  

 de dommere, som har overværet den mundtlige forhandling i dens helhed.  

 De afgivne stemmer indføres i uddrag i stemmeafgivningsbogen.
 Stk. 2. Afgørelsen træffes efter  

 stemmeflertallet.
 Stk. 3. Udkast til dommen udarbejdes af retsformanden,  

 hvorefter den endelige ordlyd vedtages af de deltagende dommere.
 Stk. 4. Dommen afsiges i et offentligt retsmøde ved  

 oplæsning af domsslutningen.
 Stk. 5. Dommen skal ledsages af grunde, men ikke indeholde  

 oplysning om de forskellige meninger under afstemningen.
 § 10. Retsplejelovens bestemmelser om virkningen  

 af en parts udeblivelse, om adgangen til genoptagelse af borgerlige sager,  

 der er afgjort ved en udeblivelsesdom, og om ekstraordinær genoptagelse  

 af borgerlige sager finder tilsvarende anvendelse i sager, der behandles af  

 den kommunale tjenestemandsret.
Stk. 2. Den kommunale tjenestemandsrets formand eller dennes  

 stedfortræder og de to dommere, der er udpeget af præsidenten for  

 Østre Landsret, eller stedfortræderne for disse kan  

 undtagelsesvis tillade, at sager, der efter § 7, stk. 3, er afgjort  

 af retsformanden, genoptages, når 1)	det må anses for overvejende sandsynligt, at sagen uden  

 ansøgerens fejl har været urigtigt oplyst, og at sagen efter en  

 genoptagelse vil få et væsentligt forskelligt resultat, 2)	det må anses for givet, at ansøgeren kun ad denne vej  

 vil kunne undgå eller oprette et for denne indgribende tab, og 3)	omstændighederne i øvrigt i høj grad taler for  

 genoptagelse.
 § 11. Den kommunale tjenestemandsrets domme kan  

 fuldbyrdes efter retsplejelovens regler om tvangsfuldbyrdelse af domme.
 Stk. 2. Forlig indgået for den kommunale  

 tjenestemandsret og beslutninger efter § 7, stk. 3, kan fuldbyrdes  

 efter retsplejelovens regler om fuldbyrdelse af forlig, der er indgået  

 for en ret.
 Stk. 3. Retsplejelovens bestemmelser vedrørende  

 indsigelser mod rigtigheden af domme m.v., der fremsættes under  

 tvangsfuldbyrdelsen, finder tilsvarende anvendelse for indsigelser, der  

 fremsættes under fuldbyrdelsen af den kommunale tjenestemandsrets  

 domme, kendelser og beslutninger.
 § 12. Udgifterne ved den kommunale  

 tjenestemandsrets virksomhed dækkes på samme måde som  

 udgifterne ved Kommunernes Lønningsnævn, jf. § 67,  

 stk. 3, i lov om kommunernes styrelse.
§ 13. Loven træder i kraft ved  

 bekendtgørelsen i Lovtidende.1) Stk. 2. Sager, der er opstået før lovens  

 ikrafttræden, behandles efter de hidtil gældende regler.
 Stk. 3. De i § 1, stk. 3, nævnte medlemmer kan  

 udpeges for en periode indtil 1. juni 1982.
 § 14. Loven gælder ikke for  

 Færøerne og Grønland.
 Lov nr. 1133 af 21. december 1994 indeholder i § 14  

 følgende ikrafttrædelsesbestemmelser:
 § 14. Loven træder i kraft den 1. januar  

 1995, jf. dog stk. 2.
 Stk. 2. Bestemmelserne i § 11, nr. 2 og 3, træder i  

 kraft den 1. juli 1996.
 Stk. 3. Sager om personale, der overgår til Hovedstadens  

 Sygehusfællesskab, jf. § 2, stk. 1 og stk. 5, i lov om  

 en kommunal tjenestemandsret som affattet ved denne lovs § 11, nr. 4 og  

 5, og som er opstået før den 1. januar 1995, behandles efter de  

 hidtil gældende regler.
 Lov nr. 346 af 2. juni 1999 indeholder i § 8  

 følgende ikrafttrædelsesbestemmelser:
§ 8. Loven træder i kraft dagen efter  

 bekendtgørelsen i Lovtidende.2) Stk. 2. (Udeladt) Stk. 3. (Udeladt) Stk. 4. (Udeladt) Stk. 5. Indtil der med virkning fra den 1. juli 1999 er  

 foretaget udpegning og beskikkelse af dommere og stedfortrædere til  

 Tjenestemandsretten og Den Kommunale Tjenestemandsret, forbliver de nu  

 siddende medlemmer og stedfortrædere i virksomhed.
 Stk. 6. De ved lovens ikrafttræden verserende sager for  

 Tjenestemandsretten og Den Kommunale Tjenestemandsret skal  

 færdigbehandles efter reglerne i tjenestemandslovens §§ 54 a-54 j,  

 som ændret henholdsvis affattet ved denne lovs § 2, nr. 13 og 14,  

 henholdsvis reglerne i § 1 a og §§ 3-11 i lov om en kommunal  

 tjenestemandsret, som affattet henholdsvis ændret ved denne lovs  

 § 3, nr. 3 og 8-13.
Indenrigsministeriet, den 18. januar  

 2000 Thorkild Simonsen /Pernille Christensen 1)   Bekendtgjort i Lovtidende den 19. juni  

 1981.
 2)   Bekendtgjort i  

 Lovtidende den 3. juni 1999.
