Fremsat den 13. november 2003 af  

 Bent Bøgsted (DF), Colette L.
Brix (DF),  

 Kristian Thulesen Dahl (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om sikring af frivillighed ved økonomisk støtte til politiske  

 partier Folketinget pålægger regeringen inden den 30. marts 2004 at  

 fremsætte lovforslag, der med virkning senest fra den 1. januar 2005 skal  

 sikre, at intet medlem af en arbejdsgiverforening, erhvervsorganisation eller  

 faglig organisation gennem medlemskab eller kontingentbetaling kan pålægges  

 direkte eller indirekte at bidrage med økonomisk støtte til partipolitisk  

 arbejde, medmindre den pågældende frivilligt har givet sit udtrykkelige,  

 positive samtykke hertil.
Bemærkninger til forslaget 1. Formålet med forslaget Forslagsstillerne fremsætter dette beslutningsforslag med  

 det formål at sikre, at ingen her i landet gennem medlemskab af eller  

 kontingentbetaling til en arbejdsgiverforening, erhvervsorganisation eller  

 faglig organisation kan pålægges direkte eller indirekte at bidrage med  

 økonomisk støtte til partipolitisk arbejde, medmindre den pågældende  

 frivilligt  

 har givet sit udtrykkelige, positive samtykke hertil.
 Reglerne bør udformes således, at lovgivningen giver reelle  

 garantier for, at manglende samtykke fra den enkelte medfører en reduktion i  

 den pågældendes kontingentbetaling eller på anden måde har en reel  

 indflydelse  

 på organisationens dispositionsret over kontingentindtægter og  

 organisationsformue.
Mange erhvervsvirksomheder og enkeltpersoner tvinges i dag  

 til gennem deres medlemskab af en arbejdsgiverorganisation eller faglig  

 organisation at yde økonomisk støtte til et politisk parti, hvis politik de  

 ikke sympatiserer med eller ikke ønsker at give penge til.
Det er i afgørende  

 strid med moderne demokratiopfattelse.
Forslaget skal derfor sikre, at  

 medlemmer kun betaler partistøtte gennem en sådan organisation, hvis de ved  

 en  

 aktiv handling har tilkendegivet et udtrykkeligt ønske om det, f. eks. ved en  

 tilmeldingskupon, hvoraf det klart fremgår, hvilket parti der ønskes støttet,  

 og hvilket beløb der ydes.
2. Historik I Danmark har der historisk været tradition for at betragte  

 de politiske partier som private sammenslutninger, som derfor ikke var  

 berettiget til at modtage støtte fra det offentlige.
I december 1965 blev det  

 ganske vist vedtaget, at folketingsmedlemmerne skulle have en vis bistand ved  

 ansættelse af medhjælpere, kontorarbejdere osv., men direkte offentlig støtte  

 til medlemspartiet var der ikke tale om.
Først i 1986 blev offentlig støtte  

 til  

 partierne lovfæstet.
Denne ordning trådte i kraft den 1. januar 1987, og  

 støtten blev forøget i 1995.  

1) Historisk set har der været stærke bånd mellem  

 interesseorganisationer og nogle af de fire »gamle« partier.
Partierne har  

 fået  

 tilført store ressourcer fra interesseorganisationerne i form af ekspertise,  

 arbejdskraft og  ikke mindst  direkte økonomisk støtte.
Denne  

 allokering har  

 betydet, at partierne har været klart afhængige af interesseorganisationerne.  

 Indførelsen af offentlig partistøtte blev i den politiske debat bl.a.  

 begrundet  

 med, at man ville mindske partiernes afhængighed af  

 interesseorganisationerne.
I loven  

 om private  

 bidrag til politiske partier og offentliggørelse af politiske partiers  

 regnskaber  

2)  

  

  er  

 det fastlagt, hvorledes partistøtten er kategoriseret.
Den indkomsttype, der  

 berøres af beslutningsforslaget, er omfattet af § 3, stk. 5, som omfatter  

 »tilskud fra internationale organisationer, kollektive private  

 sammenslutninger, faglige organisationer, erhvervsorganisationer,  

 erhvervsvirksomheder, fonde og foreninger«.
I det omfang det er  

 muligt, har forslagsstillerne fundet talmateriale helt tilbage til  

 1960erne  

 for at vise omfanget af den støtte, partierne har modtaget under ovennævnte  

 definerede indkomsttype.
Materialet for hele denne periode er dog  

 mangelfuldt.  

  

 Det skyldes bl.a., at Venstre først så sent  

 som i 1989 og Det Konservative Folkeparti først fra 1991 begyndte at  

 offentliggøre deres regnskaber.
Et andet problem er,  

 at ikke alle former for støtte til politiske partier bliver noteret i  

 regnskaberne.
Forskeren Lars Bille skriver herom: »Desuden kan man heller  

 ikke  

 gå ud fra, at alt, hvad der er foregået af finansielle transaktioner til gavn  

 for et parti, fremgår af dets regnskab.
Eksempelvis fremgår det ikke noget  

 sted  

 af Socialdemokratiets regnskab, at SiD i midten af 1980erne afsatte 180  

 mio.  

 kr. til en bekæmpelse af den siddende borgerlige regering«.  

3) De tal, der er tilgængelige, varierer en del over årene.  

 Det skyldes især, at partierne modtager større støtte i valgårene, men også  

 indførelsen af den offentlige partistøtte i 1987.  

4) Tabel 1. Socialdemokratiet.
Indtægtsprofil 1960-1994 og 1998-2001 År § 3, stk. 5s andel af de samlede indtægter 1960-1969 55 % 1970-1979 49 % 1980-1989 53 % 1990-1994 34 % 1998-2001 45 % Tabel 2. Venstre.
Indtægtsprofil 1989-1994 og 1998-2001 År § 3, stk. 5s andel af de samlede indtægter 1989 20 % 1990-1994 28,4 % 1998-2001 23 % Venstre begyndte først at offentliggøre partiets regnskaber  

 i 1989. Der foreligger ikke tilgængelige oplysninger om partiets økonomiske  

 forhold i tiden før.
 Tabel 3. Det Konservative Folkeparti.
Indtægtsprofil 1991-1994 og 1998-2001 År § 3, stk. 5s andel af de samlede indtægter 1991-1994 40 % 1998-2001 40 % Der foreligger ikke tilgængelige oplysninger om Det  

 Konservative Folkepartis økonomiske forhold i tiden før 1991. Partiet  

 begyndte  

 først at offentliggøre sine regnskaber, da dette blev et lovkrav.
I 1991  

 udgjorde støtten 25 pct. af partiets indtægter.
I 1994 var den 50 pct.
Som det ses, er informationerne om de politiske partiers  

 økonomiske forhold mangelfulde.
På den ene side kan tallene antyde, at  

 Socialdemokratiet i de senere år er blevet mindre afhængig af fagbevægelsen.  

 På  

 den anden side fremgår det ikke, hvis f.eks.
SiD bruger midler til at bekæmpe  

 en borgerlig regering til fordel for Socialdemokratiet.
Det er endnu sværere  

 at  

 sige noget om Venstres og De Konservatives afhængighed af § 3, stk. 5. Men  

 »Det  

 dominerende ved Det Konservative Folkepartis indtægtsprofil er  og har  

 formentlig altid været  dets store afhængighed af tilskud fra  

 erhvervsvirksomheder, -organisationer m.v.«  

5)  

  

  Forslagsstillerne  

 håber, at partierne under udvalgsbehandlingen vil medvirke til at  

 tilvejebringe  

 yderligere materiale, der måtte vise sig at være relevant.
3. Hvor store bidrag er der tale om? Tabel 4 viser, hvor meget Venstre, Socialdemokratiet og Det  

 Konservative Folkeparti modtog under § 3, stk. 5, år for år i perioden  

 1998-2001. I parentes er angivet den andel, som støtten udgør af det enkelte  

 partis samlede indtægter.  

6) Tabel 4. Tilskud til Venstre, Socialdemokratiet og  

 Det Konservative Folkeparti 1998-2001 1998 1999 2000 2001 Venstre 7.395.000 (23,2 %) 3.193.501 (11,6 %) 7.360.388 (22,3 %) 14.779.676 (35,2 %) Socialdemokratiet 29.058.000 (53,8 %) 14.830.000 (35,4 %) 15.787.000 (36,1 %) 33.200.000 (52,8 %) Det Konservative Folkeparti 6.853.000 (36 %) 3.334.000 (28,7 %) 5.496.457 (36,8 %) 12.503.731 (56,8 %) LOs hovedbestyrelse vedtog i november 2002 at afvikle den  

 økonomiske støtte fra LO til Socialdemokratiet, som hidtil har beløbet sig  

 til  

 ca. 8 mio. kr. om året eller 32 mio. kr. i løbet af en valgperiode.  

7)  

  

  Dette  

 betyder dog ikke noget for den massive støtte, som LO normalt giver til dette  

 parti i forbindelse med valgkampe.
Således har LO gjort klart, at man stadig  

 vil yde støtte til Socialdemokratiet i forbindelse med valgkampe.
Partiet kan  

 formentlig forvente at modtage ca. 15 mio. kr. fra fagbevægelsen ved  

 valgkampen  

 i 2005.
LOs beslutning om at indstille noget af støtten til  

 Socialdemokratiet får ikke større konsekvenser for den støtte, partiet  

 modtager  

 fra forbundene under LO.
Af de 20 forbund under LO gav 15 partistøtte til  

 valgkampen i 2001. Nedenstående tabel 5 viser, hvilke forbund der har ydet  

 økonomisk støtte til politiske partier.
Det fremgår endvidere, at de fleste  

 forbund ikke regner med at ændre støtten til partierne.
Efter at foranstående bemærkninger er udarbejdet, er der  

 opstået uro om LOs manglende økonomiske støtte til Socialdemokratiet.  

 Under  

 overskriften »Rumlerier i LO om tilknytning til Socialdemokraterne« hedder  

 det  

 i et nyhedstelegram:  

8) »LO besluttede i starten af året at fjerne partistøtten til  

 Socialdemokraterne, men i LOs bagland rumler der stadig et ønske om at  

 genindføre støtten til partiet.
En af de utilfredse med beslutningen er  

 formanden for Træ-Industri-Byg, Arne Johansen, der gerne ser, at LO  

 genoptager  

 partistøtten.
»Jeg er ikke tilfreds med skilsmissen fra partiet, og den  

 gik måske lidt hurtigt.
Jeg mener faktisk, at vi er nødt til at vælge side,  

 og  

 vi bør arbejde sammen med dem, som vi deler holdninger med«, sagde  

 TIB-formanden i et indlæg på LOs kongres i København tirsdag.
Fra Dansk  

 Metals  

 side blev der fremlagt et forslag til en fælles kongresudtalelse, hvori det  

 blev pålagt LOs ledelse at genoptage de meget tætte bånd til partiet.
»Kongressen pålægger den kommende ledelse i LO, at man  

 genoptager de meget tætte bånd til Socialdemokratiet, og at man også hjælper  

 og  

 støtter op om partiet rent økonomisk, som man tidligere har gjort«, lød  

 forslaget.
Forslagsstilleren, medlem af Dansk Metals hovedbestyrelse Kurt T.  

 Nielsen, begrundede sit forslag med, at »hvis man ikke bakker op om partiet  

 på  

 alle mulige måder, hvem skulle ellers gøre det?«, som han spurgte kongressen.
Metals forslag blev dog trukket allerede om formiddagen og  

 erstattet med et forslag fra TIB, der understregede LOs politiske  

 støtte til  

 Socialdemokraterne.
Forinden havde LO-formanden dog været på talerstolen og  

 understreget, at trods de løsnede formelle bånd til partiet var samarbejdet  

 ikke blevet mindre vigtigt.
»Jeg undrer mig over, at fjernelsen af det økonomiske  

 tilskud anses for at være et brud med Socialdemokraterne.
Det har det aldrig  

 været, og det er stadig os, der i samarbejde skal være arkitekter på  

 fremtiden.  

 Og vores eget værdigrundlag viser, at vi står tæt på de holdninger, som  

 særlig  

 Socialdemokraterne har«, sagde Hans Jensen.
Han understregede dog samtidig,  

 at  

 samarbejdet med Socialdemokraterne ikke måtte blokere for samarbejde med  

 andre  

 partier i Folketinget. »Vi kan ikke melde os ud af politik, blot fordi  

 Socialdemokraterne ikke længere sidder i regering«, sagde LO-formanden.
Beslutningen om at fjerne partistøtten til  

 Socialdemokraterne blev taget som et led i planen fra februar i år om at  

 forny  

 LO med et nyt værdigrundlag, som blandt andet skal ruste  

 paraplyorganisationen  

 til udfordringerne i det 21. århundrede.« Tabel 5. Fagforbundenes partistøtte til valgkampen  

 i 2001.  

9) Forbund Partistøtte til 2001-valgkamp  

10) Til hvilke partier  

11) Planer for fremtidig støtte  

12) Specialarbejderforbundet 9.000.000 S, SF og EL Vides ikke HK/Danmark 3.600.000 S, SF og EL 3.400.000 i 2003, måske derefter stop Kvindeligt Arbejderforbund 2.300.000 S Uændret, måske nedtrapning Dansk Metal 1.500.000 S Uændret, måske nedtrapning Dansk Elforbund 1.000.000 S og SF Stop Nærings- og Nydelsesmiddelarbejder Forbundet 800.000 S Uændret Forbundet Træ-Industri-Byg 700.000 S Uændret Dansk Funktionærforbund  Serviceforbundet 200.000 S Uændret Malerforbundet 130.000 S, SF og EL Uændret Blik- og Rørarbejderforbundet 100.000 S, SF og EL Uændret Dansk Frisør & Kosmetiker Forbund 100.000 S Uændret Hærens Konstabel- & Korporalforening 100.000 S Uændret RestaurationsBranchens Forbund 90.000 S, SF og EL Uændret, måske optrapning Pædagogisk Medhjælper Forbund 30.000 S, SF og EL Uændret Dansk Jernbaneforbund 360  

13) S Uændret Dansk Artist Forbund 0 Uændret Forbundet af Offentligt Ansatte 0  

14) S Uændret Socialpædagogernes Landsforbund 0 Uændret Teknisk Landsforbund 0 Uændret Telekommunikationsforbundet 0 Optrapning, hvis fusion med Metal Det fremgår af ovenfor viste tabel, at Socialdemokratiet,  

 Socialistisk Folkeparti og Enhedslisten er de eneste partier, der modtager  

 støtte fra fagforeningerne.
Dansk Arbejdsgiverforening og dets medlemmer  

 offentliggør ikke de beløb, de betaler til politiske partier.
Ifølge  

 partistøtteloven skal de politiske partier offentliggøre navnene på  

 bidragydere, der giver mere end 20.000 kroner i støtte.
Af Vs og  

 Ks  

 regnskaber fremgår det, at en række arbejdsgiverorganisationer yder denne  

 støtte.  

15) 4. Udenlandske forhold På foranledning af Dansk Folkeparti er der fra en række  

 danske ambassader i udlandet blevet indhentet oplysninger om retsstillingen  

 vedrørende støtte til bestemte politiske partier over medlemskontingentet til  

 faglige organisationer i en række lande, som Danmark ofte sammenlignes med.  

16)  

  

  Oplysningerne kan sammenfattes som følger:
Norge Støtte til politiske partier i Norge over  

 medlemskontingenter til faglige organisationer er ikke lovreguleret.
Det  

 betyder, at medlemmer af faglige organisationer ikke kan forhindre, at en del  

 af deres medlemskontingent går til at støtte et bestemt politisk parti (Bilag  

 2).
Finland Området er ikke lovreguleret.
Men kancellichefen i det  

 finske arbejdsministerium oplyser, at faglige organisationer normalt ikke  

 giver  

 økonomisk støtte til politiske partier, men det kan forekomme, at de giver  

 bidrag til enkelte kandidater med baggrund i de pågældende organisationer  

 (Bilag 3).
Island På den danske ambassades forespørgsel om, hvorvidt  

 medlemmer af faglige organisationer i Island kan komme til at betale  

 partistøtte via deres faglige kontingent, svarede det islandske justits- og  

 kirkeministerium: »Om dette emne gælder ingen lov her i landet, og  

 ministeriet  

 har ikke kendskab til, at noget sådant har fundet sted siden første årti i  

 sidste århundrede, da Islands Socialdemokrati og ASI (De samvirkende  

 fagforbund  

 i Island) var nært forbundne.
Disse bånd blev imidlertid brudt i første del  

 af  

 århundredet, og det er usandsynligt, at enkelte fagforeninger har ydet støtte  

 til politiske partier siden da, idet fagforeningernes medlemmer er tilhængere  

 af forskellige partier.« (Bilag 4).
Holland Det hollandske indenrigsministerium oplyser, at området  

 ikke er lovreguleret, men Hollands to største fagforbund oplyser, »at de  

 hidtil  

 har taget afstand fra denne mulighed og ikke overvejer at give en sådan  

 støtte.« Disse fagforbund oplyser, »at de grundlæggende har et ønske om  

  og  

 udadtil tilstræber  at fremstå som politisk uafhængige.« (Bilag 5).
USA Ifølge det amerikanske arbejdsministerium findes der ikke føderal  

 lovgivning, der gør det muligt for medlemmer at undgå at betale bidrag via  

 fagforeningen til politiske aktiviteter, men det understreges samtidigt, at  

 medlemskab af en fagforening i USA er helt frivilligt.
Det bemærkes, at de  

 enkelte stater har mulighed for selv at lovgive på dette område, hvilket  

 nogle  

 stater har gjort (se nærmere herom i bilag 6). En domstolsafgørelse fra 1988  

 (Beck versus Communications Workers of America) gjorde det dog klart, at en  

 person, der ikke er medlem af en fagforening, kun kunne blive opkrævet  

 fagforeningskontingent, såfremt omkostningerne gik til at dække varetagelsen  

 af  

 den beskæftigedes snævre interesser.
Dette udelukker støtte til politisk  

 arbejde.
I 2001 udsendte den nuværende amerikanske administration et dekret  

 om,  

 at »alle virksomheder, der gjorde forretning med den føderale regering,  

 skulle  

 meddele deres medarbejdere om deres rettigheder i henhold til  

 Beck-afgørelsen.«  

 (Bilag 6).
Tyskland Partilovgivningen i Tyskland fastslår, at partistøtte, som  

 er opkrævet over et kontingent af en faglig organisation, er lovlig (Bilag  

 7).
Sverige Der findes ingen lovbestemmelser om støtte til politiske  

 partier fra private.
Emnet har dog været debatteret flere gange, især op til  

 valgkampe (Bilag 8).
Det fremgår, at Danmark ikke er det eneste land, hvor  

 medlemmer af faglige organisationer kan komme ud for at betale penge til  

 partipolitiske formål uden aktivt at have besluttet det.
Omvendt kan det også  

 konstateres, at f.eks.
Island og Holland er nået så langt i deres  

 demokratiske  

 udvikling, at det slet ikke er nødvendigt at lovgive på dette område, idet de  

 faglige organisationer har indset, at deres medlemmer ikke tilhører et  

 bestemt  

 parti, og derfor koncentrerer sig om at varetage medlemmernes faglige  

 interesser i stedet for at involvere sig i partipolitik.
5. Begrundelse for forslaget Indførelsen af den offentlige partistøtte fra 1987 og  

 forøgelsen i 1995 havde som formål bl.a. at sikre partiernes økonomiske  

 uafhængighed.
En sådan uafhængighed er dog for nogle af partiernes  

 vedkommende  

    

  

 langtfra opnået, hvilket ses af tabellerne  

 foran.
Socialdemokratiet, Venstre og Det Konservative Folkeparti er således  

 stærkt afhængig af § 3, stk. 5-støtten, idet disse partier  som det  

 fremgår af  

 tabellerne foran  modtager mellem ca. 20 pct. og ca. 45 pct. af deres  

 indtægter som støtte.
Anderledes ser det ud for de andre partier.
Socialistisk  

 Folkeparti modtog i årene 1980-1990 15 pct. af partiets indtægter og i  

 1990-1994 14 pct. som indtægter under § 3, stk. 5. Enhedslisten har modtaget  

 tilskud fra SiD og HK.
Det Radikale Venstre, Kristeligt Folkeparti,  

 Centrum-Demokraterne og Dansk Folkeparti modtog ingen eller kun ubetydelige  

 tilskud.  

17) Tidligere blev fagbevægelsens støtte til Socialdemokratiet  

 i den offentlige debat forsvaret med, at både partiet og bevægelsen  

 repræsenterede arbejderklassen.
De Konservatives støtte fra arbejdsgiverne  

 blev  

 også begrundet med et påstået interessefællesskab.
Desuden henviste begge  

 politiske sider i Folketingssalen til, at hvis kun den ene side modtog  

 støtte,  

 ville der opstå ubalance.
I dag er den politiske virkelighed en anden.
Siden  

 begyndelsen af 1970erne har der været store forskydninger i  

 vælgergrupperne.  

 Den klassiske arbejdervælger, der generation efter generation kun stemmer på  

 Socialdemokratiet og føler en nøje sammenhæng mellem sit faglige arbejde og  

 sit  

 partipolitiske ståsted, eksisterer stort set ikke.
Det samme gør sig gældende  

 for arbejdsgivere, landmænd og andre grupper.
Mange vælgere føler ingen  

 tilknytning overhovedet til de partier, som deres faglige organisationer  

 tildeler store millionbeløb.
Tværtimod opleves det ofte som dybt uretfærdigt,  

 at man gennem sit faglige eller erhvervsmæssige medlemskab er tvunget til at  

 bidrage til partipolitisk arbejde, som man ikke har sympati for.
Det er i  

 strid  

 med moderne demokratiopfattelse, at lønmodtagere, mindre arbejdsgivere og  

 andre  

 tvinges til at betale bidrag gennem deres medlemskab af LO, DA og forbund og  

 medlemsorganisationer under hovedorganisationerne.
Det giver et stort  

 demokratisk underskud, at nogle få partier, Socialdemokratiet, Venstre og De  

 Konservative, accepterer at modtage tvangsudskrevne støttemidler fra disse  

 organisationer og forbund.
Der er i dag i befolkningen en meget stærk uvilje mod denne  

 tvang.
Et stort flertal i befolkningen og et flertal i alle partier, også i  

 Socialdemokratiet, Venstre og Det Konservative Folkeparti, ønsker en  

 skærpelse  

 af lovgivningen.
Nedenstående undersøgelse viser danskernes holdning til  

 partistøtte.
Tabel 6. Danskernes holdning til partistøtte fra  

 fagbevægelser og arbejdsgivere  

18) Alle DF VK S SF/Ø Bør fagbevægelsen standse støtten til Socialdemokratiet? Ja 69 94 81 50 57 Nej 23 6 12 41 37 Ved ikke 8 0 7 9 6 Bør arbejdsgiverne og erhvervslivet standse støtten til  

 de borgerlige partier? Ja 65 84 72 48 62 Nej 25 9 18 40 30 Ved ikke 10 6 9 12 8 Bør Folketinget skærpe loven om partistøtte? Ja 59 85 65 52 50 Nej 26 8 24 30 34 Ved ikke 14 7 11 18 15 En lignende undersøgelse er offentliggjort i 2003.  

19)  

  

  Her har man spurgt en række medlemmer af de  

 politiske partier, om fagforeningers og erhvervsorganisationers økonomiske  

 støtte til partier bør afskaffes.
Resultatet ses i nedenstående tabel.
Tabel 7. Partimedlemmers holdning til afskaffelse  

 af fagforeningers og erhvervsorganisationers økonomiske støtte til partier EL SF S RV CD KRF V KF DF Alle vejet 15 12 -27 50 24 70 43 23 75 19 Antal 563 460 514 509 410 368 446 481 408 4.169 Tallene er gennemsnit beregnet efter følgende kodning: helt  

 enig = 100, enig = 50, hverken/eller = 0, uenig = -50, helt uenig = -100.
Også denne undersøgelse viser en generel modstand mod  

 fagforeningernes og erhvervsorganisationernes økonomiske støtte til de  

 politiske partier.
Kun blandt Socialdemokratiets medlemmer er der i denne  

 undersøgelse overvejende opbakning til denne økonomiske støtte.
Blandt  

 medlemmer i alle de andre partier er der tilslutning til ønsket om at  

 afskaffe  

 den økonomiske støtte fra fagforeninger og erhvervsorganisationer.
Et  

 bemærkelsesværdigt resultat af undersøgelsen er, at Venstres vælgere i høj  

 grad  

 er enige i det stillede spørgsmål, uanset at Venstre modtager en del støtte  

 fra  

 disse organisationer.
Venstre er dog formentlig ikke afhængig af denne støtte  

 i  

 samme omfang som Det Konservative Folkeparti og Socialdemokratiet.
I august 2000 oplyste HK, at forbundet havde omkring  

 380.000 medlemmer.
I nedenstående tabel ses, hvor mange af dets medlemmer der  

 havde meldt partistøtten fra.
I år 2000 var det 27.089 ud af 380.000. Det  

 svarer til 7,1 pct. af dets medlemmer.
Tabel 8. Frameldinger fra politisk støtte i HK  

20) 1991 5.620 1995 16.989 2000 27.089 2001 29.324 Af partiregnskabslovens § 1 fremgår det, at medlemmerne  

 bestemmer, om de ønsker at yde partistøtte via deres medlemskab:  

 »Arbejdsgiverforeninger, fagforeninger og andre faglige sammenslutninger, der  

 har til hovedformål at varetage de økonomiske interesser for den  

 erhvervsgruppe, som medlemmerne hører til, skal tilsikre, at bidrag til  

 politiske partier eller partipolitiske formål i øvrigt opkrævet over  

 medlemskontingentet er frivilligt for det enkelte medlem.« En hovedårsag til, at der alligevel er så mange, der  

 betaler støtte til de politiske partier, er det utilstrækkelige princip, der  

 er  

 nedlagt i lovens § 2: »Medlemmer, der ønsker at blive fritaget for at betale  

 bidrag til politiske partier eller partipolitiske formål i øvrigt over  

 medlemskontingentet, skal afgive en skriftlig erklæring herom.« Der er tale om et frameldingsprincip i stedet for et  

 tilmeldingsprincip.
Ifølge de foreliggende oplysninger betaler HKs  

 medlemmer  

 266 kroner om året til LO, og af disse går ca. 7 kr. til at støtte politiske  

 partier.
Dertil kommer den økonomiske støtte, HK yder i forbindelse med  

 folketingsvalg.
Her er der tale om et beløb på 10 kr. pr. medlem, forudsat at  

 der afholdes folketingsvalg hvert fjerde år.
Nævnes bør, at det forhold, at et medlem af en faglig  

 organisation vælger at framelde sig som bidragsyder til partipolitisk støtte,  

 ikke nødvendigvis fører til, at den pågældende organisations økonomiske  

 støtte  

 til et politisk parti nedsættes.
Organisationen kan således vælge at  

 fastholde  

 et uændret bidrag til partipolitisk arbejde eller til valgkamp, selv om et  

 betydeligt antal medlemmer har fravalgt at deltage.
Det betyder måske på det  

 teoretiske plan, at de, der ikke har fravalgt, bidrager med større beløb pr.  

 capita end før.
Men i realiteternes verden sker der ved en framelding fra et  

 medlem hverken nogen ændring i medlemmets økonomi, i organisationens  

 kontingentindtægt eller i størrelsen af bidraget til det politiske parti.  

 Medlemmets fravalg har derfor ingen som helst betydning for organisationens  

 adgang til at disponere over kontingenterne fra medlemmerne.
Man kan således  

 betegne fravalget som en rent symbolsk handling uden økonomisk virkning.
Kun et tilmeldingsprincip vil være i tråd med den moderne  

 demokratiopfattelse.
Kun herved kan det sikres, at ingen mod sin vilje  

 bidrager  

 til at finansiere partipolitisk arbejde gennem sit medlemskab eller over  

 medlemskontingentet.
 I forbindelse med Folketingets behandling i 1990 af  

 partiregnskabsloven indhentede Justitsministeriet efter Retsudvalgets  

 anmodning  

 en udtalelse fra Det Danske Center for Menneskerettigheder om private bidrag  

 til politiske partier m.v.  

21)  

  

  Centeret udtalte  

 bl.a. følgende:
»Det forhold, at enkeltpersoner eller juridiske personer  

 (efter omstændighederne mere eller mindre frit) tilslutter sig faglige  

 foreninger for i fællesskab at varetage økonomiske og sociale rettigheder,  

 giver ikke foreningen ret til at disponere på det enkelte medlems vegne på  

 centrale ytringsmæssige områder, navnlig ikke i forbindelse med politiske  

 ytringer, som direkte kan siges at involvere det enkelte medlem mod den  

 pågældendes vilje. ... Dette indebærer, at det enkelte medlem (individ eller  

 juridisk person) så vidt muligt skal give sit aktive, frivillige samtykke  

 til,  

 at der på den pågældendes vegne afgives politiske ytringer, enten i form af  

 udtalelser eller indirekte i form af økonomiske tilskud udmålt pr. capita.  

 Det  

 enkelte medlem kan samtidig ikke hindre organisationens/foreningens flertal i  

 at indtage politiske standpunkter som forening betragtet.«  

22) Centeret udtaler endvidere:
»Selvbestemmelsesretten i henseende til afgivelse eller  

 ikke-afgivelse af navnlig politiske ytringer betinger, at partistøtte gennem  

 faglige organisationer pr. capita så vidt muligt kun bør ske på grundlag af  

 det  

 enkelte medlems positive tilsagn.
Manglende samtykke bør, hvis samtykket skal  

 have reel betydning, medføre en reduktion i pågældendes kontingent til  

 foreningen  

 eller på anden måde have en reel indflydelse på foreningens dispositioner.  

 Lovforslaget synes ikke at indebære sådanne garantier.   Som forslaget  

 fremtræder   synes der at foreligge en reel risiko for, at det ikke  

 realiserer  

 sin egen målsætning: at gøre det frivilligt for det enkelte  

 organisationsmedlem, om han eller hun vil støtte et partipolitisk arbejde  

 gennem sit medlemskab og fagforeningskontingent.«  

23) Forslagsstillerne finder, at lovgivningen fra 1990 bør  

 ændres, så den i fremtiden kan give reelle garantier for, at støtten til  

 politiske partier over kontingenter gøres frivillig.
6. Fagbevægelsens og  

 arbejdsgiverorganisationernes forhold til medlemmer og partier Også i fremtiden bør arbejdsmarkedets forhold i videst  

 muligt omfang afgøres ved forhandling og indgåelse af overenskomster mellem  

 arbejdsmarkedets parter frem for ved politiske diktater fra Folketinget eller  

 EU.
Men det skal være den enkelte arbejdstagers frie ret at afgøre, hvem der  

 bedst varetager vedkommendes politiske interesser.
Fagbevægelsens historiske og snævre tilknytning til  

 Socialdemokratiet har bevirket, at afstanden mellem fagbevægelsens ledere og  

 den enkelte lønmodtagers interesser er blevet stor.
Der er i dag blandt  

 fagbevægelsens almindelige medlemmer en udbredt skepsis over for  

 fagbevægelsens  

 rolle og eksistensberettigelse.
Fagbevægelsens tvangsudskrevne økonomiske  

 bidrag til partipolitisk arbejde er en medvirkende årsag.
Fagforeningerne skal ikke kun sørge for bedre løn og  

 arbejdsvilkår.
De skal også opretholde en dialog med medlemmerne om alle  

 sider  

 af fagligheden og arbejdslivet, bl.a. videreuddannelse og  

 kompetenceudvikling,  

 arbejdsmiljø, medansvar, tiden efter arbejdslivet m.v.
Alt dette er vigtigt,  

 ligesom fagbevægelsen  som andre interesseorganisationer   

 naturligt skal gøre  

 sin indflydelse gældende gennem en løbende dialog med regeringen og  

 Folketinget.
Dansk Folkeparti finder, at det er nødvendigt for  

 fagbevægelsen at omdefinere sine opgaver, hvis den vil undgå at miste  

 opbakningen fra arbejdspladserne og engagementet fra sine medlemmer.  

 Fagbevægelsen bør se i øjnene, at en meget stor del af den organiserede  

 arbejdskraft i dag ikke tilslutter sig Socialdemokraterne.
Store dele af  

 fagbevægelsens medlemmer vælger i dag andre politiske partier, og de fleste  

 ønsker at se fagbevægelsen helt frigjort fra partipolitiske bindinger.
Tilsvarende synspunkter gør sig gældende for  

 erhvervsorganisationerne.
De skal varetage faglige og erhvervsmæssige  

 interesser, men det er ude af trit med en nutidig demokratiopfattelse, når  

 erhvervsorganisationer opretholder millionbidrag til Venstre og Det  

 Konservative Folkeparti.
Ovenfor er redegjort for, hvor stor en andel § 3,  

 stk.  

 5-støtten udgjorde af partiernes samlede indtægt.
For S og Ks  

 vedkommende var  

 resultatet, at i valgår kommer mere end halvdelen af disse partiers indtægter  

 i  

 form af § 3, stk.5-støtte, og i andre år 30-40 pct. af de samlede indtægter.  

 Mange vil sikkert mene, at S og K i virkeligheden modtager en form for  

 kunstigt  

 åndedræt.
De to partier får aldrig en chance for at bevise, om de har styrke  

 og  

 energi nok til at eksistere i deres egen og deres medlemmers ret, medmindre  

 loven ændres og tvangsbidragene fjernes.
7. Tidligere politiske initiativer Både den offentlige og den private partistøtte har været  

 diskuteret adskillige gange i Folketinget siden midten af 1960erne,  

 hvor  

 tilskud til kontormedarbejdere indførtes.
Sidst spørgsmålet blev debatteret i  

 Folketinget, var i 2001. Her fremsatte SF forslag til folketingsbeslutning om  

 frivillig støtte til politiske partier.«  

24)  

  

  Formålet med  

 forslaget var at sikre, at partier, der ønsker at modtage den offentlige  

 partistøtte, kun kan modtage denne, »såfremt partiet har sikret sig, at  

 medlemmerne af de pågældende foreninger personligt på en tilmeldingskupon har  

 tilkendegivet, at de er indforstået med, at støtten gives på deres vegne«.  

 Endvidere indebar forslaget, at partierne ikke måtte modtage mere end 20.000  

 kroner fra en bidragsyder om året.
 I bemærkningerne til forslaget anførte SF bl.a.:
»I det danske demokrati er det en selvfølgelighed, at det  

 enkelte menneske har ret til personligt og frit at tage stilling til, hvilket  

 politisk parti vedkommende ønsker at støtte.
Det følger også heraf, at det er  

 unfair at bringe mennesker i en situation, hvor de økonomisk kommer til at  

 bidrage til at støtte partier, de slet ikke ønsker at støtte.   Derfor må det  

 tilsvarende være grundprincippet i frivillig støtte til politiske partier, at  

 den enkelte selv aktivt har sagt til og markeret et ønske om at yde støtte.« Flere ordførere var under førstebehandlingen indstillet på,  

 at foreninger skulle gå fra et frameldingsprincip til et tilmeldingsprincip.  

 Både Birthe Rønn Hornbech (V) og Svend Aage Fauerholdt (DF) udtalte sig  

 således  

 til støtte for tilmeldingsprincippet.
Dansk Folkeparti og Enhedslisten har i flere spørgsmål til  

 beskæftigelsesministeren og justitsministeren forsøgt at få oplyst regler for  

 partistøtte i andre demokratiske lande.  

25) Justitsministeriets standardsvar på spørgsmål om  

 partistøtte har tidligere været, at »Justitsministeriet er ikke umiddelbart i  

 besiddelse af oplysninger om, hvilke regler om støtte til politiske partier  

 der  

 gælder i andre lande«.
Imidlertid er der på forslagsstillernes foranledning i  

 2003 rettet henvendelse til en række danske ambassader i udlandet, hvorfra  

 der  

 nu foreligger opdaterede oplysninger om regelsættene, jf. foran under  

 bemærkningerne pkt. 4.
8. Gennemførelsen af beslutningsforslaget i  

 praksis I dag betaler alle medlemmer af en faglig organisation det  

 samme kontingent, uanset om vedkommende har meldt partistøtten fra eller ej.  

 Når det drejer sig om organisationers bidrag til partier, må de begrænses,  

 f.eks. sådan, at der samlet kun kan ydes de beløb, som medlemmer har  

 indbetalt  

 til organisationerne, med en udtrykkelig anmodning om, at beløbet skal  

 videregives til et politisk parti.
Der skal således foreligge en aktiv  

 handling  

 fra den enkelte person, en beslutning om at ville betale et bidrag.
Denne  

 anmodning kan på opkrævningskort eller giroblanket eller på anden måde  

 udtrykkeligt markeres og udfyldes af medlemmet, f.eks. efter en  

 afkrydsningsmetode, hvor medlemmet kan vælge at betale et beløb til et  

 politisk  

 parti efter det enkelte medlems eget valg.
Sådanne frivillige bidrag kan  

 sammenlignes med støttebidrag eller indsamlingsbidrag til andre  

 medlemsorganisationer, men vil ikke  i modsætning til faglige  

 kontingenter   

 kunne fradrages i den skattepligtige indkomst.
Herved opnås, at det enkelte  

 medlem selv bestemmer ikke kun beløbets størrelse, men også, hvilket parti  

 beløbet skal tilfalde.
I stedet for de »negative« kuponer i fagbladene i dag, må  

 man vende bevisbyrden om.
Der er naturligvis intet i vejen for, at f.eks.
HK  

 kan skrive til sine medlemmer og spørge  måske endda opfordre til  

  at de  

 støtter partipolitisk arbejde og et eller flere politiske partier.
Men det  

 skal  

 være den enkelte, der selv udtrykkeligt anfører på en tilmeldingskupon,  

 hvilket  

 politisk parti han eller hun ønsker at støtte og med hvilket beløb.  

 Organisationen skal med andre ord kun virke som en helt neutral formidler af  

 betalinger fra medlemmerne til partierne.
Det kan have en praktisk betydning,  

 som er legitim nok i sig selv, fordi nogle medlemmer vil foretrække at  

 bidrage  

 gennem deres organisation frem for selv at skulle melde sig ind i eller tage  

 kontakt med et politisk parti.
Forbuddet mod tvangsbetalinger til politiske partier skal  

 gælde alle foreninger, organisationer osv., også når der er tale om  

 organisationer, der ikke har pligtmæssigt medlemskab.
Det enkelte medlem kan  

 naturligvis stadig give alle de bidrag, han eller hun vil, men den enkelte er  

 beskyttet af selv at kunne afgøre for sit eget vedkommende, hvilken  

 individuel  

 støtte han eller hun vil yde.
En kommende lovgivnings tekniske udformning bør diskuteres  

 nøje i folketingsudvalget.
Behandlingen af SFs beslutningsforslag i  

 2001  

 viser, at der er flere lovtekniske overvejelser, og forskellige modeller bør  

 vurderes, så det reelt sikres, at den udformning, man vælger, har bred  

 tilslutning i partierne, i praksis kan overholdes, virker retfærdig i forhold  

 til det enkelte medlem af en organisation og kan administreres på en  

 ukompliceret og sikker måde.
Det bør også af sådanne organisationers  

 årsregnskab fremgå, om der er ydet tilskud til partipolitisk arbejde m.v., og  

 hvis det er tilfældet, skal det kunne bekræftes i revisors erklæring, at  

 sådanne beløb er indbetalt som frivillige bidrag fra medlemmerne.
9. Bilag Bilag 1: opgørelse af frivillige bidrag over kr. 20.000 til  

 Det Konservative Folkeparti, årsregnskab 2001.
 Bilag 2: bilag fra Den Danske Ambassade i Oslo: »Støtte til  

 politiske partier over medlemskontingenter til faglige organisationer«.
 Bilag 3: bilag fra Den Danske Ambassade i Helsingfors:  

 »Faglige organisationers støtte til politiske partier«.
 Bilag 4: bilag fra Den Danske Ambassade i Reykjavik:  

 »Partistøtte til faglige organisationer«.
 Bilag 5: bilag fra Den Danske Ambassade i Haag: »Støtte til  

 politiske partier over medlemskontingenter til faglige organisationer«.
 Bilag 6: bilag fra Den Danske Ambassade i Washington: »Svar  

 til Folketinget om fagforeningsmedlemmers bidrag til politisk arbejde«.
 Bilag 7: bilag fra Den Danske Ambassade i Berlin: »Støtte  

 til politiske partier over medlemskontingenter til faglige organisationer«.
 Bilag 8: bilag fra den Danske Ambassade i Stockholm:  

 »Partistøtte fra faglige organisationer«.
Bilag 1 Side 7 i Det Konservative Folkepartis årsregnskab  

 2001 NOTER 2001 2000 kr.
 tkr.
Note 1. Private  

 bidrag Bidrag i henhold til lovens § 3, stk. 1/5 679.039 0 Private bidrag 0 337 Bidrag til KV/KF og EU-kampagner 11.824.695 5.159 Private bidrag 12.503.731 5.496 Opgørelse af frivillige bidrag over kr. 20.000, jf. lov nr.  

 394 af 14. juni 1995:
Chr.
Augustinus Fabrikker A/S, Amaliegade 47, 1256 København  

 K.
 Dansk Arbejdsgiverforening, Vester Voldgade 113, 1790  

 København K.
Dansk Industri, H.C.
Andersens Boulaward 18, 1787 København  

 K.
 Danske Entreprenører, Nørre Voldgade 106, 1358 København K.
FLS Industries A/S, Vigerslev Allé 77, 2500 Valby Industriens Almene Arbejdsgiverforening, H.C.
Andersens  

 Bouleward 18, 1787 København K.
Industriens Arbejdsgivere, H.C.
Andersens Boulevard 18, 1787  

 København K.
Provinsindustriens Arbejdsgiverforening, H.C.
Andersens  

 Boulevard 18, 1787 København K.
Rederiet A.P.
Møller, Eksplanaden 50, 1263 København K.
Skandinavisk Tobakskompagni A/S, Tobaksvejen 4, 2860 Søborg Edith Kirk Christiansen, Systemvej 6, 7190 Billund Danmarks Rederiforening, Amaliegade 33, 1256 København K.
 Egmont Gruppen, Vognmagergade 11, 1148 København K.
Sofus Bernhards Fond, Keilstruplund, 2, 3460 Birkerød Berlingske Tidende, Pilestræde 34, 1147 København K.
Kirkbi A/S, Systemvej 6, 7190 Billund Kjeld Kirk Kristiansen, Skovparken 106, 7190 Billund Bilag 2 Ambassaden i Oslo, e-post 158 af 1. juli 2003  

 14:57:42 J.nr. 85.Nor.6/4 Støtte til politiske partier over medlemskontingenter til  

 faglige organisationer.
Umfax 327 af 30.6.03. F.Kons j.nr. 85.A.85 Ambassaden har været i kontakt med arbejds- og administrationsdepartementet,  

 justits- og politidepartementet og det norske LO.
Det oplystes, at spørgsmålet om støtte til politiske partier  

 over medlemskontingenter til faglige organisationer ikke er lovreguleret og  

 derfor er underlagt de almindelige foreningsretlige regler.
Dette betyder, at  

 det enkelte medlem af en faglig organisation ikke kan forhindre, at  

 vedkommendes andel af organisationens indtæger fra medlemskontingenter eller  

 andre af foreningens indtægter anvendes til at støtte bestemte politiske  

 partier,  

 såfremt foreningens kompetente organer har vedtaget at yde en sådan støtte.
 LO oplyste, at LO har ydet støtte til både Arbejderpartiets  

 og Socialistisk Venstrepartis valgkamp og afsætter årlige beløb til faglige  

 politiske aktiviteter.
 P.a.v.
Wintop Ambassaden Oslo 158 Bilag 3 Ambassaden i Helsingfors, e-post 215 af 1. juli 2003  

 15:35:24 Desk By: 2/7 J.nr. 85.Fin.6 Faglige organisationers støtte til politiske partier Ummail 419 af 30.6.2003-10-28 Ambassaden har d.d. haft en samtale med kancellichef Markku  

 Wallin fra det finske arbejdsministerium vedrørende retsstillingen i Finland  

 om  

 støtte til bestemte politiske partier over medlemskontingentet til faglige  

 organisationer.
Markku Wallin oplyste, at den finske lovgivning ikke  

 regulerede det pågældende forhold.
Det var således teoretisk muligt for  

 faglige  

 organisationer i Finland at yde økonomisk støtte til et eller flere politiske  

 partier.
Det var imidlertid ikke almindeligt.
Derimod gav nogle faglige  

 organisationer (såvel på arbejdsgiver- som arbejdstagerside) økonomisk støtte  

 til enkelte kandidater, der var opstillet til offentlige valg i Finland.
De  

 pågældende kandidater havde som regel deres baggrund i den pågældende  

 organisation.
Niels Helskov Ambassaden Helsingfors 215 Bilag 4 Ambassaden i Reykjavik, e-post 109 af 15. juli 2003  

 13:47:23 Desk By: d.d.
 J.nr. 85.Island.6.
Partistøtte til faglige organisationer.
Svenske  

 overvejelser.
U 189 af 15.7.03. Ums j.nr. 85.A.85 Ambassaden indsender vedlagt i ambassadens oversættelse note  

 fra Islands udenrigsministerium af 15.7.03 vedrørende ovennævnte.
Flemming Mørch <<fagforeninger.doc>> Ambassaden Reykjavik 109 Ambassadens oversættelse Med henvisning til ambassadens verbalnote af 1. juli 2003  

 sendes vedlagt svar fra justits- og kirkeministeriet, dateret den 10. juli  

 2003.
 Der henvises til Deres note af 8. juli 2003, hvori der  

 spørges om, hvorvidt medlemmer af fagforeninger i Island kan komme til at  

 betale til politiske partier gennem fagforeningskontingentet.
Om dette emne gælder ingen lov her i landet, og ministeriet  

 har ikke kendskab til, at noget sådant har fundet sted siden første årti i  

 sidste århundrede, da Islands Socialdemokrati og ASI (De samvirkende  

 fagforbund  

 i Island) var nært forbundne.
Disse bånd blev imidlertid brudt i første del  

 af  

 århundredet, og det er usandsynligt, at enkelte fagforeninger har ydet støtte  

 til politiske partier siden da, idet fagforeningernes medlemmer er tilhængere  

 af forskellige partier.
På vegne af ministeriet Bjørn Fridfinsson Bilag 5 Ambassaden i Haag, amfep af 14. juli 2003 UKLASSIFICERET Faglige organisationers støtte til politiske partier.
Umber  

 327 af 30.6.2003 F.KONS j.rn. 85.A.85 Ambassaden har været i kontakt med sektionschef Sander  

 Hendriks i det hollandske indenrigsministerium og de største hollandske  

 fagforbund om retsstillingen for støtte til bestemte politiske partier over  

 medlemskontingentet til faglige organisationer.
Det oplystes, at spørgsmålet om ydelse af økonomisk støtte  

 til politiske partier over fagforbundenes medlemskontingenter ikke er  

 lovreguleret.
Retsligt er der dermed intet til hinder for, at en faglig  

 organisation yder økonomisk støtte til et politisk parti finansieret over  

 medlemskontingentet.
De store fagforbund oplyser imidlertid, at de hidtil har  

 taget afstand fra denne mulighed og ikke overvejer at give en sådan støtte.  

 Fagforbundene henviser til, at de grundlæggende har et ønske om  og  

 udadtil  

 tilstræber  at fremstå som politisk uafhængige.
p.a.v.
Walther Kjærby Jensen/Peder Ventegodt Bilag 6 Ambassaden i Washington, ammail 544 af 7. juli 2003 Klartekst Kopi er sendt til Finansministeriet og Nationalbanken Støtte til politiske partier via faglige organisationer.  

 Amerikanske overvejelser.
Umfax 752 af 30.6.03 F.KONS j.nr. 85.A.85 Der findes ifølge det amerikanske arbejdsministerium ikke  

 føderal lovgivning, der gør det muligt for fagforeningsmedlemmer at undgå at  

 bidrage til fagforeningernes politiske arbejde.
Medlemskab af en fagforening  

 er  

 frivillig, men vælger man medlemskab, så er man fuldt medlem med alt, hvad  

 dette indebærer.
Hertil kommer, at fagforeningerne traditionelt har været  

 meget sparsomme med oplysninger om deres arbejde.
Oftest er der således ikke  

 offentligt tilgængelig information om og i givet fald hvor meget en  

 fagforening  

 støtter f.eks. forskellige politiske kandidater og/eller deres partier.
 Bush Administrationen fremlagde dog sidste år lovforslag om,  

 at (de store) fagforeninger skal offentliggøre mere fyldestgørende  

 regnskaber.  

 Dette forslag er fortsat under behandling.
Staterne har mulighed for at indføre egen lovgivning.
I en  

 række stater (p.t. ca. 28 ud af de 50 stater) er lovgivning, der tvinger  

 ansatte på visse arbejdspladser (hvor arbejdsgiver og fagforeningen har  

 indgået  

 et kontraktlignende forhold) til enten at melde sig ind i fagforeningen eller  

 som ikke-medlem at betale fagforeningskontingent.
Ved en domstolsafgørelse i 1988 (Beck versus Communications  

 Workers of America) blev det imidlertid afgjort, at tvunget  

 kontingent fra  

 sådanne ikke-medlemmer kun må dække omkostninger relateret til den snævre  

 varetagelse af de beskæftigedes interesser, d.v.s. f.eks. lokale  

 lønforhandlinger.
Ikke-medlemmer kunne således ikke mod deres vilje blive  

 opkrævet bidrag til f.eks. politisk arbejde.
Kendskabet til Beck-afgørelsen er imidlertid begrænset.
Den  

 tidligere præsident Bush udstedte i 1992 et præsidentielt dekret om, at alle  

 virksomheder, der havde forretning med den føderale regering, skulle meddele  

 deres medarbejdere om deres rettigheder i henhold til Beck-afgørelsen.  

 Præsident Clinton trak imidlertid dette dekret tilbage.
I 2001 genudsendte  

 den  

 nuværende præsident Bush på ny dekretet.
 Endelig skal nævnes, at i staten Washington fremsattes i  

 1992 lovgivning, der krævede, at fagforeninger skulle have skriftlig  

 tilladelse  

 fra medlemmerne, før de kunne bruge medlemsbidrag til politisk arbejde  

 (såkaldte opt in-klausuler). Effekten af loven er godt  

 illustreret af, at i  

 fagforeningen for offentligt ansatte i staten tilkendegav kun 82 ud af 2.500  

 medlemmer, at de ville bidrage til fagforeningens politiske arbejde.
 Afslutningsvis skal bemærkes, at det politiske arbejde i  

 arbejdsgiverforeninger typisk er udskilt i såkaldte PACs (Political  

 Action  

 Committees). Bidrag til PACs er frivillige og adskilte fra de normale  

 medlemsbidrag.
 Bl.a. baseret på samtaler med Assistant Secretary i det  

 amerikanske arbejdsministerium Emily De Rocco, Bart Widom fra  

 arbejdsministeriets juridiske kontor, David Chad, arbejdsgiverforeningen for  

 detailhandel, Augustin Tellez, vice-president i Seafarers International  

 Union.
 P.a.v.
 e.b.
Mads Toftegaard 544 Bilag 7 Uofficiel oversættelse af skrivelse af 6.8.2003 fra  

 Forbundsindenrigsministeriet til  

  

 Auswärtiges Amt Vedr. lovgivning om politiske partier  bidrag til partier fra  

 erhvervsorganisationerne Til den danske ambassades spørgsmål af 3. juli 2003  

 vedrørende den tyske retsstilling i forbindelse med bidrag til partier fra  

 faglige  

 organisationer, til hvilke fagforeninger hører, kan jeg meddele følgende:
Den partilovgivning (Parteien G), som bl.a. bestemmer  

 lovligheden af bidrag til partier, blev senest ændret ved den 8. lov om  

 ændring  

 af partilovgivningen af 28. juni 2002 (BGBI, I 2002 S. 2268). Den fastsætter  

 i  

 § 28 partiernes principielle berettigelse til at modtage bidrag.
I § 25  

 afsnit  

 2 Parteien G undtages derfra en række tilfælde, således i § 25 afsnit 2 nr. 4  

 Parteien G 2002 Bidrag fra erhvervsorganisationer, som blev overgivet  

 disse  

 med det formål at videregive dem til et politisk parti.
 Målet med denne forskrift er ikke at indskrænke partibidrag  

 fra faglige organisationer, men derimod for ved skabelse af transparens at  

 sikre, at partibidrag ikke af den oprindelige bidragyder (kun) gives via  

 faglige organisationer for at sløre midlernes oprindelse og bidragydernes  

 identitet.
 Meningen med den danske forskrift er derimod at sikre, at  

 medlemmer af faglige organisationer ikke gennem deres bidrag eventuelt mod  

 deres vilje kommer til at støtte bestemte partier, når der ydes partistøtte.  

 Den danske lovbestemmelse sikrer denne frivillighed ved en viljeserklæring  

 fra  

 hvert enkelt medlem af den faglige organisation.
Et retsforskrift for faglige organisationer med frivillige  

 medlemmer med samme mål er ukendt i Tyskland.
Tidligere blev i Tyskland  

 spørgsmålet overvejet, hvorvidt offentlig-retslige faglige organisationer med  

 tvangsmedlemskab såsom faglige kamre, som staten har overdraget  

 selvforvaltningsrettigheder, kunne have et lovligt almenpolitisk mandat.
I  

 disse består på samme måde faren for, at medlemmer gennem deres bidrag kommer  

 til mod deres vilje at yde støtte til et bestemt parti.
Hovedpunktet i denne problemstilling findes ikke i  

 partilovgivningen, men i reglerne for faglige organisationer.
Jeg anbefaler  

 derfor deltagelse af det derfor ansvarlige forbundsministerium for erhverv og  

 arbejde.
Bilag 8 Ambassaden i Stockholm, ambfep 2. juli 2003 Støtte til politiske partier via faglige organisationer.  

 Svenske overvejelser.
Umfax 327 af 30.6.03 F.KONS j.nr. 85.A.85 Amb.
J.nr. 85. Sve.1, 120.Sverige.1/3 Spørgsmålet har været debatteret i mange år og dukker op i  

 forbindelse med hver valgkamp.
Som eksempel kan nævnes et debatindlæg fra  

 14.8.2002 af Carl B.
Hamilton, fremtrædende økonom og rigsdagsmedlem for  

 Folkpartiet, der skildrer, hvordan fagbevægelsen både åbent og skjult yder  

 tilskud til Socialdemokraterne.
Det bærer naturligvis præg af problemerne op  

 til valget september 2002. Der gøres særligt opmærksom på omtalen af den  

 bestilte »utredning« ved professor i statskundskab Gullan Gidlund af 19. juni  

 2002 om økonomisk støtte til partier, kandidater og kampagner.
 Hamiltons indlæg, der indeholder omfattende dokumentation,  

 kan findes i sin helhed på http:/www.folkpartiet.se/fp/pdf/partibidrag.pdf.
 Den svenske debat drejer sig således mere overordnet om  

 partistøtte og finansieringen som sådan og ikke blot om evt. støtte fra  

 arbejdsmarkedets parter.
Der findes p.t. ikke lovbestemmelser om økonomiske bidrag  

 til politisk arbejde o.l. fra private.
Derimod findes et større lovkompleks  

 om  

 statslige og kommunale bidrag.
Partierne offentliggør dog hvert år frivilligt  

 regnskaber med specifikationer på indtægtssiden, men hvor indirekte støtte i  

 form af gratis mødelokaler, tjenesteydelser o.l. ikke figurerer.
Imidlertid har bl.a.
Hamiltons ovennævnte kritik og  

 opfølgningen i den nye Riksdag gjort indtryk, og samordningsminister Pär  

 Nuder,  

 Statsrådsberedningen (det svenske statsministerium) har pr. 22. maj 2003  

 udtrykkeligt  

 specificeret kommissoriet for Gullan Gidlund med, at alle typer støtte skal  

 omfattes af undersøgelsen, altså også støtte fra juridiske personer, herunder  

 faglige organisationer.
 Hendes undersøgelse  der efter sædvanlig svensk skik er  

 betroet en enkeltperson  skal foreligge senest 30. september d.å.
 P.a.v.
Otto Schepelern 1)  

 Lovbekendtgørelse 2003-04-11 nr. 269 om økonomisk støtte til politiske  

 partier  

 m.v.
 2)  

 Lov 1990-06-13 nr. 404, partiregnskabsloven.
 3)  

 Lars Bille, Partier i forandring, Odense Universitetsforlag, 1997, s. 127.
 4)  

 Oplysningerne i tabellerne 1-2 er hentet fra Lars Bille samt fra partiernes  

 offentliggjorte årsregnskaber.
 5)  

 Lars Bille 1997, s. 186.
 6)  

 Kilde: de 3 partiers årsregnskaber fra 1999, 2000 og 2001.
 7)  

 Oplysningerne fremgår af LOs ugebrev nr. 20, 23. september 2001.
 8)  

 Ritzau-telegram 29. oktober 2003.
 9)  

 Kilde: tabel fra »Forbundenes partistøtte«, ugebrevet A4 den 3. februar 2003.
10)  

 Omfatter ikke kun kontantstøtte udbetalt til partierne, men kan også dække  

 over  

 anden støtte.
Kilde: forbundene og egne beregninger.
 11)  

 Hvor der gives støtte til flere partier, fordeles midlerne efter mandattal,  

 bortset fra PMF, der giver 10.000 kr. til hvert parti, HK, der giver 3,4 mio.  

 kr. til Socialdemokraterne, 150.000 kr. til SF og 75.000 kr. til Enhedslisten  

 samt SID, der ikke vil oplyse den præcise fordeling, men langt størstedelen  

 går  

 til S.
 12)  

 I de fleste forbund er beslutningen endnu ikke truffet i hovedbestyrelsen, og  

 det er derfor kun udtryk for en anbefaling.
13)  

 I Dansk Jernbaneforbund skal medlemmerne selv melde til, hvis de vil støtte  

 Socialdemokraterne med 10 kr.
Det gjorde 36 medlemmer i 2001.
 14)  

 FOA brugte dog 1,5 mio. kr. på en aviskampagne, hvor det i nogle annoncer  

 direkte blev anbefalet at stemme på Socialdemokraterne.
 15)  

 Bilag 1 er et eksempel: Opgørelse af frivillige bidrag over 20.000 kr. til  

 Det  

 Konservative Folkeparti, uddrag af partiets årsregnskab 2001.
16)  

 Udenrigsministeriets journal nr. 85. A.85. F.
Kons.
17)  

 De her nævnte partiers indtægtsprofil er beskrevet i Lars Bille, Partier i  

 forandring, 1997, s. 185-191, dog bortset fra Dansk Folkeparti, der først  

 blev  

 dannet i 1997. Dansk Folkeparti har, bortset fra de i partiets regnskab fra  

 1998 oplyste tilskud, ikke modtaget støtte omfattet af § 3, stk. 5, og har  

 således aldrig modtaget midler, som er tvangsudskrevet over  

 medlemskontingenter.
For dette og de øvrige partiers vedkommende henvises til  

 de offentliggjorte årsregnskaber.
 18)  

 Ugebrevet A4 nr. 21, den 30. september 2002. Undersøgelsen er gennemført af  

 Gallup i uge 39 og omfatter 644 danskere i den stemmeberettigede alder.
 19)  

 »Partiernes medlemmer« redigeret af Lars Bille og Jørgen Elklit,  

 Magtudredningen, Aarhus Universitetsforslag, 2003.
 20)  

 Kilde: Fakta om partistøtte, HKs hjemmeside.
 21)  

 Retsudvalget, folketingssamlingen 1989-90, L 179   

    

  

 bilag 20.
 22)  

 Bilaget s. 6, afsnit 8.3.
 23)  

 Bilaget s. 9-10.
 24)  

 (B 151 fra folketingssamlingen 2000-01, Folketingstidende tillæg A s. 5652 og  

 5654 og forhandlingerne s. 6833).
 25)  

 Folketingssamlingen 2002-03, Folketingstidende s. 2178, 2179 og 2276.
