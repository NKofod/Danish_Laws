Kommanditistanparter Reference:
LL § 7 P LV 1998 E.F.2.3 A klagede for indkomståret 1996 over, at skatteankenævnet  

 havde beskattet hende af genvundne afskrivninger samt frigivelse af  

 gæld i forbindelse med afståelse af anparter i K/S B.
Det fremgik af sagens oplysninger, at klageren den 3. juli 1991 havde  

 erhvervet 2 anparter a 50.000 kr., i alt 100.000 kr., i K/S B.
Klagerens  

 ægtefælle havde pr. samme dato anskaffet 4 anparter a 50.000 kr.,  

 i alt 200.000 kr., i K/S B og ægtefællen havde den 27. december  

 1991 ligeledes erhvervet 3 anparter a 50.000 kr., i alt 150.000 kr., i K/S  

 C.
 Ægteparret havde i perioden efter anskaffelsen af anparterne  

 oparbejdet en gæld til kommanditselskaberne, der dog var søgt  

 afdraget ved betaling af i alt 1.500 kr. månedligt.
 Ved sålydende brev af 12. juli 1996 havde administrationen i  

 kommanditselskaberne, D A/S, accepteret en endelig afvikling af  

 ovennævnte anpartsinvesteringer mod betaling af i alt 80.000 kr.  

 kontant:
 "..........
 Under henvisning til Deres fax af 9. ds. har sagen været forelagt  

 direktøren som på kommanditselskabernes vegne har accepteret at  

 der vil blive afgivet saldokvittering ved indbetaling af det nævnte  

 beløb kr. 80.000,00.
 Ved beløbets modtagelse vil anparterne blive overtaget af  

 kommanditselskaberne hvorefter ægtefællerne vil være  

 udtrådt af samtlige rettigheder og forpligtelser i henhold til  

 tegningsaftalerne.
 Beløbet imødeses således indbetalt inden 14 dage fra  

 dato.
.........." Selskabet havde den 23. juli 1996 kvitteret for modtagelsen af  

 beløbet til fuld og endelig afgørelse af restancerne ved de  

 omhandlede anparter.
Det fremgik af kommanditselskabets skrivelse, at  

 selskaberne ifølge aftale havde overtaget anparterne pr. nævnte  

 dato, hvorefter klageren og klagerens ægtefælle var udtrådt  

 af samtlige rettigheder og forpligtelser i henhold til tegningsaftalerne.
D A/S havde over for skattemyndighederne oplyst, at selskaberne i  

 forbindelse med afviklingen af ægteparrets investeringer havde  

 tilbagekøbt anparterne til markedsværdien, 1.900 kr. pr. anpart,  

 svarende til i alt 17.100 kr.
Til dokumentation herfor havde selskabet over  

 for Landsskatteretten fremlagt kopi af en omsætningsliste pr. 16. juli  

 1996, hvoraf det fremgik, at anparter i K/S B senest havde været omsat  

 den 21. maj 1996 for en handelspris af 4.000 kr., hvilket efter fradrag af  

 kommissionshonorar og administrationsgebyr havde udmøntet sig i en  

 afregningspris på 1.900 kr., og at anparter i K/S C senest havde  

 været omsat den 24. maj 1996 for samme handels- og afregningspris.
Der var for Landsskatteretten herudover fremlagt en af D A/S indhentet  

 erklæring vedrørende handelsværdien for anparter i K/S B  

 og K/S C pr. 23. juli 1996, i henhold til hvilken et salg havde indbragt  

 sælgeren 2.200 kr. respektive 3.200 kr. pr. anpart i de nævnte  

 kommanditselskaber.
Det fremgik af erklæringen, at beløbene var  

 nettopriser efter omkostninger til samt overdragelsesgebyr til D A/S, og at  

 honoraret, hvis sælgeren ved salget ønskede en udregning af de  

 skattemæssige konsekvenser ved salget, ville have udgjort 1.875 kr.,  

 uanset om sælger havde valgt at sælge anparter i det ene eller  

 begge projekter.
 Det fremgik af sagens oplysninger, at klagerens gæld til K/S B ved  

 aftalens indgåelse kunne opgøres til 51.645 kr.  

 Ægtefællens gæld til K/S B kunne i henhold til sagens  

 oplysninger opgøres til 103.790 kr., mens hans gæld til K/S C  

 kunne opgøres til 66.242 kr., i alt 170.032 kr.
 Der var mellem aftaleparterne og de lokale skattemyndigheder enighed om,  

 at indbetalingen til kommanditselskaberne skulle fordeles således  

 mellem ægtefællerne på de respektive gældsposter:
 Klagerens andel af indbetalingen:
 18.638 kr.
 Ægtefællens andel af indbetalingen:
 61.362 kr.
 Heraf vedrørende K/S B:
 37.456 kr.
 Og vedrørende K/S C:
 23.906 kr.
Det fremgik af sagens oplysninger, at en bank havde bistået klageren  

 og klagerens ægtefælle med afviklingen af anpartsinvesteringerne,  

 idet der var udarbejdet en vurdering af ægteparrets formueforhold samt  

 en beregning over deres samlede økonomi, hvoraf det fremgik, at der  

 ville være balance mellem indtægter og udgifter, hvis  

 ægteparret årligt indbetalte i alt 18.000 kr. til  

 kommanditselskaberne.
Der var dog ikke fra bankens side foretaget en egentlig  

 kreditvurdering af klageren og ægtefællen.
 D A/S havde over for Landsskatteretten oplyst, at kommanditselskabet i  

 forbindelse med sin vurdering ved afviklingen af anpartsinvesteringerne havde  

 taget udgangspunkt i ægteparrets årsopgørelser for  

 indkomståret 1994, samt i formueopgørelserne og budgettet,  

 udarbejdet af banken, sammenholdt med oplysningerne om gældens  

 størrelse og forrentning.
Det fremgik af sagens oplysninger, at klagerens skattepligtige formue ved  

 udgangen af indkomståret 1995 kunne opgøres til -70.955 kr. og  

 ved udgangen af 1996 kunne opgøres til -47.284 kr.
Klagerens  

 ægtefælles skattepligtige formue udgjorde ved udgangen af  

 nævnte indkomstår -337.267 kr. henholdsvis -225.980.
 Klagerens bruttoindkomst udgjorde i henhold til sagens oplysninger 162.799  

 kr. i indkomståret 1995 og 133.553 kr. i indkomståret 1996, mens  

 ægtefællens indkomst for nævnte år udgjorde 269.848  

 kr. respektive 300.604 kr.
Det fremgik af sagens oplysninger, at D A/S ved brev af 2. december 1996  

 havde beregnet de skattemæssige konsekvenser for klagerens og  

 ægtefællens afhændelse af de nævnte anparter uden ved  

 beregningen at medtage den eftergivne del af ægteparrets gæld.
D  

 A/S havde i den forbindelse oplyst over for ægteparret, at det var  

 administrationens opfattelse, at det eftergivne beløb ikke skulle  

 påvirke beregningen af de skattemæssige konsekvenser, men at  

 denne opfattelse ikke nødvendigvis var den samme som  

 skattevæsenets.
 Skatteankenævnet havde ved den påklagede afgørelse  

 forhøjet klagerens kapitalindkomst med 28.544 kr., svarende til 85% af  

 de af skatteankenævnet opgjorte genvundne skattemæssige  

 afskrivninger, jf. ligningslovens § 7P.
Det fremgik af afgørelsen, at nævnet til grund for denne  

 havde lagt, Ankenævnet havde herefter fundet, at der var sket en form for  

 tvangsindløsning af anparterne, idet de krævede  

 likviditetstilskud ikke var blevet betalt til rette tid.
Nævnet havde i  

 den forbindelse bemærket, at dette bekræftedes af, at det var  

 kommanditselskabet, der havde taget initiativ til møde og  

 indgåelse af aftalen.
 Under henvisning til, at kommanditselskabet havde accepteret tilbudet  

 på betaling af en forholdsmæssig andel af klagerens gæld  

 til selskabet og havde givet kvittering herpå, således at al  

 gæld inklusive ikke betalte likviditetstilskud og andel af  

 kommanditselskabets gæld var afviklet, havde ankenævnet opgjort  

 den del af klagerens gæld, der ikke var blevet betalt ved kontant  

 betaling til:
 Gæld udgjorde:
kr. 51.645 Indbetalt (andel af 80.000 kr.):
kr. 18.638 kr. 33.007 Da nævnet havde fundet, at der ved opgørelsen af den  

 eftergivne del af gælden skulle gives fradrag for anparternes  

 værdi på salgstidspunktet, og da nævnet ikke havde fundet  

 grundlag for at anfægte den aftalte værdi af anparterne til 1.900  

 kr. pr. anpart, svarende til i alt 3.800 kr, havde nævnet herefter  

 opgjort gældseftergivelsen til 29.207 kr.
Skatteankenævnet havde ved den påklagede afgørelse  

 fundet, at en aftale om gældseftergivelse skulle ses som en del af  

 afståelsesvederlaget, og dermed at den eftergivne forpligtelse skulle  

 tillægges afståelsessummen.
Nævnet havde herved henvist til  

 en afgørelse fra Landsskatteretten vedrørende  

 tvangsindløsning, optrykt i TfS 1996, nr. 144, samt til en tilsvarende  

 dom fra Østre Landsret, offentliggjort i TfS 1998, nr. 384.
Skatteankenævnet havde som begrundelse for afgørelsen henvist  

 til, at eftergivelsen efter nævnets opfattelse faldt uden for reglerne  

 i kursgevinstlovens § 6A, idet der ikke var tale om en samlet kreditorordning  

 og idet det ikke kunne anses for godtgjort, at klageren havde været at  

 anse som insolvent på gældseftergivelsestidspunktet.
Nævnet  

 havde ligeledes henvist til, at beskatningen af genvundne afskrivninger  

 inklusive gældseftergivelsen skulle foretages i henhold til  

 afskrivningslovens §§ 6 og 13, og at det beskattede beløb efter  

 fradrag af anparternes værdi på salgstidspunktet udgjorde 28.544  

 kr., der i henhold til ligningslovens § 7P skulle beskattes med 85%.
 Den talmæssige opgørelse var i henhold til afgørelsen  

 foretaget således:
 Opgørelse af K/S B 2 stk.:
Budgetteret resultat 01.01. - 24.07.1996 = kr.   5.132 Realiseret kursgevinst ved salg = kr. 16.100 I alt skattepligtig indkomst K/S B = kr. 21.232 Opgørelse over frigivelsen af gælden:
 K/S B:
 Regnskabsmæssigt værdi 31.12.95:
kr. 35.394 Egenkapital 31.12.95 kr. 10.268 Endnu ikke indbetalte rater kr.      0 Reguleret egenkapital kr. 10.268 Budgetterede regnskabstal 01.01. - 24.07.96:
 Resultat før renter og kursreguleringer:
= kr.  2.338 Renteindtægter = kr.     862 Renteudgifter = kr -2.208 Kursgevinst på finanslån = kr. 1.574 I alt = kr. 2.566 Justeret egenkapital 24.07.96 = kr. 12.834 = kr. -1.900 Mindreværdi = kr. 10.934 Skattemæssig afgang pr. anpart:
 Regnskabsmæssig værdi:
kr. 35.394 Mindre værdi:
kr. 10.934 kr. 24.460 Da klagerens og klagerens ægtefælles indbetaling på i  

 alt 80.000 kr. var anset for forholdsmæssigt fordelt i forhold til  

 klagerens gæld til K/S B henholdsvis ægtefællens gæld  

 til K/S B og C i forhold til gældens størrelse, havde  

 ankenævnet opgjort den samlede frigjorte gæld således:
 K/S B:
Restgæld = kr.   51.645 Indbetalt = kr. -18.638 Værdi af anparter på indfrielsestidspunktet = kr.    3.800 Frigivelse af gæld kr.  29.207 Nævnet havde herefter opgjort de skattemæssige genvundne  

 afskrivninger således:
 Skattemæssig saldoværdi pr. 31.12.95:
kr.   49.583 Skattemæssig afgang, 2 anparter x 24.460 kr.:
kr. -48.920 Frigivelse af gæld:
kr. -29.207 Genvundne afskrivninger:
kr. -28.544 Klagerens repræsentant havde over for Landsskatteretten nedlagt  

 påstand om nedsættelse af klagerens kapitalindkomst med 29.207  

 kr.
Han havde herved bemærket, at der beregningsteknisk var tale om, at  

 det fulde beløb skulle selvangives som genvundne afskrivninger ved  

 ophør af skibsvirksomhed, hvorefter der skattemæssigt blev givet  

 et nedslag på 15%.
Repræsentanten havde til støtte for påstanden  

 anført, at der ikke var hjemmel til at beskatte  

 gældseftergivelsen.
Han havde til støtte for denne opfattelse  

 henvist til ligningsvejledningens afsnit A.B.7.1.4 vedrørende  

 enkeltstående gældseftergivelser.
Det fremgik heraf, at "Gældseftergivelser, der fremtræder som led i en samlet akkord  

 eller anden samlet kreditorordning, udløser i almindelighed ingen  

 beskatning, jf.
KGL § 6A, se eventuelt E.L.2. Vedrørende  

 begrænsninger i retten til fremførsel af underskud, se  

 E.L.2.5.
Enkeltstående tilfælde af gældseftergivelse behandles  

 efter SL §§ 4,5,6, jf.
KGL § 5, stk. 2. I forbindelse med singulære  

 ordninger kan der ske hel eller delvis beskatning hos debitor af det  

 eftergivne beløb, hvis debitors insolvens ikke kan bevises.  

Beskatning eller gaveafgiftsberigtigelse vil typisk indtræde i  

 tilfælde, hvor kreditor har gavehensigt, eller parterne befinder sig i  

 et gavemiljø, jf.
SKAT 1986.8.522 (TfS 1986,459)(Strandhavedommen).  

 Har gældseftergivelsen karakter af en gave, skal værdien af gaven  

 ansættes til fordringens værdi.
Ved HD af 20. december 1979 blev  

 den af skattemyndighederne hidtil fulgte praksis, hvorefter arvingsgæld  

 altid blev fastsat til kurs 100 tilsidesat, idet Højesteret fastslog,  

 at det var værdien i handel og vandel af den arvede fordring, der  

 skulle afgiftsberigtiges.
Som følge af denne afgørelse blev en  

 ved Højesteret verserende sag om værdien af gave i form af  

 eftergivelse af gæld i henhold til nogle pantebreve forligt  

 således, at gaveafgiften skulle beregnes på grundlag af  

 pantebrevenes handelsværdi, skd. 53.173 og tilsvarende lsr.  

 1981.58.
 Hvis den eftergivne fordring var værdiløs, foreligger der  

 ikke nogen gave.
 Hvis en kreditor afgiver saldokvittering mod at modtage et mindre  

 beløb end det skyldige, og det må formodes, at debitor ikke  

 ville have været i stand til at betale det fulde beløb,  

 foreligger der ikke nogen gave, se bl.a. lsr. 1974.28 og SKAT 1989.6.472.  

 I lsr 1954.104 antog Landsskatteretten, at der forelå en delvis gave,  

 idet debitor var i besiddelse af realisable midler til betaling af hele  

 gælden." (understregningerne er foretaget af repræsentanten).
 Da det heraf fremgik, at gældseftergivelsen ikke var  

 skattepligtig, hvis debitor ikke var solvent på det tidspunkt, hvor  

 gældseftergivelsen blev ydet, da det samtidig fremgik, at der  

 lå en formodning om insolvens, hvis gældseftergivelsen blev givet  

 af en kreditor, der ikke var nærtstående - i gavemiljø - i  

 forhold til debitor, og da det af sagens oplysninger fremgik, at  

 klageren pr. 31. december 1995 havde en negativ formue på 70.995 kr. og  

 pr. 31. december 1996 - efter gældseftergivelsen - havde en negativ  

 formue på 47.284 kr., ligesom ægtefællens formue var  

 negativ både før og efter eftergivelsen, var det herefter  

 repræsentantens opfattelse, at eftergivelsen i nærværende  

 sag tillige måtte være skattefri.
Repræsentanten havde over for Landsskatteretten anført, at  

 kommanditselskabet i sin kreditbedømmelse havde taget udgangspunkt i  

 årsopgørelsen for indkomståret 1994, i henhold til hvilken  

 klageren havde en negativ formue på 42.533 kr., samt i det af banken  

 udarbejdede budget for klageren og hendes ægtefælle for 1996, i  

 henhold til hvilket der var balance mellem indtægter og udgifter,  

 forudsat at der indbetaltes 18.000 kr. årligt til kommanditselskabet.  

 Han havde herved bemærket, at dette beløb imidlertid ikke ville  

 dække renterne af gælden til K/S B og K/S C, hvor klagerens  

 ægtefælle tillige havde anparter  - idet gælden samlet  

 udgjorde 221.677 kr., og renten var 15% p.a.
Repræsentanten havde under  

 henvisning hertil anført, at det kunne anskues, at  

 akkordbeløbet, der udgjorde 80.000 kr., svarede til ca. 6 års  

 indbetalinger a 18.000 kr., når der tillige var taget hensyn til  

 renteudgifterne.
 Vedrørende de afgørelser, hvortil ankenævnet havde  

 henvist, havde repræsentanten over for Landsskatteretten  

 bemærket, at der i disse sager var tale om tvangsindløsning,  

 hvorimod ægteparrets anparter i nærværende sag var blevet  

 overtaget af de respektive kommanditselskaber, der havde opgjort deres  

 skattemæssige anskaffelsessum i forhold til markedsprisen på  

 anparterne, således at der i nærværende sag var  

 sammenhæng mellem de to former for opgørelser.
Repræsentanten havde til støtte for denne forskel i faktum i  

 de af ankenævnet nævnte sager og nærværende sag  

 henvist til en ikke offentliggjort kendelse fra Landsskatteretten af 15. maj  

 1996 i rettens j.nr. 651-1879-0050 vedrørende anparter.
Han havde  

 anført, at det herved blev fastslået, at salg af en anpart til  

 selskabets långiver skete til en pris, der var væsentligt bedre  

 end markedsværdien for anparten, og at forskellen til markedsprisen var  

 en gældseftergivelse, der skulle behandles selvstændigt som  

 sådan og beskattes efter reglerne herfor.
Han havde herved henvist til,  

 at det i kendelsen hed, at en sådan gældseftergivelse, der ikke  

 tog udgangspunkt i vurdering af de enkelte kommanditisters betalingsevne, for  

 kommanditisterne ville være en økonomisk fordel, jf.  

 kursgevinstlovens § 5, stk. 2, jf. statsskattelovens § 4. Han havde tillige  

 henvist til den i TfS 1999, nr. 261, offentliggjorte Højesteretsdom,  

 ligeledes vedrørende Sanexco-anparter.
 Da der for klageren selvstændigt var taget udgangspunkt i hendes  

 betalingsevne, havde repræsentanten over for Landsskatteretten gjort  

 gældende, at man modsætningsvis måtte kunne slutte, at der  

 ikke var skattepligt af den til klageren givne eftergivelse.
Repræsentanten havde til støtte for den over for  

 Landsskatteretten nedlagte påstand henvist til reglerne i den  

 dagældende kursgevinstlovs § 5, stk. 2, der henviste til  

 statsskattelovens §§ 4 - 6, samt til den dagældende kursgevinstlovs § 6  

 A.
Han havde om sidstnævnte bestemmelse anført, at denne kun  

 vedrørte en samlet ordning mellem en skyldner og hans kreditorer, men  

 dog var en væsentlig kilde til forståelse af reglerne generelt,  

 og at formuleringen "nedsættelse af skyldnerens gæld medregnes  

 ikke ved opgørelsen af den skattepligtige indkomst.
Dette gælder  

 dog ikke i det omfang, gælden nedskrives til et lavere beløb end  

 fordringens værdi for kreditor på tidspunktet for eftergivelsen."  

 afkræftede det af skattemyndighederne anførte om, at det var  

 skatteyderen, der skulle bevise, at han var insolvent.
 Under henvisning til at det af ovenstående kunne udledes, at en  

 gældseftergivelse, der ikke forringede kreditors økonomi ikke  

 var skattepligtig for debitor, at en kreditor, der ikke havde  

 "nærtståendes" interesser til debitor, ikke kunne forventes at  

 give en gældseftergivelse, der oversteg fordringens værdi, og til  

at det var dokumenteret, at klagerens formue både før og  

 efter gældseftergivelsen var negativ, ligesom hendes budget viste, at  

 hun ikke evnede at betale gælden inklusive påløbne renter,  

 havde repræsentanten fastholdt, at klageren ikke kunne være  

 skattepligtig af eftergivelsen.
Repræsentanten havde vedrørende forskellene i relation til  

 sagerne vedrørende tvangsindløsning endvidere påpeget, at  

 der var væsentlig forskel mellem de forhold, der gjorde sig  

 gældende i nærværende sag respektive de forhold, der gjorde  

 sig gældende i Mercandia-sagerne, jf. den i TfS 1998, nr. 316,  

 offentliggjorte Vestre Landsrets dom, stadfæstet ved den i TfS 1999,  

 nr. 262, offentliggjorte Højesteretsdom, og den i TfS 1998, nr. 384,  

 offentliggjorte Østre Landsrets dom, idet anparterne i  

 nærværende sag var blevet tilbagekøbt til  

 handelsværdien, og ikke var blevet annulleret til en annulleringspris,  

 der også dækkede klagerens gæld til selskaberne, i hvilket  

 tilfælde de tilbageværende anpartshaveres afskrivningsgrundlag  

 tillige ville være blevet forøget med hele det beløb, som  

 kommanditisten ved tvangsindløsningen ville være blevet frigjort  

 for.
Han havde herved tillige gjort gældende, at myndighederne ikke  

 kunne ændre på en aftale, indgået på  

 markedsvilkår mellem uafhængige parter.
Repræsentanten havde herudover fremhævet, at Landsskatteretten  

 i en i TfS 1998, nr. 158, offentliggjort afgørelse havde statueret, at  

 en gældseftergivelse, der blev givet af en bank i forbindelse med  

 afviklingen af et kommanditselskabs engagement, ikke var skattepligtig for  

 klageren, idet hans individuelle økonomi ansås for at være  

 utilstrækkelig i forhold til den del af gælden, der blev  

 eftergivet.
Han havde herved anført, at denne afgørelse efter  

 hans opfattelse talte for den i nærværende sag nedlagte  

 påstand, uanset at der i nævnte kendelse ikke var tale om salg af  

 anparter.
Told- og Skattestyrelsen havde over for Landsskatteretten indstillet den  

 påklagede ansættelse stadfæstet.
Til støtte herfor  

 havde styrelsen bl.a. anført, at det fremgik af ligningsvejledningen,  

at der i tilfælde af afståelse af  

 kommanditselskabsanparter var praksis for, at den del af gælden, som  

 selskabsdeltageren blev frigjort for, henregnedes til afståelsessummen  

 for anparterne, og at man således beregnede  

 avanceopgørelsen ud fra, hvad sælgeren havde fået for  

 anparten med tillæg af den gæld, han var blevet frigjort for.  

 Styrelsen havde herved henvist til de af klagerens repræsentant  

 nævnte afgørelser i Mercandia-sagerne, samt til at der i  

 de foreliggende sager ganske vist ikke var tale om tvangsindløsning,  

 men derimod om en frivillig aftale, men at dette i realiteten ikke gjorde  

 nogen forskel, idet det i de to situationer var det samme, der reelt skete,  

 nemlig at anparterne blev afstået og kommanditisten frigjort for  

 retshæftelsen.
 Landsskatteretten udtalte:
 Ved en kommanditists afståelse af en kommanditanpart skulle  

 salgssummen opgøres under hensyntagen til den ideelle anpart af  

 kommanditselskabets gæld, som kommanditisten samtidig overdrog, og til  

 kommanditistens gæld til kommanditselskabet, som han blev frigjort  

 for.
Landsskatteretten fandt, uanset den af parterne anvendte formulering i  

 forbindelse med overdragelsen af anparterne, og uanset at kommanditselskabet  

 ikke havde foretaget en opgørelse, som den der var foretaget i  

 Mercandia-sagerne, at klageren og klagerens ægtefælle ved  

 overdragelsen af anparterne var blevet frigjort for deres forpligtelse til at  

 indbetale restgælden til kommanditselskaberne med undtagelse af de  

 80.000 kr., som ægteparret tilsammen havde indbetalt.
Retten fandt  

 derfor, at de stedlige skattemyndigheder med rette havde medregnet det  

 pågældende beløb, der indeholdt skyldige  

 likviditetstilskud, ved opgørelsen af den skattepligtige fortjeneste  

 ved klagerens og ægtefællens afståelse af anparterne.
Dette  

 var tiltrådt af Told- og Skattestyrelsen.
Da Landsskatteretten efter de foreliggende oplysninger endvidere kunne  

 tiltræde skattemyndighedernes fordeling af det indbetalte beløb  

 og af den restgæld, som klageren og ægtefællen i henhold  

 til aftalen med D A/S var blevet frigjort for, mellem  

 ægtefællerne og på de respektive gældsposter, fandt  

 retten herefter, at der manglede grundlag for at tilsidesætte  

 ankenævnets opgørelse af den skattemæssige fortjeneste ved  

 afståelsen af anparterne.
Dette var ligeledes tiltrådt af Told-  

 og Skattestyrelsen.
Det blev tilføjet, at retten ikke på baggrund af  

 Sanexco-sagerne, jf. bl.a.
Landsskatterettens kendelse af 15. maj 1996 og  

 Højesterets dom af 22. februar 1999, offentliggjort i TfS 1999, nr.  

 261, havde fundet grundlag for at komme til et andet resultat.
I  

 Sanexco-sagerne var forholdet det, at der var indgået en samlet  

 rekonstruktionsaftale mellem långiver, Finansieringsselskabet Gefion  

 A/S, og en række Sanexco-kommanditselskaber, hvorved et selskab i  

 Gefion-koncernen, Freja A/S, tilbød kommanditisterne at købe  

 disses andele i kommanditselskaberne.
Overdragelsen skete således til  

 tredjemand - et selskab, der ligesom hovedkreditor, tilhørte  

 Gefion-koncernen.
Landsskatteretten var enig med Ligningsrådet i, at  

 afkøbstilbuddet fra Freja A/S oversteg værdien af  

 kommanditisternes medejendomsret til selskabets aktiver, og at  

 differencebeløbet indeholdt en skattepligtig gældseftergivelse  

 for kommanditisterne, der skulle betale mindre for at komme af med  

 anparterne.
Dette var tiltrådt af Højesteret - i en sag hvor  

 kommanditisten var solvent, jf.
TfS 1999, nr. 261.
 Landsskatteretten bemærkede herefter, at omstændighederne i  

 den her foreliggende sag og Sanexco-sagerne ikke var ens, og at sagerne ikke  

 vedrørte samme problem, hvorfor retten ikke fandt belæg for at  

 antage, at Højesteret ved den i TfS 1999, nr. 261, offentliggjorte dom  

 havde afgjort spørgsmålet om, hvorvidt en kommanditist, som i  

 forbindelse med salg af sin anpart til kommanditselskabet, blev frigjort for  

 sine skyldige likviditetstilskud, skulle medregne beløbet ved  

 avanceopgørelsen.
 Den påklagede afgørelse blev stadfæstet.
