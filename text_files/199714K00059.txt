Nr BTL 59 Betænkning over Forslag til lov om ændring af lov om luftfart  

 (Promillegrænse og ændring vedrørende Eurocontrol konvention)   

 Nr L 59 1997-98. 1. samling Afgivet af Trafikudvalget Afgivet: 19971204 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten støtter en stramning af promillegrænserne for  

 luftfartspersonale, samt at luftfartssikkerheden skal være høj, og hertil  

 hører et tæt internationalt samarbejde.
Grundlæggende er Eurocontrol  

 konventionen således god nok.
 Imidlertid er det overordnede formål med lovforslaget ikke at øge  

 luftsikkerheden, men at øge sikkerhedsapparatet så meget, at der kan sættes  

 endnu flere fly på vingerne hver time i det allerede overfyldte europæiske  

 luftrum.
 Den postulerede øgede flysikkerhed »ædes« således op, fordi  

 systemet giver myndighederne og luftfartsselskaberne mulighed for at sætte  

 flere fly på vingerne - uden at sætte sikkerheden over styr.
 Dette er jo en helt anden sag, og da Enhedslisten ikke vil være med til at  

 åbne luftrummet for endnu flere miljøsvinende fly, er konklusionen derfor, at  

 Enhedslisten ikke kan støtte lovforslaget.
Helge Mortensen (S) nfmd.
Poul Andersen (S) Børge Bakholt (S)  

 Søren Hansen (S) Tove Lindbo Larsen (S) Ole Sohn (SF) Vibeke Peschardt (RV)  

 Jette Gottlieb (EL) Arne Melcior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Kristian Thulesen Dahl (DF) Fremskridtspartiet havde ikke medlemmer i udvalget.
