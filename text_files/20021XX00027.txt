Skriftlig fremsættelse (10. oktober  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om individuel  

 boligstøtte og lov om retssikkerhed og administration på det  

 sociale område (Udvidelse af anvendelsesområdet for lov om  

 retssikkerhed og administration på det sociale område til at  

 omfatte lov om individuel boligstøtte) (Lovforslag nr.
L 32).
 Der stilles forslag om at udvide anvendelsesområdet  

 for lov om retssikkerhed og administration på det sociale område,  

 således at sager efter lov om individuel boligstøtte også  

 behandles efter denne lov.
 Formålet med forslaget er at sikre, at alle sager  

 efter lovgivningen på Socialministeriets område behandles efter  

 samme sagsbehandlingsregler, således at der opnås en betydelig  

 regelforenkling.
 I praksis indebærer forslaget:
at Den Sociale Ankestyrelse kan optage en sag om individuel  

 boligstøtte til behandling, når Ankestyrelsen skønner, at  

 sagen har principiel eller generel betydning, at praksis om opsættende virkning ved klager over krav om  

 tilbagebetaling af for meget udbetalt boligstøtte bliver  

 lovfæstet.
 Forslaget skønnes at ville medføre en  

 offentlig merudgift for Den Sociale Ankestyrelse på 1,3 mio. svarende  

 til ca. 300 sager årligt, hvoraf ca. 45 sager forventes at blive  

 antaget til principiel behandling.
Forslaget skønnes ikke at medføre  

 merudgifter for amter og kommuner.
De økonomiske og administrative  

 konsekvenser skal forhandles med de kommunale parter.
 Med disse bemærkninger skal jeg indstille  

 lovforslaget til Folketingets velvillige behandling.
