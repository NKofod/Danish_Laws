I medfør af §§ 4, 8 og 12 i lov nr. 344 af 6. juni 1991 om Klagenævnet for Udbud fastsættes:
Klagenævnet for Udbuds kompetence og  

 organisation § 1.  Klagenævnet for Udbud behandler klager over  

 overtrædelser af fællesskabsretten vedrørende offentlige kontrakter eller lov  

 om samordning af fremgangsmåderne ved indgåelse af offentlige bygge- og  

 anlægskontrakter og offentlige indkøb m.v. samt de i medfør af loven udstedte  

 bekendtgørelser.
 Stk. 2.  Nævnet behandler klager over Industri- og  

 Handelsstyrelsens afgørelser vedrørende akkreditering af laboratorier og  

 andre organisationer m.v. til teknisk prøvning, certificering eller  

 inspektion, jf. § 10, stk. 2, i lov nr. 394 af 13. juni 1990 om  

 erhvervsfremme.
 Stk. 3.  Nævnet kan i øvrigt behandle klager, hvor der  

 ved lov eller i henhold til lov er fastsat bestemmelse om klageadgang til  

 nævnet.
 § 2.  Nævnet består af en formand, et antal  

 næstformænd og et antal sagkyndige medlemmer, der udpeges af  

 industriministeren for en periode af 4 år.
 Stk. 2.  Formandskabets og nævnets øvrige medlemmer kan  

 genudpeges.
§ 3.  Formanden tilrettelægger arbejdet i nævnet og  

 dets sekretariat.
Formanden drager omsorg for indkaldelse til møder, leder  

 møder og sørger for, at arbejdet udføres hurtigt og hensigtsmæssigt.
 Stk. 2.  Formanden kan bemyndige en næstformand til at  

 træde i sit sted.
 Stk. 3.  Formanden træffer afgørelse om, på hvilken måde  

 nævnets afgørelser skal offentliggøres.
 § 4.  Ved behandlingen og afgørelsen af en sag  

 medvirker formanden eller en næstformand og 2 eller i særlige tilfælde 4  

 sagkyndige.
 Stk. 2.  Fordelingen af de enkelte sager mellem  

 formanden og næstformænd bestemmes af formanden i samråd med næstformændene.
 Stk. 3.  I sager, der efter stk. 2 er fordelt til en  

 næstformand, varetager denne de beføjelser, der efter bekendtgørelsen er  

 henlagt til formanden.
 § 5.  Formanden udpeger under henyn til den enkelte  

 sags beskaffenhed de sagkyndige, der skal deltage i sagens behandling og  

 afgørelse, og bestemmer, om 2 eller 4 sagkyndige skal medvirke.
 Stk. 2.  Forudsætter afgørelsen kendskab til  

 prøvningsvirksomhed, certificering af personer, produkter og systemer eller  

 inspektionsvirksomhed skal mindst en af de sagkyndige udpeges blandt de  

 sagkyndige, der har særligt kendskab til området.
 § 6.  Nævnet eller formanden på dets vegne kan afvise  

 klager, der ikke er omfattet af nævnets kompetence eller som er indgivet af  

 een, der ikke er klageberettiget.
§ 7.  En klage har kun opsættende virkning, i det  

 omfang dette er fastsat i lovgivningen.
Hvor særlige grunde taler derfor, kan  

 nævnet eller formanden dog bestemme, at en klage tillægges opsættende  

 virkning.
 § 8.  Sagsbehandlingen ved nævnet er skriftlig.  

 Formanden kan dog bestemme, at mundtlig forhandling skal finde sted.
§ 9.  Nævnets arbejdssprog er dansk.
Formanden kan dog  

 tillade dokumenter fremlagt på et andet sprog.
 § 10.  Klage indgives skriftligt til Klagenævnet for  

 Udbud, Sekretariatet, Tagensvej 137, DK-2200, København N.
Stk. 2.  Med klagen til nævnet skal følge et gebyr på  

 4.000 kr.
Sker dette ikke, og betales gebyret ikke inden en af formanden  

 fastsat frist, afvises klagen.
 Stk. 3.  Afvises en klage, tilbagebetales gebyret.
 § 11.  Nævnet kan efter §§ 11 og 13 i lov om Klagenævn  

 for Udbud kræve alle oplysninger, der findes nødvendige for dets virksomhed  

 eller til afgørelse af, om et forhold er omfattet af nævnets kompetence.
 Stk. 2.  Undlader nogen til nævnet at give oplysninger i  

 henhold til lovens § 11, kan nævnet som tvangsmiddel pålægge de pågældende  

 daglige bøder, der kan inddrives ved udpantning.
§ 12.  Ved afgivelse af oplysninger om tekniske  

 hemmeligheder kan den, der skal afgive oplysningerne, over for nævnets  

 formand fremsætte begæring om, at oplysningerne ikke afgives til det samlede  

 nævns medlemmer.
Formanden afgør herefter, i hvilket omfang og under hvilken  

 form oplysningerne under hensyn til forholdenes beskaffenhed bør gives.
 § 15.  Klagen forelægges den indklagede, der inden en  

 af nævnet eller formanden fastsat frist tilbagesender klagen med en  

 redegørelse for sagens faktiske og retlige omstændigheder samt sagens  

 dokumenter.
Stk. 2.  Klagenævnet eller formanden kan anmode klageren  

 eller tredjemand, der er indtrådt i sagen efter § 14, stk. 2, om at  

 tilvejebringe oplysninger, der skønnes at have betydning for sagens  

 bedømmelse.
Fremkommer sådanne oplysninger ikke inden en fastsat frist, kan  

 nævnet tillægge dette virkning til skade for den pågældende.
 Stk. 3.  Nævnet eller formanden kan i øvrigt indhente  

 oplysninger, hvor det skønnes hensigtsmæssigt.
§ 16.  Klageren eller den, der er indtrådt i sagen  

 efter § 14, stk. 2, skal gøres bekendt med den redegørelse, der er nævnt i §  

 15, stk. 1, og med det materiale, der i øvrigt er fremkommet i sagen,  

 medmindre adgangen til aktindsigt er begrænset i anden lovgivning.
De skal  

 have lejlighed til at afgive en udtalelse.
Stk. 2.  Formanden kan beslutte, at der skal udveksles  

 yderligere skriftlige indlæg og træffer bestemmelser om afslutning af den  

 skriftlige forberedelse.
Formanden kan bestemme, at den skriftlige  

 forberedelse skal genoptages og formen herfor.
Sagens forberedelse § 13.  Senest samtidig med at klage efter lovens § 1,  

 stk. 1, indbringes for nævnet skal klageren skriftligt underrette den  

 ordregivende myndighed om de påståede overtrædelser og om, at klagen  

 indbringes for nævnet.
Stk. 2.  Med klagen til nævnet skal følge en kopi af  

 underretningen til den ordregivende myndighed.
Vedlægges kopi af  

 underretningen ikke, fastsættes en frist til forholdets berigtigelse.
Sker  

 berigtigelse ikke inden den fastsatte frist afvises klagen.
§ 14.  Klage kan indgives af Landsorganisationen i Danmark, Dansk Arbejdsgiverforening, Entreprenørforeningen, Håndværksrådet, Industrirådet Boligministeriet, De kommunale tilsynsmyndigheder, Finansministeriet og Industriministeriet.
 Stk. 2.  Nævnet eller formanden på dets vegne kan  

 tillade en tredjemand eller offentlig myndighed, for hvem sagen skønnes at  

 have en væsentlig betydning, at indtræde i sagen til støtte for klageren  

 eller den indklagede.
 Stk. 3.  Formanden kan bestemme, at en tredjemand eller  

 offentlig myndighed underrettes om en sag, der er indbragt for nævnet,  

 således at der gives den pågældende mulighed for at anmode om tilladelse til  

 at indtræde efter stk. 2.
Sagens afgørelse § 17.  I sager, der behandles skriftligt, træffer  

 nævnet afgørelse på grundlag af skriftlig votering, eventuelt i et møde.  

 Formanden træffer bestemmelse herom.
 § 18.  Er der truffet bestemmelse om mundtlig  

 forhandling, underrettes klageren, den indklagede og den, der er indtrådt i  

 sagen efter § 14, stk. 2, om tid og sted for den mundtlige forhandling.
Stk. 2.  Den i stk. 1 nævnte personkreds er berettigede  

 til at møde sammen med en advokat, revisor eller anden kyndig repræsentant,  

 der har fuldmagt til at give møde.
Formanden kan, hvis sagen efter sit  

 indhold gør det ønskeligt, henstille, at der gives møde ved en repræsentant.
 Stk. 3.  Formanden bestemmer formen for den mundtlige  

 forhandling, herunder i hvilken rækkefølge de mødende skal have ordet, og  

 hvornår forhandlingerne er afsluttet.
 Stk. 4.  Offentligheden eller andre end de, der er nævnt  

 i stk. 1, har ikke adgang til den mundtlige forhandling, medmindre der blandt  

 de mødende er enighed om det, og formanden efter forhandling med nævnets  

 medlemmer tillader det.
 § 19.  Nævnets afgørelser træffes ved almindeligt  

 stemmeflertal.
 Stk. 2.  Er afgørelsen ikke truffet i enighed, skal  

 afgørelsen indeholde mindretallets opfattelse.
 Stk. 3.  Afgørelsen skal begrundes og skriftligt  

 tilstilles klageren, den indklagede og den, der er indtrådt i sagen.
 Stk. 4.  Gives der klageren helt eller delvis medhold i  

 den indbragte klage, eller ændrer den indklagede sin afgørelse i  

 overrensstemmelse med klagerens påstand, kan nævnet eller formanden efter  

 anmodning træffe bestemmelse om helt eller delvis tilbagebetaling af det  

 indbetalte gebyr.
 § 20.  Nævnets afgørelser kan ikke indbringes for  

 anden administrativ myndighed.
 Stk. 2.  Nævnets afgørelser kan indbringes for  

 domstolene senest 8 uger efter, at afgørelsen er meddelt de pågældende.  

 Finder indbringelse ikke sted inden for fristen, er nævnets afgørelse  

 endelig.
 § 21.  Bekendtgørelsen træder i kraft den 1. januar  

 1992.
