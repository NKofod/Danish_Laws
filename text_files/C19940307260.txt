Indledning Arbejde ved skærmterminaler er omfattet af arbejdsmiljølovgivningens  

 almindelige regler.
Det er navnlig følgende regler, der finder anvendelse:
- bekendtgørelse nr. 1182 af 18. december 1992 om arbejdets udførelse - bekendtgørelse nr. 694 af 7. august 1992 om indretning af tekniske  

 hjælpemidler - bekendtgørelse nr. 1163 af 16. december 1992 om faste arbejdssteders  

 indretning - bekendtgørelse nr. 746 af 28. august 1992 om brug af personlige  

 værnemidler - bekendtgørelse nr. 1181 af 18. december 1992 om virksomhedernes  

 sikkerheds- og sundhedsarbejde.
Herudover gælder der - afhængig af arbejdets nærmere karakter - særlige  

 regler i bekendtgørelse nr. 1108 af 15. december 1992 om arbejde ved  

 skærmterminaler.
Bekendtgørelsen gennemfører EF-regler: Direktiv af 29. maj  

 1990 om minimumsforskrifter for sikkerhed og sundhed i forbindelse med  

 arbejde ved skærmterminaler.
Denne At-anvisning oplyser om de relevante bestemmelser i de almindelige  

 regler.
Anvisningen gengiver endvidere med kursiv de særlige bestemmelser i  

 bekendtgørelsen om arbejde ved skærmterminaler og giver vejledning om,  

 hvornår de finder anvendelse, og hvorledes de kan opfyldes.
En At-anvisnings vejledende retningslinier er således ikke retsregler på  

 samme måde som en bekendtgørelse.
Anvisningen beskriver, hvorledes en eller  

 flere bekendtgørelser efter Arbejdstilsynets bedste skøn kan opfyldes og  

 efterleves.
 Virksomheder, der følger At-anvisningens råd og vejledninger, vil derfor  

 normalt ikke blive stillet over for yderligere krav fra Arbejdstilsynet.
Virksomhederne kan, hvis omstændighederne efter deres eget skøn viser, at  

 det er muligt at opfylde bekendtgørelsernes retskrav på en for dem bedre måde  

 end den i anvisningen beskrevne, frit vælge deres egne løsningsmodeller.
Det  

 afgørende er, at loven og bekendtgørelserne overholdes og efterleves, og ikke  

 hvilken metode der vælges for at nå målet.
 En skærmterminalarbejdsplads er et system bestående af en skærmterminal,  

 eventuelt udstyret med tastatur eller andet indlæsnings-/styringsudstyr (mus  

 m.v.), og/eller det programmel, der bestemmer samspillet menneske/maskine,  

 samt øvrigt tilbehør, herunder disketteenhed, telefon, modem, printer,  

 konceptholder, arbejdsstol og arbejdsbord eller arbejdsflade samt de nærmeste  

 omgivelser.
 Anvisningen er udarbejdet af Direktoratet for Arbejdstilsynet.
1. Almindelige regler 1.2. Ved arbejde med skærmterminaler vil især to bestemmelser i  

 bekendtgørelse om arbejdets udførelse finde anvendelse: § 4, stk. 1 om  

 forsvarlig planlægning og tilrettelæggelse af arbejdet.
Det skal iagttages,  

 at der ikke foreskrives eller forudsættes anvendt konstruktioner,  

 planudformninger, detailløsninger og arbejdsmetoder, der kan være farlige for  

 eller i øvrigt forringe sikkerhed eller sundhed ved arbejdets udførelse.  

 Endvidere skal det sikres, at de samlede påvirkninger i arbejdsmiljøet på  

 kort eller langt sigt ikke forringer de ansattes sikkerhed eller sundhed. §  

 17 om unødige fysiske belastninger samt uhensigtsmæssige arbejdsstillinger  

 eller bevægelser skal undgås.
Ifølge § 5 i ovennævnte bekendtgørelse skal det bl.a. ved indførelse af ny  

 teknologi sikres, at arbejdsmiljøet bringes i overensstemmelse med  

 arbejdsmiljølovgivningens almindelige og specielle krav.
Efter § 6, stk. 1 i  

 samme bekendtgørelse skal virksomhedens sikkerhedsorganisation deltage i  

 planlægningen af arbejdet, herunder bl.a. indførelse af ny teknologi, samt i  

 kontrollen med arbejdsmiljøet, jf. bekendtgørelsens kapitel 5. I  

 virksomheder, hvor der ikke skal oprettes sikkerhedsorganisation, skal de  

 ansatte deltage i planlægningen af indførelse af ny teknologi, jf. § 6, stk.  

 2, samt i kontrollen med arbejdsmiljøet jf. bekendtgørelsens kapitel 5.
 1.3. I bekendtgørelsen om indretning af tekniske hjælpemidler  

 finder navnlig følgende bestemmelser anvendelse: § 23, stk. 1, hvorefter et  

 teknisk hjælpemiddel skal være konstrueret, udført og udstyret således, at  

 betjening af det kan udføres uden fare for sikkerhed eller sundhed, og uden  

 at andre udsættes for fare. § 26, stk. 2, hvorefter betjeningsanordninger  

 skal være let tilgængelige, være anbragt og udformet ergonomisk  

 hensigtsmæssigt og være godt belyst.
 1.4. Ifølge § 19 i bekendtgørelse om faste arbejdssteders  

 indretning skal arbejdspladsen, dvs. pladsen hvor den enkelte ansatte udfører  

 et arbejde, være hensigtsmæssigt indrettet, herunder være så rummelig, at  

 nødvendigt inventar, hjælpemidler og materialer kan anbringes indbyrdes  

 forsvarligt og således, at arbejdet kan udføres sikkert og i forsvarlige  

 arbejdsstillinger.
1.5. Ifølge § 3 i bekendtgørelse om brug af personlige værnemidler  

 må arbejdsgiveren, hvis arbejdet ikke på anden måde kan planlægges,  

 tilrettelægges og udføres sikkerheds- og sundhedsmæssigt fuldt forsvarligt,  

 kun lade arbejde udføre, såfremt der anvendes personlige værnemidler. § 3  

 giver mulighed for, at kræve skærmbrille til den ansatte, hvis arbejdet ikke  

 på anden måde kan udføres sikkerheds- og sundhedsmæssigt fuldt forsvarligt.  

 Ifølge § 5, stk. 2 skal arbejdsgiveren sørge for, at de anvendte personlige  

 værnemidler til enhver tid bl.a. yder den tilsigtede beskyttelse og ikke  

 medfører gener, passer til brugeren, om fornødent efter tilpasning, og vælges  

 under hensyn til de ergonomiske forhold og den ansattes helbred.
Med hensyn  

 til skærmbriller kan § 5, stk. 2 opfyldes ved, at den ansatte regelmæssigt  

 får en passende undersøgelse af øjne og syn.
Ifølge § 6, stk. 2 skal  

 arbejdsgiveren afholde udgifterne til anskaffelse, vedligeholdelse og  

 renholdelse af personlige værnemidler, og denne har ejendomsretten hertil.
2. Særlige regler 2.1 Område 2.1.1 De særlige bestemmelser i bekendtgørelse nr. 1108 af 15.  

 december 1992 finder ifølge § 3 anvendelse, når en ansat regelmæssigt og i en  

 ikke ubetydelig del af sin normale arbejdstid anvender en skærmterminal.
 2.1.2 Undtaget fra de særlige regler er dog arbejde ved:
 Ved sådant arbejde (fx lastbilchaufførers og maskinføreres arbejde med  

 edb-system (nr. 1) og togføreres arbejde med edb-system (nr. 2)) gælder de  

 almindelige bestemmelser jf. punkt 1.
 2.1.3 Ved afgørelsen af, om et arbejde er omfattet af de særlige  

 bestemmelser i bekendtgørelsen indgår en vis vurdering, jf. pkt. 2.1.1.
 Som udgangspunkt for denne vurdering bør det som hovedregel lægges til  

 grund, at bestemmelserne gælder for arbejde, hvor den ansatte så godt som  

 daglig anvender en skærmterminal, og skærmen anvendes mere end ca. 2 timer  

 dagligt.
I vurderingen bør jobtypen konkret tages i betragtning med henblik på at  

 vurdere de faktorer, der har betydning for den fysiske og psykiske  

 belastning.
Navnlig følgende faktorer har betydning:
- hyppighed og varighed af de enkelte tidsrum, hvor skærmterminalen  

 anvendes - intensiteten af arbejdet ved skærmterminalen - muligheden for at påvirke skærmterminalanvendelsens omfang og metoder - andre faktorer, der har betydning for den fysiske og psykiske  

 belastning.
 Den konkrete vurdering af de nævnte faktorer kan derfor føre til, at et  

 arbejde under 2 timer ved en skærmterminal bliver omfattet af de særlige  

 bestemmelser.
Arbejdsgiveren bør i samarbejde med sikkerhedsorganisationen gennemgå  

 samtlige skærmterminalarbejdspladser og vurdere, om det arbejde, der foregår  

 her, er af en sådan karakter, at bekendtgørelsens særlige regler finder  

 anvendelse.
I virksomheder, hvor der ikke findes en sikkerhedsorganisation,  

 bør arbejdsgiveren sammen med de ansatte gennemgå  

 skærmterminalarbejdspladserne.
 2.1.4 De særlige regler indeholder bestemmelser om:
- arbejdets tilrettelæggelse, se nærmere punkt 2.2 - undersøgelse af ansattes øjne og syn, se nærmere punkt 2.3 - skærmterminalarbejdspladsens indretning, se nærmere punkt 2.4.
 Reglerne trådte i kraft den 1. januar 1993.
 For skærmterminalpladser gælder en særlig overgangsordning:
 Skærmterminalarbejdspladser, der er taget i brug efter 1. januar 1993,  

 skal opfylde bekendtgørelsens krav.
Skærmterminalarbejdspladser, der er taget i brug inden den 1. januar 1993  

 kan indtil 1. januar 1997 anvendes uændret, hvis de opfylder de almindelige  

 krav til arbejdspladsen.
Senest 1. januar 1997 skal kravene i  

 bekendtgørelsens bilag opfyldes.
 I de tilfælde, hvor andre elementer end selve skærmterminalen udskiftes  

 ved arbejdspladser, der er taget i brug inden den 1. januar 1993, skal de nye  

 elementer opfylde bekendtgørelsens krav.
2.2 Arbejdets tilrettelæggelse »Arbejdet ved skærmterminal skal tilrettelægges således, at det  

 daglige arbejde ved skærmterminalen regelmæssigt afbrydes af andet arbejde,  

 eller, hvor dette ikke er muligt, afbrydes af pauser, så sundhedsskadelige  

 påvirkninger undgås« (§ 4).
 Det er arbejdsgiverens pligt at sikre, at arbejdet ved  

 skærmterminalarbejdspladsen tilrettelægges på en sådan måde, at arbejdet er  

 sikkerheds- og sundhedsmæssigt fuldt forsvarligt.
Arbejde ved skærmterminaler gennem længere tid kan give problemer med  

 øjnene/synet (»grusfornemmelser«, »træthed i øjnene«,  

 midlertidigt dobbeltsyn m.v.) samt hovedpine.
Ligeledes er besvær fra  

 muskler/led i nakke-, skulder- og armregion hyppigt forekommende ved brug af  

 skærmterminaler i længere tid.
Endelig kan for lange svartider og  

 systemnedbrud være psykisk belastende.
 Et typisk belastningsmønster for ensidigt, bundet og intensivt  

 skærmterminalarbejde vil som regel kunne forebygges ved, at arbejdet ved  

 skærmterminalen afbrydes af perioder med arbejde, hvor belastningsmønsteret  

 er forskelligt fra det, som karakteriserer det ensidigt, bundne og  

 tempoprægede skærmarbejde.
 Hvis skærmarbejdet indebærer fastlåst/bundet siddende arbejde, kan andre  

 hensigtsmæssige arbejdsfunktioner bestå i muligheden for at stå eller bevæge  

 sig fysisk omkring (fx arkivering, skrankearbejde eller kundebetjening).
 Hvis skærmarbejdet kun stiller få krav til viden og kunnen, bør det  

 tilstræbes, at de opgaver, der veksles over til, stiller bredere og mere  

 udfordrende krav - fx planlægning, samarbejde og kvalitetskontrol.
 Hvor det ikke er muligt, at det daglige arbejde ved skærmterminalen  

 regelmæssigt afbrydes af andet arbejde, skal skærmarbejdet afbrydes af  

 pauser.
 Pausernes placering, hyppighed og varighed bør afpasses efter  

 skærmarbejdets ensidighed, intensitet og bundethed.
Ved en del arbejde med skærmterminal kan der arbejdes 1-2 timer uden  

 ophold.
Andre former for skærmarbejde kan kræve så intensiv opmærksomhed  

 eller anstrengelse af synet, at der er behov for kortere arbejdsperioder.
2.3 Undersøgelse af de ansattes øjne og syn »Den ansatte har ret til en passende undersøgelse af øjne og syn:
 »Den ansatte skal have udleveret specielle synskorrigerende  

 hjælpemidler, herunder briller eller kontaktlinser, som er beregnet til det  

 pågældende arbejde, hvis de i stk. 1-2 eller stk. 3 nævnte undersøgelser  

 viser, at dette er nødvendigt, og hvis den ansattes egne briller eller  

 kontaktlinser ikke kan anvendes« (§ 6, stk. 4).
 Arbejdsgiveren skal sikre den ansatte adgang til de nævnte  

 øjen/synsundersøgelser uden udgifter og så vidt muligt inden for normal  

 arbejdstid og har desuden pligt til at sørge for, at den ansatte får  

 udleveret de nævnte briller eller kontaktlinser uden omkostninger for den  

 ansatte.
 Hvilke typer synskorrigerende hjælpemiddel, der vil være mest  

 hensigtsmæssigt, afgøres efter en konkret vurdering af sagkyndige personer på  

 området (fx optiker, øjenlæge).
Synsbesvær kan være en følge af en uhensigtsmæssigt indrettet  

 skærmterminalarbejdsplads.
Derfor skal det sikres, at arbejdsbord og  

 arbejdsstol er indstillet, så den ansatte kan indtage en hensigtsmæssig  

 arbejdsstilling.
Endvidere bør skærmterminal, tastatur og manuskript i videst  

 mulig udstrækning anbringes i samme synsafstand.
Endvidere bør belysningen  

 tilpasses.
2.4 Skærmterminalarbejdspladsens indretning I bekendtgørelsens bilag er beskrevet en række krav til udstyret,  

 arbejdspladsen og samspil datamat/menneske.
Kravene, der er fremhævet med  

 kursiv, finder anvendelse, hvis de nævnte elementer findes på  

 skærmterminalarbejdspladsen, og hvis arbejdsopgavernes særlige krav eller  

 karakteristika ikke forhindrer det.
2.4.1 Udstyr »Anvendelse af udstyret må ikke i sig selv udgøre en fare for den  

 ansattes sikkerhed og sundhed« »Tegnene på skærmen skal være veldefinerede og klart formet, de  

 skal være tilstrækkelig store, og der skal være tilstrækkelig plads mellem  

 tegn og mellem linier.
 Billedet skal være stabilt, fri for flimmer og må ikke udvise ustabilitet  

 af anden karakter.
 Luminansen og/eller lyskontrasten mellem tegnene og baggrunden skal nemt  

 kunne justeres af den person, der anvender skærmterminalen, og også let kunne  

 indstilles efter ydre forhold.
 Skærmterminalen skal uden besvær kunne drejes og vippes således, at den  

 kan tilpasses brugerens behov.
 Der kan ligeledes anvendes særskilt sokkel til skærmen eller indstilleligt  

 bord.
Generende reflekser og spejlinger i skærmen skal undgås.« Der en ligefrem proportional sammenhæng mellem kravet til tegnets  

 størrelse og læseafstanden.
Skærmen aflæses normalt i en afstand på 50-70 cm.  

 Ved denne læseafstand bør store bogstaver være mindst 4 mm høje.
For at kunne skelne linierne klart bør der være en passende afstand mellem  

 linierne.
En linieafstand, der svarer til mindst halvanden gange højden af de  

 store bogstaver, kan anvendes som vejledende mål.
For at opnå et klart, roligt og flimmerfrit billede bør  

 genopfriskningsfrekvensen, det vil sige det antal gange skærmbilledet  

 gendannes pr. sekund, for farveskærme og skærme med lys baggrund (positiv  

 skærm) være mindst 70 Hz.
For skærme med mørk baggrund bør frekvensen være  

 mindst 60 Hz.
 Reguleringen af lyskontrast og luminans bør kunne foretages fra almindelig  

 arbejdsstilling.
 Hvis skærmen udelukkende eller overvejende bruges til tekstbehandling, kan  

 det anbefales at bruge en skærm med lys baggrund (positiv skærm).
 For at kunne tilpasses brugerens behov bør skærmen let kunne indstilles i  

 højden og kunne anbringes i passende synsafstand (flyttes frem/tilbage).
Særskilt sokkel kan fx være en svingarm.
Indstillelige borde findes i  

 forskellige egnede typer, herunder sektionsopdelte.
 Skærmens overflade bør være mat, så de generende reflekser og spejlinger  

 undgås, jf. i øvrigt 2.4.2 b (belysning).
 »Indlæsnings-/styringsudstyr (tastatur, mus m.v.) skal udformes,  

 så hensigtsmæssige arbejdsstillinger og arbejdsbevægelser sikres.
 Tastaturet skal kunne skråtstilles og være adskilt fra skærmen, således at  

 den ansatte kan anvende hensigtsmæssige arbejdsstillinger og -bevægelser, der  

 ikke fremkalder træthed i arme og hænder.
 Der skal være tilstrækkelig plads foran tastaturet og andet  

 indlæsnings-/styringsudstyr til, at brugeren kan hvile hænder og arme på  

 bordpladen.
 Tastaturet skal have en mat overflade for at undgå reflekser.
 Tastaturet og tasterne skal udformes med henblik på at lette anvendelsen  

 af tastaturet.
Symbolerne på tasterne skal fremstå med tilstrækkelig kontrast og være  

 læselige i den anvendte arbejdsstilling.« For at sikre hensigtsmæssige arbejdsstillinger og arbejdsbevægelser bør  

 tastaturet være så fladt som muligt og bør i 3. tasterække ikke være højere  

 end 3 cm.
Og den samlede højde af bordplade og tastatur bør ikke overstige 5  

 cm.
 Ved valg af mus bør der tages hensyn til udformning og betjeningsfunktion,  

 så der opnås en neutral stilling for hånd og arm.
 I nogle tilfælde vil det være en fordel, at den numeriske del af  

 tastaturet er adskilt fra resten.
Der skal altid være plads foran og parallelt med tastaturet og andet  

 indlæsnings-/styringsudstyr.
Dette skyldes dels, at udstyret skal kunne  

 flyttes frit, og dels, at brugeren efter behov skal have mulighed for at  

 aflaste skuldrene.
Under arbejde med tastatur kan der for eksempel være behov for støtte af  

 håndled.
Og ved brug af mus kan der i øget grad være behov for at støtte  

 underarmen.
 Når der ikke arbejdes med udstyret, men for eksempel læses korrektur på  

 skærmen, bør der også være mulighed for at hvile hænder og arme på bordet.
Tasternes overflade bør være nedadbuet (konkav) eller plan med ophøjede  

 kanter.
Tasterne bør ikke være for følsomme, så de registrerer utilsigtede  

 tasteanslag.
 Tastaturets funktionstaster skal være placeret hensigtsmæssigt i relation  

 til hændernes funktion og logisk i forhold til anvendelsessammenhæng og  

 anvendelseshyppighed.
 For at lette brugen af tastaturet bør funktionstaster være fremhævet ved  

 en anden farve.
 Signallyde bør kunne slås til og fra.
»Arbejdsbordet eller arbejdsfladen skal have lavreflekterende  

 overflade.
Arbejdsbordet/-fladen skal være tilstrækkelig stor og muliggøre en  

 fleksibel opstilling af skærm, tastatur, dokumenter og øvrigt tilbehør.
Konceptholderen skal være stabil og kunne indstilles i alle relevante  

 retninger.
Den skal under arbejdet være placeret således, at behovet for  

 generende hoved- og øjenbevægelser mindskes mest muligt.
Der skal være tilstrækkelig plads til, at den ansatte kan anvende  

 hensigtsmæssige arbejdsstillinger og -bevægelser.« Hensigtsmæssige arbejdsstillinger og -bevægelser forudsætter, at sidde- og  

 arbejdshøjde kan tilpasses individuelt til personer og opgaver.
Dette opnås  

 bedst ved at bruge borde, der er lette at indstille i højden.
 For at skabe variation i arbejdet er det en fordel, at borde er  

 konstrueret, så der er mulighed for at skifte mellem siddende og stående  

 arbejdsstillinger.
Det er vigtigt, at bordet har en størrelse, der giver mulighed for at  

 placere og opstille skærm, tastatur/mus, dokumenter og andet udstyr så det  

 passer til den enkelte.
Der skal således være plads til nødvendige materialer  

 og plads til fralægning.
Bordets dybde og bredde bør være så stor - at skærmen efter type kan anbringes i passende synsafstand - at der kan skabes plads til eventuel konceptholder og tastatur - at der er plads til at hvile hænder og/eller arme på bordet En del af arbejdsfladen bør kunne stilles skråt for at undgå belastning af  

 nakken.
 Manuskriptet bør anbringes mellem tastatur og skærm, hvorved hyppigt  

 gentagne drejninger af hovedet undgås.
 »Arbejdsstolen skal være stabil, sikre brugeren bevægelsesfrihed  

 og en hensigtsmæssig arbejdsstilling.
Stolesædet skal kunne indstilles i højden.
Stoleryggen skal kunne  

 indstilles i højden og skal kunne skråtstilles.
 Der stilles en egnet fodskammel til rådighed for dem, der måtte ønske  

 det«.
 En god arbejdsstol bør indrettes på følgende måde:
 - Sædet bør give mulighed for varieret siddestilling, fx ved indstilling  

 af sædehældning.
 - Sædedybden bør kunne reguleres, fx ved at justere sædet eller ryglænet  

 alene eller i kombination.
 - Sædepolstringen bør være afrundet ved forkanten, have en passende  

 tykkelse og være af et materiale, der tillader huden at ånde og forhindrer  

 fremadglidning.
 - Stoleryggen (ryglænet) skal kunne indstilles i højde og hældning  

 (skråtstilles) og bør være udformet, så det passer til lændesvajet.
 - Sæde og ryglæn bør kunne indstilles og fastholdes uafhængigt af  

 hinanden, og dette bør kunne ske let fra siddende stilling.
- Eventuelle armlæn være indstillige.
Hvis de er til gene, bør de let  

 kunne fjernes.
2.4.2 Arbejdspladsen »Skærmterminalarbejdspladsen skal være dimensioneret og indrettet  

 således, at der er tilstrækkelig med plads til at skifte arbejdsstilling og  

 arbejdsbevægelser.« Der bør være fri plads til benene i enhver arbejdsposition, så der er  

 plads til at dreje på stolen, rejse sig og sætte sig.
 »Almenbelysning og særbelysning (arbejdslamper) skal sikre  

 tilstrækkelig belysning og en passende kontrast mellem skærm og omgivelser  

 under hensyntagen til arbejdets karakter og brugerens synsbehov.
Generende blænding og reflekser på skærmen eller andet udstyr skal undgås  

 ved at samordne indretningen af lokaler og skærmterminalarbejdspladser med  

 placeringen og kunstige lyskilders tekniske egenskaber.« Generende blænding og reflekser kan undgås ved at placere skærmen i nogen  

 afstand fra vinduerne med synsretningen parallelt med vinduerne.
»Skærmterminalarbejdspladsen skal være indrettet således, at  

 lyskilder såsom vinduer og andre åbninger, gennemsigtige eller  

 gennemskinnelige vægge samt lysfarvet udstyr eller lysfarvede vægge ikke  

 forårsager direkte blænding og ikke medfører generende reflekser på skærmen.  

 Vinduer skal være forsynet med en passende indstillelig afskærmning, som kan  

 dæmpe det dagslys, der falder ind på skærmterminalarbejdspladsen.« »Der skal i forbindelse med indretningen af  

 skærmterminalarbejdspladsen tages hensyn til, at støj fra det dertil hørende  

 udstyr navnlig ikke må virke forstyrrende på opmærksomheden eller  

 samtalehæmmende.« »Udstyr, der hører til skærmterminalarbejdspladser/-erne, må ikke  

 frembringe så kraftig varme, at det kan være til gene for de ansatte.« »Der skal tilvejebringes og holdes en passende luftfugtighed.« »Stråling, der ikke stammer fra den synlige del af det  

 elektromagnetiske spektrum, skal reduceres mest muligt af hensyn til  

 beskyttelsen af den ansattes sikkerhed og sundhed.« For at opfylde dette krav er det nyttigt, at arbejdsgiveren kan oplyse  

 virksomhedens sikkerhedsorganisation om skærmterminalernes strålingsniveau.
2.4.3 Samspil datamat/menneske »Arbejdsgiveren skal ved udarbejdelse, valg, indkøb og ændringer  

 af programmer samt ved fastlæggelse af arbejdsopgaver, der medfører  

 anvendelsen af skærmterminaler, tage hensyn til følgende faktorer.« »Programmellet skal være tilpasset det arbejde, der skal  

 udføres.« »Programmellet skal være let at anvende og om nødvendigt kunne  

 tilpasses brugerens kundskabs- og erfaringsniveau; der må ikke anvendes  

 kvantitativ eller kvalitativ kontrol uden de ansattes vidende.« »Systemerne skal give de ansatte oplysninger om arbejdets  

 forløb.« »Systemerne skal give oplysningerne i et format og en rytme, der er  

 tilpasset brugerne.« »Der skal anvendes ergonomiske principper især med henblik på  

 brugerens arbejde med data.« Dialogen (samspillet) mellem den ansatte og programmellet bør være  

 konstrueret på en måde, der letter anvendelsen, og som er hensigtsmæssig set  

 i forhold til de arbejdsopgaver, der skal løses ved hjælp af programmellet.
- at skærmbilledet opbygges, så det svarer til den rutinemæssige  

 opgaveløsning - at det gøres muligt for brugeren at gemme en sammenhængende række af  

 handlinger/kommandoer og at genbruge denne sekvens ved hjælp af en simpel  

 reference (fx en bestemt tast eller ikon) - at det sikres, at sammenhængende data eller ofte anvendte data kan  

 samles på samme skærmbillede.
- at regler og bagved liggende begreber for programmellet er tilgængelige  

 for den ansatte - at programmellet støtter genindlæring.
For at sikre at løsning af arbejdsopgaven er det primære i samspillet, bør  

 dialogen være opbygget, så det tilsigtede resultat opnås med ingen eller  

 minimale korrektioner på trods af fejlagtigt input.
Dette kan bl.a. opnås  

 ved:
- at programmellet viser en fejlmeddelelse, der indeholder information om,  

 hvad der er galt, og hvordan fejlen kan afhjælpes - at det bliver muligt at rette fejl uden at skifte dialogsystem - at programmellet checker indtastningers gyldighed.
For at fremme samspillet mellem den ansatte og programmellet bør dialogen  

 udformes således, at den er i overensstemmelse med den ansattes kendskab til  

 arbejdsopgaven, uddannelse og erfaring samt alment accepterede normer.
Dette  

 kan bl.a. opnås ved:
- at dialogens udformning og fremtræden er ensartet inden for det samme  

 dialogsystem - at dialogen anvender et sprogbrug, der er kendt af den ansatte - at dialogen, der anvendes til løsningen af opgaver, der ligner hinanden,  

 er ensartet - at dialogen fastholder den samme kommandostruktur og kommandoopbygning  

 (syntaksregler) gennem hele dialogen.
For at sikre overensstemmelse mellem programmellet og den ansattes  

 uddannelses- og erfaringsniveau skal dialogen tillade den ansatte at  

 modificere programmellet efter egne evner og behov samt arbejdsopgavernes  

 krav.
Dette kan bl.a. opnås ved:
- at dialogen tilpasses den ansattes sprog, viden/erfaringer - at dialogens hastighed kan tilpasses den individuelle arbejdsrytme - at der - om muligt - kan vælges mellem flere dialogformer (fx  

 menustyring eller kommandostyring) - at hjælpe-/ledsagetekster kan tilpasses efter den ansattes  

 erfaringsniveau.
- at programmellet er i stand til at give tilbagemelding på den ansattes  

 handlinger, vise hvor man befinder sig i programmellet, og hvordan man  

 forlader det - at en uoprettelig (irreversibel) operation først skal bekræftes - at programmellet viser, hvornår der er behov for input, hvilken kommando  

 der udføres, hvilke operationer der er udført, samt hvilke operationer der på  

 dette sted er mulige - at tilbagemeldinger eller hjælpetekster vises i ensartet fagsprog  

 (terminologi), som er hentet fra opgavens miljø.
- at dialogens hastighed ikke bestemmes af programmellet - at programmellet giver mulighed for at fortryde sidste operation, hvis  

 denne kan føres tilbage (er reversibel), og opgaven tillader det - at programmellet giver erfarne brugere mulighed for at skyde genvej i  

 dialogen - at det er muligt at stoppe uønskede output.
 Dialogen skal være:
- velegnet til opgaven - selvforklarende - kontrollerbar for den ansatte - i overensstemmelse med den ansattes forventninger - fejltolerant - velegnet for individuel tilpasning - let at lære.
