Fremsat den 11. oktober 2000 af  

 skatteministeren (Ole Stavad) Forslag til Lov om ændring af lov om afgift af  

 naturgas og bygas m.v.
(Afvikling af skyggeafgiften på naturgas og  

 forlængelse af overgangsordningen for bygas mv.) § 1 I lov om afgift af naturgas og bygas, jf. lovbekendtgørelse nr. 887  

 af 3. oktober 1996, som ændret bla. ved § 1 i lov nr. 945 af 20.  

 december 1999, § 2 i lov nr. 960 af 20. december 1999, § 22 i lov  

 nr. 963 af 20. december 1999 og senest ved § 32 i lov nr. 165 af 15.  

 marts 2000, foretages følgende ændringer:
 1. § 1, stk. 2, affattes således:
 »Stk. 2. Afgiften udgør for gas med en nedre  

 brændværdi på 39,6 megajoule (MJ) pr. normal m3  

 (Nm3):
I perioden fra 1. januar 2001 til 31. december 2001 170 øre pr.
Nm3 I perioden fra 1. januar 2002 til 31. december 2002 181 øre pr.
Nm3 I perioden fra 1. januar 2003 til 31. december 2003 186 øre pr.
Nm3 I perioden fra 1. januar 2004 til 31. december 2004 191 øre pr.
Nm3 I perioden fra 1. januar 2005 til 31. december 2005 196 øre pr.
Nm3 Fra 1. januar 2006 202 øre pr.
Nm3 For bygas med en nedre brændværdi på  

 39,6 megajoule (MJ) pr. normal m3 (Nm3), der udleveres  

 fra eller forbruges i særlige bygasnet, der var etableret og i brug 1.  

 januar 1997 og registreret efter § 3 i lov om afgift af naturgas og  

 bygas, udgør afgiften dog:
I perioden fra 1. januar 2001 til 31. december 2001 68 øre pr.
Nm3 I perioden fra 1. januar 2002 til 31. december 2002 99 øre pr.
Nm3 I perioden fra 1. januar 2003 til 31. december 2003 125 øre pr.
Nm3 I perioden fra 1. januar 2004 til 31. december 2004 150 øre pr.
Nm3 I perioden fra 1. januar 2005 til 31. december 2005 175 øre pr.
Nm3 Fra 1. januar 2006 202 øre pr.
Nm3« 2. § 2, stk. 2, ophæves.
 3. I § 3 indsættes efter stk. 1 som nyt  

 stykke:
»Stk. 2. Ved den, der afsætter afgiftspligtig gas, jf.  

 stk. 1, forstås i denne lov distributionsselskaber og  

 transmissionsselskaber, der har bevilling efter § 10 i lov om  

 naturgasforsyning, samt selskaber, der driver særlige bygasnet.« Stk. 2 bliver herefter stk. 3.
 4. I §10, stk. 2 tilføjes efter 2. pkt.:
»Undtaget herfra er afgiften af gas, der anvendes som  

 motorbrændstof ved afprøvningen af gasmotorer i forbindelse med  

 produktionen af disse.« § 2 I lov nr. 443 af 10. juni 1997 om ændring af lov om afgift af  

 naturgas og bygas (Afgiftsforhøjelser mv.), som ændret ved  

 § 3 i lov nr. 437 af 26. juni 1998 og ved § 1 i lov nr. 957 af 20.  

 december 1999, foretages følgende ændring:
 1. § 2, stk. 4 og 5, ophæves.
 Stk. 6-10 bliver herefter stk. 4-8.
§ 3 Stk.1. Loven træder i kraft den 1. januar 2001, jf. dog  

 stk. 2.
 Stk. 2. Skatteministeren fastsætter tidspunktet for  

 ikrafttrædelsen af § 1, nr. 2 og 3.
 Stk. 3. De ændrede afgiftssatser for naturgas og bygas  

 finder anvendelse på den afgiftspligtige mængde gas, der fra  

 lovens ikrafttrædelse udleveres til forbrug fra registrerede  

 oplagshavere, angives til fortoldning eller modtages fra udlandet.
Stk. 4. For løbende leverancer af naturgas og bygas,  

 for hvilke afregningsperioden påbegyndes inden lovens  

 ikrafttrædelse og afsluttes efter dette tidspunkt, beregnes den  

 ændrede afgift af så stor en del af leverancen, som tidsrummet  

 fra ikrafttrædelsen til afregningsperiodens afslutning udgør i  

 forhold til den samlede afregningsperiode.
Med de statslige told- og  

 skattemyndigheders tilladelse kan der foretages afrunding af den  

 brøkdel af leverancen, hvorefter fordelingen foretages.
 Stk. 5. Stk. 3 og 4 finder tilsvarende anvendelse for de  

 efterfølgende ændringer af afgiftssatserne 1. januar 2002 til 1.  

 januar 2006.
Bemærkninger til lovforslaget Almindelige bemærkninger Lovforslagets baggrund Forslaget er en udmøntning af den revision af  

 naturgasafgiften, der blev annonceret i bemærkningerne til lovforslag  

 nr.
L 217 af 8. april 1997   Forslag til lov om ændring af afgift af  

 naturgas og bygas (Afgiftsforhøjelser mv.), hvorefter afgiften  

 på naturgas blev forhøjet, og som fremgår af § 3 i  

 lov nr. 443 af 10. juni 1997   Lov om ændring af afgift af naturgas og  

 bygas (Afgiftsforhøjelser mv.).
Forslaget indeholder fire elementer.
For det første  

 afvikles den såkaldte skyggeafgift på naturgas ved at  

 forhøje afgiften på naturgas med i alt 31 øre pr.  

 Nm3 i perioden frem til og med 2006. I forhold til de  

 gældende regler er der tale om en fremrykning af forhøjelsen af  

 afgiften på naturgas, der ellers ville have fundet sted den 1. januar  

 2009.
For det andet foreslås det, at overgangsordningen  

 for bygas forlænges frem til og med 2005. Efter de gældende  

 regler skal der betales samme afgift for naturgas og bygas fra 1. januar  

 2001. Med dette forslag forhøjes afgiften på bygas i stedet  

 gradvist over perioden frem til 2006, hvor afgiften på naturgas og  

 bygas vil være den samme.
Der er dermed tale om en lempelse af afgiften  

 for bygas i forhold til de gældende regler.
Baggrunden for  

 forlængelsen af overgangsordningen er kombinationen af de store  

 stigninger i oliepriserne og den store afgiftsforhøjelse, der ellers  

 ville finde sted.
For det tredje foretages en præcisering og  

 ændring af registreringsbestemmelserne i lov om afgift af naturgas og  

 bygas som følge af liberaliseringen af naturgasområdet.
Det  

 præciseres således, at det fortsat er de gasselskaber, der  

 varetager afsætningen af gas via distributions- og  

 transmissionsnettene, der skal registreres og indbetale afgiften til staten.  

 Samtidig fjernes muligheden for, at ikke-registrerede virksomheder, der  

 importerer naturgas til eget brug, kan indbetale afgiften.
Afgiften skal i  

 stedet indbetales af distributions- og transmissionsvirksomhederne.
 For det fjerde ændres godtgørelsesreglerne,  

 således at der gives ret til godtgørelse for afgiften af  

 naturgas og bygas i forbindelse med afprøvning af gasmotorer.
Der er derimod ikke fundet anledning til at forlænge  

 lempelsen for naturgas anvendt på H.C. Ørstedværket og  

 Svanemølleværket.
Disse værkers køb af naturgas  

 følger ikke prisen på olie, men prisen på kul og har  

 således ikke oplevet prisstigninger i samme omfang som varmekunder med  

 opvarmning baseret på olie.
Denne rabat vil således bortfalde som  

 forudsat efter gældende regler.
Fra 1. januar 2001 vil afgiften  

 på denne naturgas følge den almindelige afgift på  

 naturgas.
Nedsættelse af skyggeafgiften Naturgas er pålagt en lavere afgift end det  

 alternative brændsel olie.
Dette kommer imidlertid ikke forbrugerne til  

 gode i form af lavere priser, da gasselskaberne kan sælge gassen til en  

 pris, som om der var en afgift på gassen svarende til afgiften på  

 olien, uden at der mistes konkurrenceevne i forhold til olien.
Denne forskel  

 i afgifterne   den såkaldte »skyggeafgift«   tilfalder i  

 modsætning til en egentlig afgift ikke statskassen, men gasselskaberne.  

 Forbrugerne oplever derfor ingen prisforskel mellem gas og olie.
Afgiftsforskellen mellem naturgas og olie er efter  

 gældende regler i perioden frem til og med 2008 på 31 øre  

 pr.
Nm3. Fra 1. januar 2009 fjernes denne afgiftsforskel,  

 hvorefter afgifterne på olie og naturgas bliver ens målt efter  

 energiindholdet i de to brændsler.
Med dette forslag fjernes denne  

 afgiftsforskel helt allerede fra 1. januar 2006.
Det foreslås, at skyggeafgiften nedsættes ved  

 at forhøje afgiften på naturgas med hhv. 5 øre pr.  

 Nm3 pr. år den 1. januar i hvert af årene 2001-2005 og  

 6 øre pr.
Nm 3 den 1. januar 2006. Med dette forslag  

 fremskyndes afviklingen af skyggeafgiften således i forhold til de  

 gældende regler.
Forlængelse af overgangsordningen for bygas Den hidtil gældende afgiftsrabat for bygas på  

 122 øre pr.
Nm3 i forhold til naturgas udløber den  

 31. december 2000, jf. lov nr. 443 af 10. juni 1997. Der er i  

 modsætning til naturgassen ikke nogen skyggeafgift på bygassen,  

 hvorfor afgiftsrabatten kommer bygaskunderne til gode.
Ved udløbet af  

 den gældende afgiftsrabat vil forbrugerprisen på bygas  

 således stige med 122 øre pr.
Nm3 ekskl. moms.
Fra midten af 1999 er prisen på olie steget  

 kraftigt.
Naturgasprisen og bygasprisen stiger i samme takt som olieprisen.  

 Bygasselskabernes indkøbspriser er således steget med ca. 60  

 øre pr.
Nm3 på ca. et år.
 Hertil kommer, at afgiften på naturgas og bygas er  

 blevet forhøjet som følge af pinsepakken og som følge  

 af, at skyggeafgiften pr. 1. januar 2000 blev reduceret med 10 øre pr.  

 Nm3. Ovenfor er forslaget om en yderligere reduktion af  

 skyggeafgiften beskrevet.
Alt i alt vil priserne på bygas således stige  

 med ca. 2,5 kr. pr.
Nm3 inkl. moms. i løbet af perioden  

 1999-2001 efter gældende regler og den foreslåede reduktion af  

 skyggeafgiften.
Det foreslås derfor, at forskellen i afgiften mellem  

 bygas og naturgas på 122 øre pr.
Nm3 udlignes gradvis  

 i perioden fra ikrafttrædelsen og til 2006 i stedet for på  

 én gang den 1. januar 2001, som efter gældende lovgivning.  

 Afgiften på bygas foreslås således forhøjet med hhv.  

 20, 20, 21, 20, 20 og 21 øre pr.
Nm3 mere end afgiften  

 på naturgas den 1. januar i årene 2001-2006.
 I nedenstående tabeller 1 og 2 vises en oversigt  

 over de afgiftssatser, der ifølge gældende lovgivning skal  

 pålægges naturgas og bygas i perioden til og med 2008 samt  

 herefter, sammenholdt med de afgiftssatser, som foreslås  

 her.
Tabel 1. Årlige afgiftsændringer i årene  

 fra 2001 2001 2002 2003 2004 2005 2006-9 2009- Gældende satsforhøjelser:
øre pr.
Nm3 Naturgas 5 6 0 0 0 0 31 Bygas 127 6 0 0 0 0 31 Naturgas på H.C. Ørstedværket og  

 Svanemølleværket 99 6 0 0 0 0 31 Foreslåede samlede satsforhøjelser:
øre pr.
Nm3 Naturgas 10 11 5 5 5 6 0 Bygas 30 31 26 25 25 27 0 Naturgas på H.C. Ørstedværket og  

 Svanemølleværket 104 11 5 5 5 6 0 Foreslåede ændringer:
øre pr.
Nm3 Naturgas 5 5 5 5 5 6 -31 Bygas -97 25 26 25 25 27 -31 Naturgas på H.C. Ørstedværket og  

 Svanemølleværket 5 5 5 5 5 6 -31 Tabel 2. Udviklingen i de samlede afgiftssatser i  

 årene fra 2000 2000 2001 2002 2003 2004 2005 2006-9 2009- Gældende satsforhøjelser:
øre pr.
Nm3 Naturgas 160 165 171 171 171 171 171 202 Bygas 38 165 171 171 171 171 171 202 Naturgas på H.C. Ørstedværket og  

 Svanemølleværket 66 165 171 171 171 171 171 202 Forslåede satser:
øre pr.
Nm3 Naturgas 160 170 181 186 191 196 202 202 Bygas 38 68 99 125 150 175 202 202 Naturgas på H.C. Ørstedværket og  

 Svanemølleværket 66 170 181 186 191 196 202 202 Registreringsbestemmelserne Ifølge lov om afgift af naturgas og bygas betales  

 der afgift af naturgas og bygas, der forbruges her i landet, jf. § 1,  

 stk. 1.
 Afgiften betales af virksomheder, der er registreret efter  

 loven, samt af virksomheder, der uden at være registreret efter loven,  

 modtager afgiftspligtig gas fra udlandet til eget brug, jf. § 2,  

 stk. 1 og 2.
 Følgende virksomheder skal registreres efter loven,  

 jf. § 3, stk. 1:
1. Virksomheder, der indvinder naturgas 2. Virksomheder, der fremstiller naturgas 3. Virksomheder, der afsætter naturgas 4. Centrale kraftværker og kraftvarmeværker  

 (kraftværker opført på bilaget til loven) Bestemmelsen om, at virksomheder, der køber gas i  

 udlandet, skal betale afgiften, er indsat i lov om afgift af naturgas og  

 bygas af hensyn til liberaliseringen af gasområdet.
I det omfang en  

 dansk virksomhed køber naturgas til eget brug i udlandet er det  

 således virksomheden selv, der skal betale afgiften til staten, og som  

 hæfter for afgiftsbetalingen.
 Leverancer af naturgas sker gennem naturgasnettet, dvs.  

 transmissions- og distributionsnettene.
Virksomheder, der afsætter gas, og som er etableret  

 i Danmark, skal registreres efter naturgasafgiftsloven og indbetale afgiften  

 til de statslige told- og skattemyndigheder.
Ved indførelsen af  

 naturgasafgiften var det lagt til grund, at disse virksomheder, var de  

 virksomheder, der også havde gasforsyningsnet, hvorigennem gassen kunne  

 afsættes.
Det vil efter liberaliseringen fortsat være  

 virksomheder med forsyningsnet, der skal registreres som de virksomheder, der  

 afsætter naturgas, og som derfor skal indbetale afgiften til staten.
I  

 praksis vil det sige distributions- og transmissionsselskaberne, når  

 disse afsætter gas fra et dansk gasforsyningsselskab til en virksomhed,  

 der ikke er registreret efter gasafgiftsloven.
 Det foreslås, at det præciseres, at det er  

 disse virksomheder, der skal registreres, da der nu er mulighed for at  

 definere disse virksomheder, som virksomheder, der har bevilling til at drive  

 distributions- og transmissionsvirksomhed efter § 10 i lov om  

 naturgasforsyning.
Det foreslås samtidig, at det ligeledes er de  

 registrerede distributions- og transmissionsselskaber, der leverer gas fra  

 udlandet til danske kunder, som skal opkræve afgiften af denne  

 naturgas.
Der er således her tale om en ændring i forhold til den  

 gældende lovgivning.
 Med forslaget ændres registreringsbestemmelserne  

 således, at distributions- og transmissionsselskaberne  

 pålægges at opkræve og afregne afgifterne af naturgas fra  

 både danske gasforsyningsselskaber og fra virksomheder, der importerer  

 til eget brug.
 Godtgørelse for afgift af naturgas ved  

 afprøvning af gasmotorer.
Efter de hidtidige regler er der ikke mulighed for at  

 godtgøre afgift af gas, som anvendes til motorbrændstof.
Heller  

 ikke gas, der bliver anvendt som brændstof ved afprøvningen af  

 en motor under produktionen af denne, kan godtgøres.
Indtil 1998 gjaldt det samme for mineralolie.
Ved lov nr.  

 437 af 26/6 1998 blev mineralolieafgiftsloven imidlertid ændret,  

 så afgift af olie, der bliver anvendt ved afprøvning af motorer  

 til skibe i forbindelse med fremstillingen af disse, herefter kan  

 godtgøres.
Det foreslås derfor, at der af  

 konkurrencemæssige grunde sker en ligestilling.
Motorer, der  

 afprøves har ikke nogen funktion som motor, men er nærmere et  

 fremstillet produkt, der kvalitetssikres for derefter at blive solgt.  

 Afprøvning af motorer er derfor en del af produktionsprocessen, som  

 giver ret til godtgørelse af energiafgift og 10 pct. af CO2-afgiften  

 af det pågældende gasforbrug i samme omfang som der kan ske  

 tilbagebetaling af indgående afgift efter merværdiafgiftsloven  

 (købsmoms).
 Mineralolieafgiften er en EU-harmoniseret afgift, og de  

 bagvedliggende direktivforpligtelser - direktiv 92/81-EØF om  

 harmonisering af punktafgiftsstrukturen for mineralolier - forbyder  

 medlemsstaterne at gå videre end til at undtage afprøvning af  

 skibsmotorer.
Imidlertid er naturgas og bygas ikke omfattet af  

 harmoniseringen.
Det foreslås derfor, at godtgørelsesreglerne  

 omfatter enhver produktion af gasmotorer.
Forslagets fordelingsmæssige konsekvenser Skyggeafgift på naturgas Den foreslåede forhøjelse af naturgasafgiften  

 vil give et øget provenu af naturgasafgiften på ca. 110 mill.  

 kr. i 2001 stigende til ca. 665 mill. kr. i årene 2006-2008. Heraf vil  

 de ca. 95 mill. kr. i 2001 stigende til 570 mill. kr. i 2006-2008  

 påvirke økonomien i gasselskaberne via en reduktion af den  

 skyggeafgift, som tilfalder gasselskaberne.
Denne del af provenugevinsten vil  

 derfor ikke påvirke varmekunderne.
I praksis vil det være det  

 statslige gasselskab DONG Naturgas, som skal betale de 95-570 mill. kr.
DONG  

 Naturgas  økonomi er blevet forbedret meget betydeligt i forbindelse  

 med den seneste tids olieprisstigninger.
De stigende oliepriser vil give  

 højere gaspriser.
 En forhøjelse af afgiften på naturgas vil dog  

 også slå ud i højere priser i de områder, der  

 forsynes med gasbaseret varme fra centrale kraftvarmeværker samt med  

 bygas svarende til ca. 15 mill. kr. i 2001. Heraf vil henved 10 mill. kr.  

 vedrøre kunderne i Københavnsområdet, mens henved 5 mill.  

 kr. vil vedrøre varmekunderne i trekantsområdet.
 I Københavnsområdet vil den foreslåede  

 afgiftsforhøjelse medføre en stigning i varmeprisen på  

 ca. 30 kr. pr. år inkl. moms for en typisk lejlighed i 2001. I  

 trekantsområdet vil virkningen af forslaget på varmepriserne  

 være mindre end i Københavnsområdet.
Bygas De fleste bygaskunder bruger alene gas til komfurer.
For  

 sådanne bygasforbrugere er forbruget ca. 30 Nm3 pr. år  

 og virkningerne af stigninger i afgifter og gaspriser er derfor relativt  

 beskedne.
En varmekunde i en lejlighed bruger derimod typisk  

 1.500-2.000 Nm3 pr. år.
Med udsigten til en stigning i  

 prisen på bygas på ca. 2,5 kr. pr.
Nm3 inkl. moms i  

 løbet af perioden 1999-2001 efter gældende regler, ville  

 sådanne varmekunder blive udsat for en relativt stor økonomisk  

 merbelastning på henved 3.500-5.000 kr. pr. år inkl. moms.  

 Så store stigninger på så relativt kort tid er  

 betænkelige.
Med forslaget om at forlænge overgangsordningen for  

 bygas udjævnes denne stigning over perioden frem til 2006. Stigningen  

 over perioden 1999-2001 bliver derved halveret i forhold til gældende  

 regler og svarende til en besparelse for en typisk gasopvarmet lejlighed  

 på ca. 1.800-2.500 kr. pr. år inkl. moms.
I årene herefter  

 vil afgiften for sådanne lejligheder stige med 500-600 kr.  

 årligt.
Provenumæssige konsekvenser Ved lov nr. 443 af 10. juni 1997, der trådte i kraft  

 1. september 1998 blev afgiftssatsen hævet med 122 øre pr.  

 Nm3 for naturgas og bygas.
Samtidig blev der indført  

 overgangsordninger for bygas, der udløber 31. december 2000.  

 Provenugevinsten heraf for bygas vil være på ca. 25 mill. kr. om  

 året fra 2001. Provenugevinsten for bygas er endnu ikke indbudgetteret  

 på FFL2001. Med dette lovforslag foreslås det, at lave en  

 overgangsordning for bygas af samme længde som afviklingen af  

 skyggeafgiften på naturgas.
Forslaget vil betyde, at der på  

 finansloven skal indbudgetteres et provenu på ca. 5 mill. kr. i 2001,  

 ca. 10 mill. kr. i 2002 og 2003, ca. 15 mill. kr. i 2004 og ca. 20 mill. kr.  

 i 2005 i stedet for 25 mill. kr. fra 2001 efter de gældende regler.
Forslaget om at fremskynde afviklingen af skyggeafgiften i  

 forhold til de gældende regler således at afgiften på  

 naturgas forhøjes med 5 øre pr.
Nm3 pr. år i  

 perioden 2001-2005 og 6 øre pr.
Nm3 i 2006, vil give en  

 provenugevinst på ca. 110 mill. kr. i 2001, ca. 220 mill. kr. i 2002,  

 ca. 330 mill. kr. i 2003, ca. 445 mill. kr. i 2004, ca. 555 mill. kr. i 2005  

 og ca. 665 mill. kr. i 2006-2008.
 Forslaget om godtgørelse for gas til  

 afprøvning af motorer vil give et provenutab, der skønnes at  

 udgøre ca. 5 mill. kr. årligt.
I den følgende tabel er provenugevinsten ved at  

 reducere skyggeafgiften på naturgas ved en forhøjelse af  

 afgiften på naturgas vist.
Endvidere er provenugevinsten, der skal  

 optages på Finansloven ved at lave en overgangsordning for bygas, vist.  

 Endelig er også provenutabet ved ændringen af reglerne for  

 afprøvning af motorer vist.
 Tabel 3. Provenugevinst af forslaget, mill.  

 kr.
2001 2002 2003 2004 2005 2006-2008 Reduktion af skyggeafgift på naturgas 110 220 330 445 555 665 Overgangsordning for bygas 5 10 10 15 20 25 Godtgørelse af afgift ved  

 motorafprøvning 5 5 5 5 5 5 Provenugevinst i alt 110 225 335 455 570 685 Finansårseffekten af forslaget vil  

 være følgende, jf. tabel 4. Finansårsvirkningen afviger  

 fra helårsvirkningen som følge af forskydningen af betalingen af  

 afgiften for december i hvert af årene 2001 til 2006.
 Tabel 4. Finansårseffekt af forslaget, mill.  

 kr.
2001 2002 2003 2004 2005 2006 2007-2008 Reduktion af skyggeafgift på naturgas 100 210 320 430 540 650 665 Overgangsordning for bygas 5 10 10 15 20 25 25 Godtgørelse af afgift ved  

 motorafprøvning 5 5 5 5 5 5 5 Provenugevinst i alt 100 215 325 440 555 670 685 Økonomiske og administrative  

 konsekvenser for erhvervslivet Erhvervsøkonomiske konsekvenser Det statslige gasselskab DONG Naturgas skal bære  

 langt hovedparten af den foreslåede afgiftsforhøjelse på  

 naturgas. Økonomien i DONG Naturgas er imidlertid blevet forbedret  

 meget betydeligt i forbindelse med den seneste tids olieprisstigninger.
Det  

 øvrige erhvervsliv samt den offentlige sektor vil kun i meget  

 beskedent omfang blive belastet af forslaget.
 Godtgørelse af afgiften på naturgas ved  

 afprøvning af gasmotorer medfører en lempelse for  

 virksomhederne i størrelsesordenen 5 mill. kr. årligt.
 I den følgende tabel 5 er de  

 fordelingsmæssige konsekvenser vist.
 Tabel 5. Fordelingsmæssige konsekvenser, mill.  

 kr.
2001 2002 2003 2004 2005 2006-2008 Provenu i alt 110 225 335 455 570 685 heraf DONG 95 190 285 380 475 570 heraf husholdninger 15 35 45 70 85 100 heraf erhverv 0 0 5 5 10 15 Administrative konsekvenser Forslaget medfører ikke øgede administrative  

 omkostninger for erhvervslivet af betydning.
Miljømæssige konsekvenser De miljømæssige konsekvenser af dette forslag  

 vil være meget beskedne, da kun en mindre del af den foreslåede  

 afgiftsforhøjelse vil medføre højere priser og  

 således en større tilskyndelse til at spare på  

 gasforbruget, jf. at forslaget især vil reducere den såkaldte  

 skyggeafgift.
Ændringen af godtgørelsesreglerne vil  

 medføre en mindre forøgelse af gasforbruget.
Hertil skal dog  

 lægges, at godtgørelsen kun gælder afprøvning af  

 naturgasmotorer i forbindelse med produktion af disse.
Her vil der være  

 tale om naturgasforbrug under særligt kontrollerede forhold.
Forbruget  

 vil desuden selv kunne medføre et mindre gasforbrug i den  

 færdige motor.
Administrative konsekvenser for stat og kommuner Forslaget medfører ikke øgede administrative  

 omkostninger for stat og kommuner af betydning og skønnes ikke at have  

 nævneværdige administrative konsekvenser for Told og Skat.
Forholdet til EU-retten Skyggeafgiften på naturgas er som led i en samlet  

 pakke af foranstaltninger til fordel for naturgassektoren godkendt den 4.  

 august 1998 af Europa-Kommissionen efter EF-traktatens regler om  

 statsstøtte (statsstøttesag nr.
N 449A/97 og NN 50/98). Det var  

 i godkendelsen forudsat, at ordningen skulle tages op til revision og  

 genanmeldes for tiden efter år 2000, hvorfor de foreslåede  

 afgiftssatser på naturgas skal anmeldes til Kommissionen.
 Det var endvidere i godkendelsen fra Kommissionen  

 forudsat, at der ville være behov for støtteforanstaltninger  

 også for perioden efter år 2000. Det var således blandt  

 andet oplyst fra dansk side, at skyggeafgiften forventedes gradvis udfaset,  

 således at afgiften i 2009 ville svare til afgiften på olie.
 Da lovforslaget vil indebære en reduktion af  

 støtten til naturgassektoren i og med at skyggeafgiften vil være  

 mindre og vil ophøre tidligere end forudsat i den oprindelige  

 anmeldelse til Kommissionen, forventes det, at ændringerne vil kunne  

 godkendes af Kommissionen.
 De danske myndigheder er ved lovforslagets  

 fremsættelse allerede i dialog med Kommissionen om de nye lovgivnings-  

 og aftalemæssige rammer for naturgassektoren, herunder den med  

 lovforslaget foreslåede ændring af skyggeafgiften på  

 naturgas.
Det kan ikke på nuværende tidspunkt siges,  

 hvornår en evt. godkendelse fra Kommissionen vil foreligge.
Hvis  

 Kommissionen ikke har godkendt de foreslåede afgiftssatser inden  

 udgangen af år 2000, opstår der en situation, hvor der formelt  

 set vil kunne være tale om ikke godkendt statsstøtte ved at  

 anvende lavere afgifter på naturgas end på andre brændsler  

 som eksempelvis olie.
 Det foreslås imidlertid set i lyset af den tidligere  

 godkendelse og den foreslåede hurtigere afvikling af skyggeafgiften,  

 som nedsætter statsstøtteelementet, at bestemmelserne om  

 afvikling af skyggeafgiften træder i kraft den 1. januar 2001. Inden 3.  

 behandlingen af dette lovforslag vil Folketinget få en status for  

 forhandlingerne med Kommissionen om godkendelsen af skyggeafgiften.
For så vidt angår den lavere afgift på  

 bygas, har denne hidtil været omfattet af de minimis reglerne og har  

 som sådan været undtaget fra anmeldelsespligten efter  

 statsstøttereglerne.
Grænsen for at være omfattet af de  

 minimis reglerne er, at den samlede støtte til en virksomhed skal  

 være under 100.000 euro over en 3 års periode.
Da omfanget af den  

 mulige støtte til erhvervsvirksomhederne er af begrænset  

 størrelse og i forhold til de eksisterende afgiftssatser vil blive  

 yderligere reduceret, vil afgiften på bygas som hidtil falde inden for  

 de minimis reglerne og dermed ikke skulle anmeldes til Kommissionen.
 Det vurderes, at den foreslåede ændring af  

 godtgørelsesreglerne ikke har EU-retlige konsekvenser.
Vurdering af konsekvenser af  

 lovforslag Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Staten vil opnå en provenugevinst på FL01  

 på 100 mill. kr. stigende til 685 mill. kr. på FL07 og  

 FL08.
Meget beskedne Administrative konsekvenser for stat, kommuner og  

 amtskommuner Ingen Meget beskedne Økonomiske konsekvenser for erhvervslivet Meget beskedne.
 DONG Naturgas vil blive belastet med ca. 95 mill. kr. i 2001  

 stigende til 570 mill. kr. i 2006. Det øvrige erhvervsliv vil blive  

 belastet med fra ca. 5 mill. kr. i 2003 til ca. 15 mill. kr. i  

 2006.
Administrative konsekvenser for erhvervslivet Ingen Ingen nævneværdige Miljømæssige konsekvenser Meget beskedne Meget beskedne Forholdet til EU-retten Ændringerne af afgiften for naturgas skal notificeres  

 efter EF-traktatens regler om statsstøtte.
Bemærkninger til lovforslagets  

 enkelte bestemmelser Til § 1 Til nr. 1 Naturgas er efter de gældende regler indtil 31.  

 december 2008 pålagt en lavere afgift end olie og andre  

 brændsler.
Afgiftsforskellen mellem naturgas og olie svarer i denne  

 periode til 31 øre pr.
Nm3 . Dette følger af lov nr.  

 957 af 20. december 1999 om reduktion af skyggeafgiften, hvorefter  

 skyggeafgiften blev reduceret med 10 øre pr.
Nm3 pr. 1.  

 januar 2000.
Det foreslås her, at afgiftsforskellen afvikles ved  

 at forhøje afgiften på naturgas gradvist i perioden frem til og  

 med 1. januar 2006. Efter forslaget vil afgiftsforskellen herefter være  

 26 øre pr.
Nm3 fra 1. januar 2001 til 31. december 2001, 21  

 øre pr.
Nm3 fra 1. januar 2002 til 31. december 2002, 16  

 øre pr.
Nm3 fra 1. januar 2003 til 31. december 2003, 11  

 øre pr.
Nm3 fra 1. januar 2004 til 31. december 2004, 6  

 øre pr.
Nm3 fra 1. januar 2005 til 31. december 2005, og  

 afgiftsforskellene vil være væk fra den 1. januar 2006.
De foreslåede forhøjelser af afgiften  

 på naturgas i perioden frem til og med 2006 medfører, at de  

 afgiftssatser, der gælder indtil da, forhøjes.
I 2001  

 forhøjes afgiften fra 165 øre pr.
Nm3 til 170  

 øre pr.
Nm3, i 2002 forhøjes afgiften fra 171  

 øre pr.
Nm3 til 181 øre pr.
Nm3, i 2003  

 forhøjes afgiften fra 171 øre pr.
Nm3 til 186  

 øre pr.
Nm3, i 2004 forhøjes afgiften fra 171  

 øre pr.
Nm3 til 191 øre pr.
Nm3, i 2005  

 forhøjes afgiften fra 171 øre pr.
Nm3 til 196  

 øre pr.
Nm3  og endelig i 2006 forhøjes afgiften fra  

 171 øre pr.
Nm3 i følge gældende regler til de  

 foreslåede 202 øre pr.
Nm3.
Ifølge de gældende regler bortfalder  

 overgangsordningen for bygas den 1. januar 2001, hvorefter afgiften på  

 bygas bliver den samme som for naturgas.
Det foreslås, at afgiften  

 på bygas nedsættes i forhold til de gældende regler, og  

 således, at afgiften på bygas i stedet gradvist tilnærmes  

 afgiften på naturgas frem til 2006, hvor afgiften vil være den  

 samme, og samtidig svare til afgiften på olie.
I stedet for en forhøjelse af afgiften på  

 bygas med 127 øre pr.
Nm3 pr. 1. januar 2001 foreslås  

 det at forhøjelsen alene bliver på 30 øre pr.  

 Nm3 til 68 øre pr.
Nm3. Herefter forhøjes  

 afgiften med hhv. 31, 26, 25, 25 og 27 øre pr.
Nm3 den 1.  

 januar 2002-2006.
 De foreslåede forhøjelser af satserne for  

 naturgas vil ligeledes gælde for naturgas, der bruges til fremstilling  

 af varme på H.C. Ørstedværket og  

 Svanemølleværket.
De gældende satser for afgiften af naturgas blev  

 vedtaget i forbindelse med pinsepakken, jf. §§ 2 og 3 i lov nr. 437 af  

 26. juni 1998 om ændring af forskellige energiafgiftslove  

 (Afgiftsforhøjelser og afgift af varme produceret ved  

 affaldsforbrænding mv.), hvorved lov om afgift af naturgas og bygas  

 samt lov nr. 443 af 10. juni 1997 om ændring af lov om afgift af  

 naturgas og bygas (Afgiftsforhøjelser mv.) blev ændret.
Satserne  

 blev endvidere forhøjet ved lov nr. 957 af 20. december 1999, jf.  

 ovenfor.
Til nr. 2 Det foreslås at ophæve bestemmelsen om, at  

 den, der uden at være registreret modtager afgiftspligtig gas fra  

 udlandet til eget brug, betaler afgiften.
I stedet vil det være de  

 registrerede gasdistributionsselskaber, der skal betale afgiften, jf.  

 bemærkningerne til nr. 3.
Til nr. 3 Det foreslås, at det præciseres, at det er  

 distributions- og transmissionsselskaber med bevilling efter § 10 i lov  

 om naturgasforsyning, der skal registreres og betale afgiften til staten af  

 den gas, der afsættes til forbrug i Danmark.
Præciseringen vil  

 ikke føre til nogen ændring i forhold til gældende regler,  

 når der ses bort fra den foreslåede ændring  

 vedrørende nr. 2 ovenfor.
Præciseringen skal ses i lyset af  

 liberaliseringen af gasmarkedet, hvor en række nye aktører  

 på sigt vil kunne komme ind på det danske gasmarked.
Selskaber,  

 der afsætter bygas i særlige bygasanlæg, skal ligeledes  

 fortsat registreres.
Til nr. 4 Det foreslås, at afgift af gas, der anvendes som  

 motorbrændstof ved afprøvning af gasmotorer i forbindelse med  

 produktionen heraf, kan godtgøres fuldt ud.
Gas, der anvendes som  

 brændstof ved afprøvning af motorer, vil dermed blive  

 sidestillet med gas til almindelige procesformål.
For virksomheder, der  

 har fuldt fradrag for den indgående moms, betyder dette, at gasafgiften  

 godtgøres 100 pct. og CO2 -afgiften af gassen  

 godtgøres med 10 pct.
Der kan dog stadig ikke opnås fradrag for  

 afgift af naturgas, der anvendes ved afprøvning i forbindelse med  

 vedligeholdelse af gasmotorer.
Hvornår der er tale om produktion og  

 hvornår der er tale om vedligeholdelse vil normalt næppe volde  

 vanskeligheder at afgøre.
I tvivlstilfælde vil blandt andet  

 følgende momenter kunne pege i retning af, at der er tale om  

 produktion: 1) der er tale om en prototype, 2) maskinen består  

 fortrinsvist af nye dele eller 3) motoren tilvirkes hos producenten.
På  

 den anden side er motorens formål uden betydning.
Godtgørelsen  

 gælder enhver gasmotor.
 Det forudsættes desuden, at den hidtidige sondring  

 mellem gas, som anvendes til procesformål m.v. efter lovens §10,  

 stk. 1, og gas, som direkte eller indirekte anvendes til fremstilling af  

 varme, som leveres fra virksomheden, rumvarme eller varmt vand efter lovens  

 §10, stk. 4, bibeholdes.
Til § 2 Til nr. 1 Det foreslås, at § 2, stk. 4 og  

 stk. 5 i lov nr. 443 af 10. juni 1997 om ændring af lov om afgift  

 af naturgas og bygas (Afgiftsforhøjelser mv.), ophæves.  

 Bestemmelserne indeholder satserne for betalingen af afgifterne af naturgas  

 og bygas frem til og med 2008. Det foreslås, at disse satser med de  

 ændringer, der foreslås i dette lovforslag, i stedet flyttes ind  

 i selve loven om afgift af naturgas og bygas, jf. § 1, nr. 1, i dette  

 lovforslag.
Til § 3 Det foreslås, at skatteministeren bemyndiges til at  

 sætte præciseringen og ændringen af  

 registreringsbestemmelserne i kraft.
Præciseringen og ændringen  

 af registreringsbestemmelserne indeholder en henvisning til bevillingerne  

 efter naturgasforsyningsloven, dette bevillingssystem skal derfor være  

 helt på plads før bestemmelserne kan sættes i kraft.
 Det forventes dog, at dette element i forslaget kan  

 sættes i kraft med virkning fra den 1. januar 2001.
 De øvrige dele af lovforslaget   afviklingen af  

 skyggeafgiften, overgangsordningen for bygas og godtgørelsesordningen  

 for afprøvning af motorer   foreslås sat i kraft den 1. januar  

 2001. For så vidt angår afviklingen af skyggeafgiften kan der i  

 øvrigt henvises til bemærkningerne om de EU-retlige  

 konsekvenser.
 Endvidere præciseres det, at de almindelige regler  

 for opgørelse af afgiften af løbende leverancer af naturgas og  

 bygas finder anvendelse.
Bilag Lovforslag sammenholdt med gældende lov Gældende formulering Lovforslaget § 1 I lov om afgift af naturgas og bygas, jf. lovbekendtgørelse nr. 887  

 af 3. oktober 1996, som ændret bla. ved § 1 i lov nr. 945 af 20.  

 december 1999, § 2 i lov nr. 960 af 20. december 1999, § 22 i lov  

 nr. 963 af 20. december 1999 og senest ved § 32 i lov nr. 165 af 15.  

 marts 2000, foretages følgende ændringer:
§ 1. - - - 1. § 1, stk. 2, affattes således:
 Stk. 2. Afgiften udgør 202 øre pr. normal  

 m3 (Nm3) gas med en nedre brændværdi  

 på 39,6 megajoule (MJ).
 »Stk. 2. Afgiften udgør for gas med en nedre  

 brændværdi på 39,6 megajoule (MJ) pr. normal m3  

 (Nm3):
I perioden fra 1. januar 2001 til 31. december 2001	170 øre pr.  

 Nm3 I perioden fra 1. januar 2002 til 31. december 2002	181 øre pr.  

 Nm3 I perioden fra 1. januar 2003 til 31. december 2003	186 øre pr.  

 Nm3 I perioden fra 1. januar 2004 til 31. december 2004	191 øre pr.  

 Nm3 I perioden fra 1. januar 2005 til 31. december 2005	196 øre pr.  

 Nm3 Fra 1. januar 2006	202 øre pr.
Nm3 For bygas med en nedre brændværdi på  

 39,6 megajoule (MJ) pr. normal m3 (Nm3), der udleveres  

 fra eller forbruges i særlige bygasnet, der var etableret og i brug 1.  

 januar 1997 og registreret efter § 3 i lov om afgift af naturgas og  

 bygas, udgør afgiften dog:
I perioden fra 1. januar 2001 til 31. december 2001	68 øre pr.  

 Nm3 I perioden fra 1. januar 2002 til 31. december 2002	99 øre pr.  

 Nm3 I perioden fra 1. januar 2003 til 31. december 2003	125 øre pr.  

 Nm3 I perioden fra 1. januar 2004 til 31. december 2004	150 øre pr.  

 Nm3 I perioden fra 1. januar 2005 til 31. december 2005	175 øre pr.  

 Nm3 Fra 1. januar 2006	202 øre pr.
Nm3« § 2. - - - 2. § 2, stk. 2, ophæves.
 Stk. 2. Afgiften betales endvidere af den, der uden at  

 være registreret modtager afgiftspligtig gas fra udlandet til eget  

 brug.
 § 3. Den, der indvinder, fremstiller eller afsætter  

 afgiftspligtig gas, samt kraftværker og kraftvarmeværker, der er  

 omfattet af bilaget til denne lov, skal registreres hos de statslige told- og  

 skattemyndigheder.
 3. I § 3 indsættes efter stk. 1 som nyt  

 stykke:
 Stk. 2. Til de registrerede virksomheder udstedes et bevis for  

 registreringen.
»Stk. 2. Ved den, der afsætter afgiftspligtig gas, jf.  

 stk. 1, forstås i denne lov distributionsselskaber og  

 transmissionsselskaber, der har bevilling efter § 10 i lov om  

 naturgasforsyning, samt selskaber, der driver særlige bygasnet.« Stk. 2 bliver herefter stk. 3.
 4. I §10, stk. 2 tilføjes efter 2. pkt.:
§ 10. - - - »Undtaget herfra er afgiften af gas, der anvendes som  

 motorbrændstof ved afprøvningen af gasmotorer i forbindelse med  

 produktionen af disse.« Stk. 2. Afgiften efter stk. 1 tilbagebetales i samme  

 omfang, som virksomheden har fradrag for indgående merværdiafgift  

 for gas og varme.
Afgiften af gas, der anvendes til motorbrændstof  

 tilbagebetales ikke.
§ 2. - - - § 2 I lov nr. 443 af 10. juni 1997 om ændring af lov om afgift af  

 naturgas og bygas (Afgiftsforhøjelser mv.), som ændret ved  

 § 3 i lov nr. 437 af 26. juni 1998 og ved § 1 i lov nr. 957 af 20.  

 december 1999, foretages følgende ændring:
 Stk. 4. Afgiften svares i perioden fra ikrafttrædelsen  

 til 31. december 2008 efter følgende satser, jf. dog stk. 5:
I perioden fra ikrafttrædelsen til 31. december 1999 147	øre pr.
Nm3 I perioden fra 1. januar 2000 til 31. december 2000	160 øre pr.
Nm3 I perioden fra 1. januar 2001 til 31. december 2001	165 øre pr.
Nm3 I perioden fra 1. januar 2002 til 31. december 2008	171 øre pr.
Nm3.
 Stk. 5. For bygas, der udleveres fra eller forbruges i  

 særlige bygasnet, der var etableret og i brug 1. januar 1997 og  

 registreret efter § 3 i lov om afgift af naturgas og bygas, og for  

 naturgas, der bruges til fremstilling af varme på H.C.  

 Ørstedværket eller Svanemølleværket, udgør  

 afgiften:
 1. § 2, stk. 4 og 5, ophæves.
Bygas I perioden fra ikrafttrædelsen til 31. december 1999	25 øre pr.
Nm3 I perioden fra 1. januar 2000 til 31. december 2000	38 øre pr.
Nm3 Naturgas anvendt på H.C. Ørstedværket og  

 Svanemølleværket I perioden fra ikrafttrædelsen til 31. december 1999	53 øre pr.
Nm3 I perioden fra 1. januar 2000 til 31. december 2000	66 øre pr.
Nm3«.
Stk. 6-10. - - - Stk. 6-10 bliver herefter stk. 4-8.
