 I henhold til allerhøjeste resolution af 15. august 1985, og efter at  

 folketinget den 30. maj 1985 havde meddelt sit samtykke dertil, har Danmark  

 ratificeret en i København den 9. november 1984 undertegnet overenskomst  

 vedrørende afgrænsning af kontinentalsoklen og fiskerizonerne mellem Danmark  

 og Sverige.
 Overenskomsten har følgende ordlyd:
Overenskomst om afgrænsning af kontinentalsoklen og fiskerizonerne  

 mellem Danmark og Sverige Regeringen i Kongeriget Danmark og regeringen i Kongeriget Sverige, som har besluttet at fastlægge grænselinien for kontinentalsoklen mellem  

 de to lande, og som samtidig ønsker at fastlægge grænsen mellem de to landes fiskerizoner, er i overensstemmelse med den i Geneve den 29. april 1958 undertegnede  

 konvention om den kontinentale sokkel blevet enige om følgende:
Artikel 1 Grænselinien mellem de områder af kontinentalsoklen, over hvilke Danmark  

 respektive Sverige udøver højhedsrettigheder for så vidt angår udforskning og  

 udnyttelse af naturforekomster, skal i princippet være midtlinien mellem de  

 to lande.
Artikel 2 I overensstemmelse med det i artikel 1 nævnte princip, men med de  

 afvigelser, som motiveres af praktiske og andre hensyn, skal grænselinien  

 trækkes som rette linier (geodætiske linier) mellem de i artikel 3-5 angivne  

 punkter.
 Positionerne for disse punkter er defineret i geografisk længde og bredde  

 i henhold til Europæisk Datum (1. revision 1950).
 Grænselinien er gengivet på den kortskitse, som er vedlagt denne  

 overenskomst.
Artikel 3 I Skagerrak og Kattegat trækkes grænselinien gennem følgende punkter i den  

 angivne rækkefølge:
Artikel 4 I Sundet falder grænselinien fra punkt G i artikel 3 til punkt H i artikel  

 5 sammen med demarkationslinien fastsat ved Deklarationen af 30. januar 1932  

 mellem Danmark og Sverige angående grænseforholdene i Sundet eller senere  

 ændringer heri.
Artikel 5 I Østersøen trækkes grænselinien fra det sydligste punkt i grænselinien i  

 Sundet som fastsat i artikel 4 gennem følgende punkter i den angivne  

 rækkefølge:
 Fra punkt M fortsætter grænselinien som en ret linie frem til et punkt,  

 hvorom der træffes aftale med pågældende trediestat.
 Derefter trækkes grænselinien som en ret linie fra et punkt, hvorom der  

 træffes aftale med pågældende trediestat, og fortsætter gennem følgende  

 punkter i den angivne rækkefølge:
 Fra punkt S fortsætter grænselinien som en ret linie frem til et punkt,  

 hvorom der træffes aftale med pågældende trediestat.
Artikel 6 Såfremt det konstateres, at naturforekomster på havbunden eller i dennes  

 undergrund strækker sig på begge sider af grænsen mellem de to landes  

 sokkelområder, således at forekomster, som findes på det ene lands område,  

 helt eller delvis vil kunne udvindes fra det andet lands område, skal begge  

 kontraherende parter efter begæring af en af parterne søge at nå til enighed  

 om vilkårene for de pågældende naturforekomsters udnyttelse.
Artikel 7 Den i artikel 3-5 angivne grænselinie skal tillige udgøre grænselinien  

 mellem de to landes fiskerizoner.
Artikel 8 Overenskomsten skal ratificeres, og udveksling af  

 ratifikationsinstrumenter skal finde sted i Stockholm.
 Overenskomsten træder i kraft den dag, da ratifikationsinstrumenterne  

 udveksles.
Udfærdiget i København, den 9. november  

 1984 i to originaleksemplarer på dansk og svensk, således at hver  

 tekst har samme gyldighed.
For Kongeriget Danmarks regering Uffe Ellemann-Jensen For Kongeriget Sveriges regering Carl De Geer UDENRIGSMINISTERIET København, den 9. november 1984 Hans Excellence Hr.
Ambassadør, Friherre Carl De Geer Sveriges Ambassade København Hr.
Ambassadør, Jeg har den ære at anerkende modtagelsen af Deres Excellences note af dags  

 dato, som har følgende ordlyd:
 Her følger teksten til foranstående note.
 I besvarelse heraf har jeg den ære at bekræfte, at de i Deres Excellences  

 note indeholdte forslag kan godkendes af den danske regering, og at denne  

 tiltræder, at Deres Excellences note og dette svar udgør en overenskomst  

 mellem vore to regeringer om ændring af opsigelsesbestemmelsen i artikel 12 i  

 konventionen af 31. december 1932 angående fiskeriforholdene i de til Danmark  

 og Sverige grænsende farvande.
Modtag, Hr.
Ambassadør, forsikringen om min mest udmærkede højagtelse.
Uffe Ellemann-Jensen PROTOKOL vedrørende forhandlingerne på embedsmandsniveau om afgrænsningen af  

 kontinentalsoklen og fiskerizonerne mellem Danmark og Sverige 1. Danmark og Sverige nåede den 29. oktober 1983 til  

 principiel enighed om afgrænsningen af den kontinentale sokkel og  

 fiskerizonerne mellem de to lande.
Indholdet af denne enighed fremgår af den  

 fælles pressemeddelelse, som udfærdigedes samme dag.
2. På grundlag af denne enighed er der på  

 embedsmandsniveau blevet ført forhandlinger om udformningen af en  

 grænseaftale mellem landene.
Som resultatet af disse forhandlinger er der  

 opnået enighed om et forslag til overenskomst om afgrænsningen af den  

 kontinentale sokkel og fiskerizonerne og to notevekslinger i tilknytning til  

 denne overenskomst.
 3. For så vidt angår fiskeriet efter torsk i det i  

 punkt 1 i notevekslingen herom anførte område er der opnået enighed om  

 følgende regler:
