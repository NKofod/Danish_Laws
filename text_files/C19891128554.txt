 I tilslutning til Finansministeriets cirkulære af 24. august 1981 har  

 direktoratet ved skrivelser af 17. maj 1984 og 19. februar 1986 fastsat  

 nærmere regler om vilkår for tjenestefrihed til organisationsarbejde for  

 tjenestemænd i kriminalforsorgen, herunder om opgørelse og indberetning af  

 ydet tjenestefrihed.
 Direktoratet bestemmer herved, at indberetning til direktoratet fremover  

 kun skal ske, når der skal foretages løntræk for den pågældende, d.v.s., når  

 det samlede fravær inden for et kalenderår overstiger det fravær, der i  

 henhold til cirkulærets punkt C kan gives uden lønafkortning (for tiden 114  

 timer årligt, fra 1. september 1990 111 timer årligt).
 Der skal fortsat lokalt på de enkelte tjenestesteder føres regnskab med de  

 pågældende organisationsrepræsentanters fravær til deltagelse i alt  

 organisationsarbejde, der vedrører personalegrupper uden for eget  

 tjenestested.
 Vedrørende afgrænsningen af det fravær, der skal medregnes ved opgørelsen,  

 henvises til direktoratets skrivelse af 17. maj 1984.
 Nærværende skrivelse træder i kraft straks.
 Samtidig ophæves direktoratets skrivelse af 19. februar 1986.
E.
B.
Erik Bang Kriminalforsorgens tjenestesteder.
