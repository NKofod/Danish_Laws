Betænkning afgivet af Uddannelsesudvalget den 21. marts 2006 Betænkning over Forslag  

 til lov om ændring af lov om vejledning om valg af uddannelse og erhverv (Inddragelse af forældre i vejledningen af de 15-17-årige) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 15. december 2006 og var til 1.  

 behandling den 17. januar 2006. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 8. november 2006 dette udkast  

 til  

 udvalget, jf. alm. del  bilag 65. Den 10. januar 2006 sendte  

 undervisningsministeren  

 de indkomne høringssvar samt et notat herom til udvalget.
Spørgsmål Udvalget har stillet 15 spørgsmål til undervisningsministeren  

 til skriftlig besvarelse, som denne har besvaret.
Et af udvalgets spørgsmål  

 og  

 undervisningsministerens svar herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstillet  

 lovforslaget til  

  

 vedtagelse uændret.
 Enhedslistens medlem af udvalget finder det vigtigt og relevant  

 at inddrage forældrene til unge, der har problemer med deres uddannelses- og  

 arbejdsforløb.  

 Inddragelse i vejledningen kan være af afgørende betydning for, at forældrene  

 får mulighed for at hjælpe deres børn til at gennemføre en ungdoms- eller  

 erhvervsuddannelse.
Samtidig er det for Enhedslisten vigtigt at fastslå, at  

 frafaldsproblemer i ungdomsuddannelserne ikke kan reduceres til at handle om  

 den enkelte families ansvar, idet unges frafaldsproblemer ofte er  

 sammenhængende med forskellige sociale problemer i familien.
Enhedslisten  

 lægger derfor vægt på, at der ikke er sanktioner over for de familier, der af  

 forskellige grunde ikke magter at følge op på de unges problemer.
De sociale  

 problemer skal og kan netop ikke placeres hos de enkelte familier, og disse  

 skal og kan ikke straffes for de unges problemer i uddannelsessystemet og på  

 arbejdsmarkedet.
 Enhedslisten er stadig bekymret over, om oplysninger om, at  

 forældremyndighedsindehaveren nægter at samarbejde med Ungdommens  

 Uddannelsesvejledning om løsningen af barnets eller den unges problemer, vil  

 indgå  

 som en del af grundlaget for kommunens beslutning om at meddele et  

 forældrepålæg.  

 Enhedslisten er imod forældrepålæg og imod, at deltagelse i vejledning kan  

 indgå som en del af grundlaget for at straffe forældre.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 2 Oversigt over bilag vedrørende L 113 Bilagsnr.
Titel 1 Høringssvar og høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Revideret tidsplan for udvalgets behandling af  

 lovforslaget 5 1. udkast til betænkning 6 2. udkast til betænkning Oversigt over spørgsmål og svar vedrørende L 113 Spm.nr.
Titel 1 Spm., om inddragelsen af forældremyndighedsindehavere i  

 form af aktiv deltagelse i erhvervsvejledningen er en mulighed eller tvang  

 for forældremyndighedsindehaverne, til undervisningsministeren, og  

 ministerens  

 svar herpå 2 Spm. om, hvordan »aktiv deltagelse i erhvervsvejledningen«  

 defineres, til undervisningsministeren, og ministerens svar herpå 3 Spm., om ministeren vil give en beskrivelse af, hvad  

 forældremyndighedsindehavere som minimum skal gøre for at have levet op til  

 aktiv deltagelse i erhvervsvejledningen, til undervisningsministeren, og  

 ministerens svar herpå 4 Spm., om lovforslaget er rettet mod bestemte typer af  

 familier, til undervisningsministeren, og ministerens svar herpå 5 Spm., om det er ministerens opfattelse, at forældremyndighedsindehavere  

 i Danmark generelt deltager for lidt i erhvervsvejledningen af deres børn,  

 til undervisningsministeren, og ministerens svar herpå 6 Spm. om, hvad sker der, hvis  

 forældremyndighedsindehaveren takker nej til aktiv deltagelse i  

 erhvervsvejledningen  

 efter lovforslagets ikrafttræden, til undervisningsministeren, og ministerens  

 svar herpå 7 Spm., om der er en forbindelse mellem lovforslaget og  

 lovforslag nr.
L 108 fremsat af socialministeren, til  

 undervisningsministeren, og ministerens svar herpå 8 Spm. om, hvilke ændringsforslag vedrørende en mere  

 ambitiøs og forpligtende vejledningsindsats ministeren overvejer at stille,  

 til undervisningsministeren, og ministerens svar herpå 9 Spm. om, hvordan ministeren forholder sig til Børne- og  

 Kulturchefforeningens forslag om, at underretningspligten til Ungdommens  

 Uddannelsesvejledning  

 bør skærpes til at omfatte frafaldstruede elever og ikke blot elever, hvor  

 der er en overhængende risiko for, at de afbryder et uddannelsesforløb, til  

 undervisningsministeren, og ministerens svar herpå 10 Spm. om, hvordan ministeren forholder sig til Skole og  

 Samfunds og Danmarks Skolelederforenings ønsker om, at målgruppen for  

 vejledningen  

 skal udvides, til undervisningsministeren, og ministerens svar herpå 11 Spm. om, hvordan ministeren forholder sig til  

 Efterskoleforeningens forslag til en række konkrete skærpelser i forhold til  

 de mange unge, der vælger en efterskole som uddannelsesvej, til  

 undervisningsministeren, og ministerens svar herpå 12 Spm. om, hvordan ministeren forholder sig til Børne- og  

 Kulturchefforeningens og LOs bemærkninger om, at økonomien bag  

 lovforslaget  

 ikke er tilstrækkelig, til undervisningsministeren, og ministerens svar herpå 13 Spm. om, hvilke retssikkerhedsmæssige problemstillinger  

 udvekslingen af personoplysninger mellem forskellige forvaltningsenheder  

 rejser,  

 til undervisningsministeren, og ministerens svar herpå 14 Spm. om, hvilke ændringer ministeren påtænker vedrørende  

 kommende forslag til forbedringer af den samlede vejledningsindsats, og  

 hvornår ministeren kommer med disse forslag, til undervisningsministeren, og  

 ministerens svar herpå 15 Spm. om, hvorfor lovforslaget kun skal give tilbud om  

 almen vejledning til forældrene og ikke tilbud om individuel vejledning, til  

 undervisningsministeren, og ministerens svar herpå Bilag 2 Et af udvalgets spørgsmål til  

 undervisningsministeren og dennes svar herpå Spørgsmålet og undervisningsministerens svar herpå er  

 optrykt efter ønske fra S.
 Spørgsmål 9:
Hvordan forholder ministeren sig til Børne- og  

 Kulturchefforeningens forslag om, at underretningspligten til Ungdommens  

 Uddannelsesvejledning bør skærpes til at omfatte frafaldstruede elever og  

 ikke  

 blot elever, hvor der er en overhængende risiko for, at de afbryder et  

 uddannelsesforløb, og vil ministeren i givet fald stille ændringsforslag  

 herom? Svar:
Uddannelsesinstitutioner, der gennemfører uddannelser på  

 Undervisningsministeriets  

 område, er forpligtet til at tilbyde deres elever vejledning om gennemførelse  

 af den uddannelse, de har valgt.
Denne gennemførelsesvejledning skal efter  

 gældende regler koordineres med Ungdommens Uddannelsesvejledning, de  

 regionale  

 vejledningscentre, samt andre relevante vejledningsordninger.
Det er min opfattelse, at det er helt centralt, at der samarbejdes  

 tæt mellem gennemførelsesvejledningen på ungdomsuddannelsesinstitutionerne og  

 Ungdommens Uddannelsesvejledning.
Samtidig finder jeg det imidlertid vigtigt,  

 at ansvaret for at fastholde de unge på ungdomsuddannelsesinstitutionerne mv.  

 ligger hos de enkelte institutioner og ikke overlades til de kommunale  

 enheder  

 af Ungdommens Uddannelsesvejledning.
Gennemførelsesvejledningen på den  

 enkelte  

 ungdomsuddannelsesinstitution har således blandt andet til opgave at vejlede  

 om  

 personlige forhold, der har betydning for, at eleven kan gennemføre den  

 valgte  

 uddannelse.
Såfremt gennemførelsesvejledningen på  

 ungdomsuddannelsesinstitutionen skønner, at det ikke er muligt gennem  

 institutionens vejledning at fastholde den unge, tages kontakt til Ungdommens  

 Uddannelsesvejledning  

 i elevens hjemkommune.
UUs vejledning tager herefter sigte på, at  

 fastholde  

 den unge i den nuværende uddannelse eller at skifte til en anden.
 Det er således ikke min opfattelse, at det vil være  

 hensigtsmæssigt, at begrænse ungdomsuddannelsesinstitutionernes ansvar for at  

 frafaldstruede elever fastholdes i deres uddannelsesvalg.
