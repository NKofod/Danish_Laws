(Til alle amtsråd, kommunalbestyrelser  

 og skolekommissioner) Det er for undervisningsministeriet oplyst, at der for så vidt angår  

 folkeskolens tjenestemænd er opstået tvivl om forståelsen af nogle af  

 bestemmelserne i finansministeriets cirkulære af 24. august 1981 om vilkår  

 for tjenestefrihed til organisationsarbejde for tjenestemænd i staten,  

 folkeskolen og folkekirken.
 Cirkulæret er optrykt som bilag 1.
På denne baggrund skal man - efter forhandling med finansministeriet -  

 knytte følgende bemærkninger til pkt.
A - C i afsnittet "Vilkår for  

 tjenestefrihed til organisationsarbejde for tjenestemænd i staten,  

 folkeskolen og folkekirken":
 ad A.
a.
Delvis tjenestefrihed vil eventuelt kunne ydes som en eller flere  

 skemafri dage.
b.
Det forudsættes, at ansøgningen om hel eller delvis tjenestefrihed  

 fremkommer gennem den pågældende organisation, og at ansøgningen indeholder  

 oplysning om, hvorvidt tjenestemanden ønskes ansat i organisationen eller er  

 valgt som organisationsrepræsentant, samt -når der ansøges om delvis  

 tjenestefrihedoplysning om omfanget af den ønskede tjenestetidsnedsættelse.
 Ad B.
a.
For folkeskolens tjenestemænd bør et tjenestefrihedsår normalt følge  

 skoleåret.
b.
Beregning af refusionsbeløbet til bevarelse af pensionsoptjeningen  

 foretages af vedkommende amtskommune og meddeles herefter organisationen.  

 Beregningen finder sted efter samme retningslinier, som gælder i henhold til  

 finansministeriets cirkulære nr. 41 af 15. februar 1977 om overførsel af  

 beløb ved individuel overgang af tjenestemænd m. v. mellem staten m. v. og  

 kommuner m.v.
c.
Såfremt tjenestemanden forud for tjenestefrihedsperioden har haft  

 nedsat tjenestetid, beregnes den årlige pensionsgivende løn som den løn, der  

 kunne opnås ved beskæftigelse med fuldt pligtigt timetal.
d.
For tjenestemænd med delvis tjenestefrihed nedsættes refusionsbeløbet i  

 forhold til den godkendte tjenestetidsnedsættelse.
e.
Refusionsbeløbet indbetales af organisationen til staten gennem  

 vedkommende amtskommune.
 ad C .
a.
Medlemmer af Danmarks Lærerforenings kongres og hovedstyrelse samt  

 kredsformænd - der ikke har tjenestefrihed - varetager i videst muligt omfang  

 hvervet ved omlægning af tjenesten eller ved tjenestebytning.
Det påhviler  

 såvel kommunalbestyrelsen/ amtsrådet som organisationsrepræsentanten at  

 medvirke til en hensigtsmæssig løsning.
Såfremt en sådan omlægning eller bytning ikke kan ske, kan  

 kommunalbestyrelsen/amtsrådet efter forhandling med vedkommende  

 organisationsrepræsentant - under hensyntagen til personalegruppens størrelse  

 og det geografiske område, inden for hvilket hvervet skal udføres - tillade  

 fravær uden lønafkortning i maksimalt svarende til 3 uger.
Det maksimale  

 fravær pr. skoleår kan således udgøre 3 gange det tildelte ugentlige  

 skematimetal, dog højst 90 timer (børnehaveklasseledere), 81 skematimer (  

 lærere i folkeskolen) og 72 skematimer (lærere ved øvelsesskoler).  

 Tjenestemænd i folkeskolen kan på dage med tilladelse til fravær fra  

 undervisningen uden lønafkortning endvidere tillades fravær fra andre  

 planlagte opgaver, f. eks. forældremøder, lærerrådsmøder m. v. i det omfang,  

 de nævnte opgaver ikke kan gennemføres som følge af organisationsarbejde.
 Det forudsættes, at tjenestemanden i hvert enkelt tilfælde gennem sin  

 skoles leder indhenter tilladelse til fraværet hos  

 kommunalbestyrelsen/amtsrådet, eller den, som kommunalbestyrelsen/amtsrådet  

 bemyndiger til at meddele tilladelsen.
b.
En tjenestemand i folkeskolen, der som organisationsvalgt har delvis  

 tjenestefrihed efter pkt.
A i finansministeriets cirkulære ( f. eks. nedsat  

 tjenestetid til 20 ugentlige undervisningstimer med tilsvarende nedsat løn),  

 vil herudover kunne opnå tilladelse til fravær uden lønafkortning i maksimalt  

 3 gange det ugentlige tildelte skematimetal forud for nedsættelse af  

 timetallet dog højst 90 timer (børnehaveklasseledere), 81 skematimer ( lærere  

 i folkeskolen) og 72 skematimer ( lærere ved øvelsesskoler og lærere ved  

 selvstændige skoler for vidtgående specialundervisning).
 Ydelse af en sådan tjenestefrihed medfører ingen ændring i beregningen af  

 eventuelle beløb til bevarelse af pensionsoptjeningen.
c.
Ud over det nævnte maksimale antal fraværstimer kan  

 kommunalbestyrelsen/amtsrådet yde tjenestefrihed mod lønafkortning til  

 organisationsrepræsentanter til udførelse af organisationsarbejde.
 Afkortningen pr. skematime, som tjenestefriheden omfatter, beregnes  

 således:
 Afkortningen medfører ikke fradrag ved beregning af lønanciennitet eller  

 pensionsalder.
------------------------- Bestemmelserne i finansministeriets cirkulære (med undtagelse af  

 bemærkningerne om bidrag til bevarelse af pensionsoptjeningen) finder  

 tilsvarende anvendelse på timelærere, faste vikarer med læreruddannelse og  

 vakancevikarer.
Cirkulæret finder endvidere anvendelse på lærere ved de  

 private gymnasieskolers grundskoleafdeling.
 Undervisningsministeriets cirkulære om ændring af cirkulære af 22. juni  

 1976 om tjenestefrihed og nedsat tjenestetid for folkeskolens tjenestemænd m.  

 fl. ( som ændret ved cirkulære af 26. oktober 1977) er optrykt som bilag 2.  

 Det bemærkes, at § 4, stk. 3, i tjenestefrihedscirkulæret ikke berøres af  

 bestemmelserne i cirkulæret om vilkår for tjenestefrihed til  

 organisationsarbejde.
 Man henleder opmærksomheden på, at tjenestefrihedscirkulærets § 17, stk.  

 3, med virkning fra 1. august 1985 er ændret således, at bestemmelserne i  

 cirkulærets § 1, stk. 1 og 2, om tjenestefrihed uden løn finder tilsvarende  

 anvendelse på vakancevikarer.
Undervisningsministeriet, den 19. juli  

 1985 P. m. v.
 e. b.
Annette Hoffmann fm.
Bilag Bilaget er udeladt her.
