 I henhold til §§ 2 og 3 i lov nr. 76 af 27. februar 1980 om statens  

 overtagelse af de sociale højskoler i København, Århus, Odense og Esbjerg som  

 ændret ved § 19 i lov nr. 217 af 23. april 1986 fastsættes:
Kapitel 1. Uddannelsens formål og struktur Kapitel 2. Uddannelsens nærmere udformning Kapitel 3. Evaluering m.m.
Kapitel 4. Praktik Kapitel 5. Andre bestemmelser Kapitel 6. De enkelte fagområder Kapitel 7. De enkelte problemfelter Kapitel 8. Ikrafttræden Uddannelsens formål og struktur § 1.  Uddannelsen har til formål at kvalificere de  

 studerende til at varetage en socialrådgivers funktioner inden for det  

 sociale arbejdsområde i statslige, kommunale, amtskommunale og private  

 forvaltninger, institutioner og virksomheder samt at give de studerende  

 grundlag for at følge udviklingen inden for dette område.
 Stk. 2.  Formålet opfyldes ved, at de studerende gennem  

 uddannelsen får:
 1. Viden inden for en række fagområder af central  

 betydning for socialt arbejde.
 2. En helhedsforståelse af konkrete sociale problemers  

 årsager, fremtrædelsesformer og konsekvenser for det enkelte menneske og for  

 grupper af mennesker.
 3. Færdighed i at omsætte denne viden og forståelse  

 til konkret arbejde med sociale problemer, herunder socialt  

 rådgivningsarbejde, planlæggende og forebyggende virksomhed og administrative  

 funktioner inden for det sociale arbejdsområde.
 § 2.  Socialrådgiveruddannelsen er normeret til 3 år.  

 Der indgår en sammenhængende praktikperiode på 5 måneder i uddannelsens 3.-4.  

 semester, jf. kapitel 4.
 Stk. 2  Om adgangen til uddannelsen henvises til  

 bekendtgørelse om optagelse på de sociale højskoler.
Uddannelsens nærmere udformning § 3.  Socialrådgiveruddannelsen omfatter følgende  

 fagområder:
 Om fagområdernes mål og indhold og om evalueringskravene henvises til  

 kapitel 6.
 Stk. 2.  Undervisningsministeriet, Direktoratet for de  

 Videregående Uddannelser, kan godkende yderligere fagområder.
Stk. 3.  Arbejdet med fagområderne tilrettelægges som en  

 kombination af fagområdeorienterede kurser, § 4, og problemorienteret,  

 tværfagligt projektarbejde. jf. §§ 5-8. Der kan indgå seminarer i  

 kurset og projektarbejde og afholdes støttekurser i tilknytning til  

 projektarbejdet.
I projektarbejdet indgår der feltarbejde.
Kurser § 4.  Der afholdes kurser i fagområderne 1-10 efter §  

 3, stk. 1, jf. § 9 om nærmere bestemmelser i studieordningen.
 Stk. 2.  Kurserne har mindst følgende antal  

 undervisningstimer:
 Stk. 3.  Højskolen skal sikre, at de studerende før  

 eller samtidig med projektarbejdet kan følge de kurser eller dele af kurser i  

 fagområderne, der er væsentlige som grundlag for arbejdet inden for det  

 problemfelt, projektarbejde vedrører.
Projektarbejde § 5.  Projektarbejdets mål er, at de studerende - får en tværfaglig helhedsforståelse af samspillet mellem samfundets  

 strukturer og det enkelte menneskes levevilkår og adfærd og derigennem  

 integrerer og omsætter den viden og forståelse, de har opnået gennem  

 kurserne, og - bliver i stand til konkret at bestemme de faktorer, der forårsager  

 sociale problemer, og til at omsætte denne forståelse til konkret praktisk  

 arbejde med sådanne problemer.
 § 6.  Projektarbejde foregår inden for 2  

 problemfelter:
 Problemfelt 1:
 Socialt arbejde - individ, familie og samfund.
 Problemfelt 2:
 Socialt arbejde - institutioner.
 Om problemfelternes mål og emneområder henvises til kapitel 7.
 Stk. 2.  Mindst 1 projektarbejde skal have hovedvægten  

 på de sociale problemers opståen og fremtrædelsesformer (problemfelt 1), og  

 mindst 1 skal have hovedvægten på mulighederne for gennem den sociale  

 lovgivning og de sociale institutioner at forebygge og afhjælpe sociale  

 problemer (problemfelt 2).
§ 7.  I projektarbejdet skal de studerende arbejde  

 systematisk med sociale problemer.
Problemstillingerne skal være egnede til  

 at opbygge en helhedsforståelse af sociale problemer og socialt arbejde set  

 ud fra socialrådgiverens erhvervsfunktioner.
Stk. 2.  Den enkelte studerende skal gennem  

 projektarbejdet vise sig i stand til at omsætte sin viden fra kurser og  

 seminarer, således at - denne viden indgår i forståelse af det praktiske sociale arbejdes  

 muligheder, - denne viden omsættes til socialt arbejde på forskellige niveauer med  

 familier, individer, grupper og lokalsamfund, afhængigt af problemets art, - der opnås færdighed i at anvende den sociale lovgivning i enkeltsager.
 § 8.  Projektarbejdet foregår under vejledning, der  

 varetages eller forestås af mindst 1 af højskolens lærere.
Stk. 2.  Emnerne for de enkelte projekter vælges af de  

 studerende og skal godkendes af højskolen.
Ved godkendelsen påser højskolen,  

 at emnerne giver mulighed for et arbejde, der opfylder kravene efter §§ 6 og  

 7. Samtidig med godkendelsen anviser højskolen fagkyndig vejledning blandt  

 højskolens lærere.
 Stk. 3.  Hvert projektarbejde afsluttes med en  

 projektrapport, hvori der redegøres for projektarbejdets mål,  

 tilrettelæggelse, udførelse og resultater.
Studieordning § 9.  Den enkelte sociale højskole fastsætter - inden  

 for bekendtgørelsens rammer og på grundlag af uddannelsens formål - uddybende  

 bestemmelser om uddannelsen i en studieordning.
 Stk. 2.  Studieordningen indeholder bl.a. bestemmelser  

 om:
 1. Undervisningstimetallet for kurserne i  

 fagområderne, jf. dog § 4, stk. 2, om mindste timetal, og om kursernes omfang  

 målt i arbejdsbelastning for en studerende.
 2. Antallet af projektarbejder, om deres placering  

 inden for problemfelterne og om projektarbejdernes omfang målt i  

 arbejdsbelastning for en studerende.
 3. Indholdet af de enkelte fagområdekurser og om de  

 krav, de studerende skal opfylde ved kursets slutning.
 4. De studerendes valg af emne for projektarbejderne,  

 om vejledning og anden undervisning til støtte for projektarbejdet og  

 feltarbejde.
 5. Praktikkens placering i uddannelsesforløbet, samt  

 andre bestemmelser om praktikken, herunder bestemmelser om faglig vejledning  

 og kurser med sigte på praktikarbejdet (aftalerne med praktikinstitutionerne  

 optages i studieordningen som bilag).
 6. Formen for en løbende intern evaluering af den  

 enkelte studerendes arbejde, som vejledning af de studerende og som en del af  

 grundlaget for højskolens uddannelsesplanlægning.
 7. Fagområdeprøvernes og projektbedømmelsernes  

 placering i uddannelsesforløbet, om frister for de studerendes indstilling  

 til prøver, projektbedømmelser og lignende, jf. § 12, stk. 1, om sygeeksamen  

 og om eksamen, jf. bestemmelserne herom i kapitel 3.
Stk. 3.  En studieordning kan indeholde hjemmel til at  

 dispensere fra studieordningens bestemmelser.
I så fald angives  

 dispensationsmyndigheden og så vidt muligt dispensationsgrundlaget.
 Stk. 4.  Højskolen indsender 3 eksemplarer af  

 studieordningen til direktoratet til orientering.
 Evaluering m.m.
 § 10.  Der afholdes skriftlige prøver  

 (fagområdeprøver) i fagområderne 1. socialret, 2. familieret, civilret og  

 retspleje m.m., 3. forvaltningskundskab, 4. arbejdsmarkedskundskab og 6.  

 økonomisk planlægning.
 Stk. 2.  Der afholdes skriftlige og/eller mundtlige  

 prøver (fagområdeprøver) i fagområderne 5. samfundsbeskrivelse, social- og  

 arbejdsmarkedspolitik, 7. sociologi, 8. psykologi, 9. psykiatri og  

 socialmedicin og 10. teorier og metoder i socialt arbejde.
 Stk. 3.  Der kan afholdes flere prøver inden for hvert  

 af de fagområder, der er nævnt i stk. 1 og 2, eller flere fagområder kan  

 indgå i een prøve.
 Stk. 4.  Fagområderne 7. sociologi, 8. psykologi og 9.  

 psykiatri og socialmedicin kan bedømmes ved særskilt eksamination under  

 samtalen om projektarbejdet i stedet for ved prøve(r) efter stk. 2.
 Stk. 5.  Der foretages to bedømmelser af projektarbejdet  

 (projektbedømmelser), een af et projektarbejde inden for hvert problemfelt.
 § 11.  Grundlaget for bedømmelsen af projektarbejdet  

 er projektrapporten og en samtale om projektarbejdet.
Stk. 2.  Samtalen om et projektarbejde kan være en  

 gruppeprøve, og i så fald skal det - hvis det ikke fremgår af rapporten -  

 konstateres ved samtalen, hvilken indsats den enkelte studerende har ydet i  

 arbejdet med projektet.
Fagområdeprøver er individuelle.
Mundtlige prøver i  

 et eller flere af fagområderne 7. sociologi, 8. psykologi og 9. psykiatri og  

 socialmedicin kan dog være gruppeprøver, hvis eksaminationerne tager  

 udgangspunkt i et skriftligt gruppearbejde.
Der kan højest deltage 5  

 studerende i en gruppeprøve, og der skal altid indgå eksamination af hver  

 enkelt studerende i prøven.
 Stk. 3.  Antallet af fagområdeprøver, de fagområder, der  

 bedømmes i forbindelse med bedømmelsen af projektarbejdet, samt formen for  

 den enkelte prøve og projektbedømmelse fastsættes i studieordningen inden for  

 de rammer, der er fastsat i § 10 og i stk. 1 og 2.
§ 12.  De studerende skal indstille sig til  

 fagområdeprøver og projektbedømmelser, første gang de finder sted, efter at  

 undervisningen, henholdsvis projektarbejdet, er afsluttet, medmindre  

 højskolen tillader senere indstilling.
En studerende, der har fået  

 bedømmelsen 0 til en prøve eller i projektarbejdet, skal indstille sig igen,  

 første gang prøven eller projektbedømmelsen afholdes, medmindre højskolen  

 tillader andet.
Indstiller den studerende sig ikke til tiden, eller deltager  

 den studerende ikke i prøven eller projektbedømmelsen, anses den pågældende  

 for ikke bestået.
Stk. 2.  En studerende kan højest 3 gange indstille sig  

 til samme prøve eller projektbedømmelse.
Højskolen kan tillade indstilling en  

 4. gang.
Genindstilling er betinget af, at den studerende ikke har fået  

 karakteren 6 eller derover ved prøven eller projektbedømmelsen.
 Stk. 3.  Aflægges samme prøve eller foretages  

 projektbedømmelse flere gange, gælder den højeste karakter.
§ 13.  Ved fagområdeprøver medvirker en eller flere  

 censorer efter direktoratets bestemmelse.
Ved projektbedømmelser medvirker 2  

 censorer, hvoraf mindst 1 er ansat i en kommunal eller amtskommunal  

 forvaltning, og - så vidt muligt - mindst 1 er uddannet som socialrådgiver  

 eller tilsvarende.
Stk. 2.  Direktoratet og Danmarks Forvaltningshøjskole  

 beskikker et fælles censorkorps for socialrådgiveruddannelserne på de sociale  

 højskoler og Aalborg Universitetscenter og for socialformidleruddannelsen på  

 Danmarks Forvaltningshøjskole.
Censorkorpset skal - så vidt muligt - for  

 mindst halvdelens vedkommende bestå af ansatte fra de kommunale og  

 amtskommunale forvaltninger.
 Stk. 3.  Direktoratet og Danmarks Forvaltningshøjskole  

 kan fastsætte nærmere regler om censorkorpsets dannelse og dets virke.
§ 14.  Bedømmelsen er individuel både ved  

 fagområdeprøver og ved projektbedømmelser.
Ved bedømmelsen anvendes  

 13-skalaen efter de fælles bestemmelser for de højere  

 uddannelsesinstitutioner.
Stk. 2.  Der gives 1 karakter for hvert fagområde  

 (fagområdekarakter). Afholdes der mere end een prøve i et fagområde,  

 fastsættes antallet af karakterer (delkarakterer) og reglerne om  

 sammenregning af disse til een karakter, herunder om eventuel vægtning, i  

 studieordningen.
For projektarbejdet gives der 1 karakter inden for hvert  

 problemfelt (projektkarakter).
Stk. 3.  Til at bestå eksamen kræves, - at gennemsnittet af alle fagområde- og projektkarakterer er mindst 6,0, - at ingen karakter, herunder delkarakterer, er 0 og - at praktikken er godkendt. jf. § 19.
 Ved beregning af gennemsnittet af fagområde- og projektkarakterer tæller  

 fagområdekarakterer enkelt og projektkarakterer dobbelt.
Praktik § 15.  Målet for praktikken er, at de studerende 1. får konkret indsigt i og forståelse af  

 forskelligartede funktioner, som socialrådgivere typisk varetager, og i  

 forbindelse hermed får indsigt i og forståelse af praktikinstitutionernes  

 organisation, arbejdsgang m.v., 2. får nogen færdighed i at omsætte deres teoretiske  

 viden i praktisk arbejde med konkrete sociale sager, herunder ved  

 klientkontakt, 3. får øvelse i at samarbejde med andre faggrupper om  

 konkrete sociale problemer og 4. får grundlag for at vurdere deres forudsætninger  

 for at arbejde som socialrådgiver.
Nr. 1-3 er praktikkens uddannelsesmål.
Direktoratet fastsætter efter  

 forslag fra de sociale højskoler og Aalborg Universitetscenter de kriterier,  

 der skal vise, om uddannelsesmålene er nået (bedømmelseskriterierne).
§ 16.  Praktikken skal normalt foregå i en kommunal  

 eller amtskommunal social- og sundhedsforvaltning.
Direktoratet kan godkende,  

 at praktikken foregår i andre institutioner m.v., hvor målet for og de øvrige  

 bestemmelser om praktikken efter direktoratets vurdering kan tilgodeses.  

 Højskolen fordeler praktikanterne på praktikinstitutionerne.
Stk. 2.  Praktikken er ulønnet.
Praktikanterne har pligt  

 til at deltage i arbejdet i praktikinstitutionen og har tavshedspligt og  

 andre pligter i overensstemmelse med praktikaftalen mellem  

 praktikinsitutionen og højskolen, jf. § 17.
 Stk. 3.  Højskolen udpeger en lærer til at følge den  

 enkelte praktikant og til at forestå bedømmelsen af praktikken.
§ 17.  Der indgås en skriftlig aftale (praktikaftalen)  

 mellem højskolen og hver af de social- og sundhedsforvaltninger eller andre  

 praktikinstitutioner, højskolen sender praktikanter til.
Aftalen skal så vidt  

 muligt være varig.
 Stk. 2.  Praktikaftalen skal indeholde en beskrivelse af  

 praktikinstitutionen og derudover bestemmelser om:
 1. Antallet af praktikpladser i den pågældende  

 institution eller fremgangsmåden ved fastsættelsen heraf.
 2. De pligter, praktikinstitutionen påtager sig med  

 hensyn til praktikanternes indføring i forskelligartede sagsforhold,  

 vejledningen af de enkelte praktikanter i overensstemmelse med praktikkens  

 mål og ansvaret for den samlede vejledning.
 3. Praktikanternes abejdstid i praktikinstitutionen og  

 deres pligter som deltagere i arbejdet i denne.
4. Praktikanternes eventuelle deltagelse i  

 undervisning, møder o.l., som højskolen tilrettelægger for praktikanter, og  

 praktikanternes eventuelle deltagelse i arbejde i styrende organer på  

 højskolen.
En sådan deltagelse kan højest have et omfang af een arbejdsdag  

 pr. uge.
 5. Fastlæggelsen af en introduktions- og arbejdsplan  

 for den enkelte praktikant.
 6. Praktikinstitutionens medvirken ved vurdering af  

 praktikanterne.
 7. Højskolens bistand til praktikinstitutionen,  

 herunder orientering af og eventuelle tilbud om kurser for sådanne  

 medarbejdere ved praktikinstitutionen, som fungerer som vejledere for  

 praktikanter.
 8. Samarbejdet mellem praktikinstitutionen og  

 højskolen ved uoverensstemmelser mellem en praktikant og praktikinstitutionen  

 eller lignende problemer ved praktikanternes virke i praktikinstitutionen.
 9. Praktikaftalens gyldighedsperiode eller hvordan  

 aftalen bringes til ophør.
 Stk. 3.  Praktikaftalen kan indeholde andre  

 bestemmelser, der har betydning for gennemførelsen af praktik i den  

 pågældende institution.
 Stk. 4.  Praktikaftalen skal godkendes af direktoratet.  

 Direktoratet kan udforme normalpraktikaftaler eventuelt sammen med  

 praktikinstitutioner eller sammenslutninger af mulige praktikinstitutioner.  

 Bruger højskolen sådanne normalaftaler, skal kun afvigelser fra og  

 tilføjelser til disse forelægges for direktoratet.
 § 18.  Når fra en tredjedel til halvdelen af  

 praktiktiden er gået, drøfter den lærer, højskolen har udpeget efter § 16,  

 stk. 3, med praktikinstitutionen og praktikanten, hvordan praktikantens  

 arbejde opfylder praktikkens mål, og hvilke justeringer der eventuelt bør  

 foretages i arbejdet (midtvejsvurdering). Ved midtvejsvurderingen skal  

 praktikanten gøres opmærksom på forhold, der gør det tvivlsomt, om praktikken  

 vil kunne godkendes.
§ 19.  Ved afslutningen af praktikken tages der  

 stilling til, om praktikanten opfylder bedømmelseskriterierne i en sådan  

 grad, at praktikken kan godkendes.
Afgørelsen træffes ud fra en vurdering af  

 praktikantens fagligt-arbejdsmæssige kvalifikationer ved praktiktidens  

 afslutning.
Stk. 2.  Afgørelsen træffes af en af  

 praktikinstitutionen udpeget vejleder for praktikanten - der eventuelt har  

 rådført sig med andre vejledere - og den lærer, højskolen har udpeget efter §  

 16, stk. 3, i fællesskab.
Er der enighed om afgørelsen, er praktikken  

 uden videre godkendt eller ikke godkendt.
Er der ikke enighed,  

 foranstalter højskolen en samtale mellem praktikanten, den pågældende lærer  

 og en efter § 13 beskikket censor i teori og metode, der er ansat i en  

 praktikinstitution.
Samtalen tager udgangspunkt i praktikantens arbejdsplan.  

 Lærer og censor afgør på samme måde som ved en mundtlig prøve, om praktikken  

 skal godkendes.
 Stk. 3.  Godkendes praktikken ikke, skal praktikanten  

 have en kort skriftlig begrundelse.
 § 20.  Har en praktikant ikke været på  

 praktikinstitutionen i mindst fire femtedele af den samlede arbejdstid efter  

 praktikaftalen, kan der ikke tages stilling til godkendelse af praktikken.
 Stk. 2.  Hvis et fravær på mere end en femtedel af den  

 samlede arbejdstid skyldes sygdom og/eller anden hindring, der kan  

 sidestilles med sygdom, kan højskolen tillade forlængelse af praktikken, hvis  

 praktikinstitutionen er enig heri.
§ 21.  En studerende kan højest 2 gange begynde en  

 praktiktid.
Højskolen kan dog tillade en studerende at begynde praktiktid en  

 3. gang.
 Stk. 2.  Skift til anden praktikinstitution inden for  

 den første måned af praktiktiden regnes ikke for ny praktiktid.
 § 22.  De sociale højskoler sender hvert år  

 direktoratet en redegørelse for praktikken i de foregående semestre.  

 Direktoratet fastsætter, hvad der skal oplyses i redegørelsen.
Andre bestemmelser § 23.  Bedømmelsen for fagområder kan overføres fra en  

 social højskole til en anden social højskole.
Bedømmelsen for fagområderne  

 1-6 og 10 kan overføres fra socialrådgiveruddannelsen på Aalborg  

 Universitetscenter og fra socialformidleruddannelsen på Danmarks  

 Forvaltningshøjskole til en social højskole.
 Stk. 2.  En social højskole kan herudover godkende, at  

 et studieelement, der er gennemført og bedømt ved Danmarks  

 Forvaltningshøjskole eller ved en anden videregående uddannelsesinstitution,  

 træder i stedet for et tilsvarende studieelement (et fagområde eller en del  

 deraf eller et projektabejde) i socialrådgiveruddannelsen, og at bedømmelsen  

 overføres til højskolen.
Stk. 3.  En karakter i 13-skalaen overføres uændret.
En  

 karakter i en anden skala eller et Bestået overføres som Bestået.
Træder et  

 Bestået herved i stedet for en karakter, foretages gennemsnitsberegningen  

 efter § 14, stk. 3, ud fra de andre karakterer.
 § 24.  En godkendt praktik kan overføres til en social  

 højskole fra andre sociale højskoler og fra Aalborg Universitetscenter.
 Stk. 2.  En studerende fritages for praktik i  

 socialrådgiveruddannelsen, hvis den studerende har arbejdet i mindst 2 år i  

 en kommunal eller amtskommunal social- og sundhedsforvaltning eller i en  

 institution, der kan sidestilles hermed, og herunder i væsentligt omfang har  

 haft funktioner, der kan danne grundlag for at opfylde praktikkens  

 uddannelsesmål, jf. § 15.
§ 25.  Højskolen udsteder bevis for den gennemførte  

 socialrådgiveruddannelse på en blanket, som de sociale højskoler udarbejder i  

 fællesskab.
Blanketten skal godkendes af direktoratet.
 Stk. 2.  På beviset oplyses følgende:
 1. Bedømmelserne for de enkelte fagområder og for  

 projektarbejderne.
 2. Praktikinstitutionens art.
 3. Eventuelle dispensationer fra bekendtgørelsens  

 bestemmelser og studieordningen, der har betydning for vurderingen af  

 uddannelsens indhold eller resultat.
 4. Overførsel af eller fritagelse for studieelementer  

 efter §§ 23 og 24.
 5. Oplysning om socialrådgiveruddannelsens formål og  

 udformning i hovedtræk, karakterskalaen og betingelserne for at bestå  

 eksamen.
 Stk. 3.  Oplysningerne efter stk. 2, nr. 5, kan i stedet  

 gives på et bilag til beviset.
 § 26.  Den, der har gennemført  

 socialrådgiveruddannelsen på en social højskole, betegnes  

socialrådgiver.
 § 27.  Den enkelte højskole - eller de sociale  

 højskoler i fællesskab - udgiver en studievejledning med en redegørelse for  

 uddannelsen og med andre oplysninger af betydning for de studerende ved  

 tilrettelæggelsen af deres studium.
 Stk. 2.  Højskolen gør de studerende bekendt med  

 bekendtgørelsen og studieordningen.
 § 28.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
§ 28a.
Klager over en højskoles afgørelser efter denne bekendtgørelse  

 indgives til den pågældende højskole.
Hvis en klage ikke tages til følge, og  

 klageren fastholder klagen, videresender institutionen klagen - bilagt en  

 udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 Stk. 3.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
De enkelte fagområder § 29.  Socialret: Fagområdets mål er, at de  

 studerende får viden om og forståelse af den sociale lovgivning og de  

 socialpolitiske principper, der ligger til grund herfor, samt fortrolighed  

 med almindelige fortolkningsprincipper m.v.
 Stk. 2.  Fagområdets indhold er:
 1. Retsreglernes tilblivelse, retskildelære,  

 lovfortolkning og lovanalyse.
 2. Strukturen i den sociale lovgivning, den sociale  

 sektores styring og ankesystemet.
 3. Bistandsloven, familieydelsesloven, dagpengeloven,  

 sygesikringsloven, arbejdsskadeforsikringsloven, pensionslovene, specielle  

 erstatningslove og boligsikrings- og boligstøttelovgivningen.
Stk. 3.  Evalueringskrav: Den studerende skal kunne 1. demonstrere overblik over strukturen i den sociale  

 lovgivning, 2. anvende bistandslovens bestemmelser til løsning af  

 mindre, konkrete problemer inden for områderne økonomisk bistand og  

 hjælpeforanstaltninger for børn og unge, 3. anvende pensionslovens bestemmelser til løsning af  

 mindre, konkrete problemer om tilkendelse og beregning af pensioner og 4. finde frem til bestemmelser i de ovenfor nævnte  

 love og den øvrige lovgivning og de hertil knyttede administrative  

 bestemmelser, der har betydning for løsningen af konkret formulerede  

 problemer, der bygger på faktisk forekommende sociale tilfælde.
 § 30.  Familieret, civilret og retspleje m.m.:  

 Fagområdets mål er, at de studerende får viden om og forståelse af de  

 retsregler, der regulerer borgernes rettigheder og pligter.
 Stk. 2.  Fagområdets indhold er:
 1. Familieret: Ægteskabs indgåelse og opløsning,  

 ægteskabets retsvirkninger, børns retsstilling, papirløse forhold, myndighed,  

 adoption, arv og skifte, abort og sterilisation.
 2. Civilret: Kontrakters indgåelse og opfyldelse,  

 erstatning og forsikring og leje og eje af boliger.
 3. Skatteret: Forskudsregistrering, selvangivelsen,  

 slutopgørelse, mindstekrav til regnskabsopgørelse i henseende til  

 skattevæsenet og den skattemæssige behandling af sociale ydelser.
 4. Retspleje: Sagsanlæg ved domstolene,  

 tvangsfuldbyrdelse og retshjælp.
 5. Strafferet og strafferetspleje: Strafbare forhold,  

 politiets og anklagemyndighedens funktion, den sigtedes rettigheder i en  

 straffesag, sanktionsformer, indsattes rettigheder og kriminalforsorgen.
Stk. 3.  Evalueringskrav: Den studerende skal kunne 1. beskrive de vigtigste retsregler inden for  

 fagområdet, 2. genkalde sig juridiske termer, der anvendes i  

 retsafgørelser, og forklare disses betydning, 3. identificere retlige problemer, der indgår i  

 konkrete sociale problemstillinger, og 4. vejlede klienter om deres retsstilling i konkrete  

 konfliktsituationer, herunder om mulighederne for retshjælp.
 § 31.  Forvaltningskundskab: Fagområdets mål  

 er, at de studerende får viden om og forståelse af den offentlige  

 forvaltnings organisation (herunder specielt den kommunale struktur og  

 styrelse), kendskab til beslutningsprocesser inden for den offentlige  

 forvaltning (herunder de almindelige sagsbehandlingsregler og regler om  

 kontrol med forvaltningen) samt indblik i de administrative rutiner i en  

 socialrådgivers arbejde.
 Stk. 2.  Fagområdets  indhold er:
 1. En kort karakteristik af dansk statsstyre (den  

 lovgivende magt, den udøvende magt og den dømmende magt) samt  

 frihedsrettighederne (den personlige frihed, ytringsfriheden m.v.).
 2. Finanslovens tilblivelse og opbygning.
 3. Oversigt over de almindelige  

 forvaltningsmyndigheders oganisation, herunder opgavefordelingen mellem  

 kommuner og amtskommuner.
 4. Informations- og beslutningsprocesser i offentlig  

 forvaltning.
 5. Den kommunale struktur og lovgivningen om  

 kommunernes styrelse.
 6. Almindelige sagsbehandlingsregler og  

 forvaltningsretlige principper, herunder reglerne om offentlighed i  

 forvaltningen og regler om tavshedspligt.
 7. Kontrol med forvaltningen.
 8. Journalopbygning og -vedligeholdelse.
 9. Mulighederne for at anvende edb og de  

 forvaltningsmæssige og retlige problemer herved.
 10. Tilsyn med institutioner, byggesager.
 11. Sekretariatsarbejde for udvalg m.v.
Stk. 3.  Evalueringskrav: Den studerende skal kunne 1. demonstrere viden om fagområdets indhold, 2. beskrive de vigtigste retlige og organisatoriske  

 principper, der gælder for den offentlige forvaltning, 3. genkalde sig juridisk/administrative termer, der  

 anvendes i den offentlige forvaltning, og forklare disses betydning, 4. identificere forvaltningsretlige problemer, der kan  

 opstå ved behandling af sociale sager, og 5. anvende væsentlige forvaltningsretlige regler og  

 principper, herunder reglerne om offentlighed i forvaltningen og om  

 tavshedspligt.
 § 32.  Arbejdsmarkedskundskab: Fagområdets mål  

 er, at de studerende får viden om og forståelse af arbejdsmarkedet og de  

 aftaler og love, der regulerer forholdene her.
 Stk. 2.  Fagområdets indhold er:
 1. Arbejdsmarkedets organisering, de forskellige  

 organisationsmæssige interesser, organisationernes strukturelle opbygning og  

 formålet med aftaler og love for arbejdsmarkedet.
 2. Arbejdsmarkedets hovedorganisationer og de aftaler  

 og love, der udspringer af samarbejdet mellem disse parter - specielt  

 hovedaftalen, arbejdsretten, forligsinstitutionen, abejdsmiljølovgivningen  

 m.m.
 3. De love, hvorved staten påvirker forholdene på  

 arbejdsmarkedet, dvs. lovgivningens bestemmelser om arbejdsløshedsforsikring,  

 arbejdsformidling, mobilitetsfremmende ydelser, samt beskyttelseslovene  

 (herunder funktionærloven, medhjælperloven, ferieloven og bestemmelser om  

 arbejdssikkerhed).
 4. Uddannelsesmuligheder og de erhvervsmæssige krav,  

 der stilles til de uddannede.
 5. De aktuelle aftaler og loves sammenhæng med  

 tidligere aftaler og love på arbejdsmarkedet.
 6. Sammenhængen mellem aftaler indgået af parterne på  

 arbejdsmarkedet og den statslige lovgivning for arbejdsmarkedet.
Stk. 3.  Evalueringskrav: Den studerende skal kunne 1. beskrive de gældende love for arbejdsmarkedet, 2. anvende de bestemmelser i arbejdsmarkedslovene, der  

 vedrører enkeltpersoners rettigheder til og muligheder for økonomisk støtte, 3. beskrive de emner, der omfattes af gældende  

 aftaler, og 4. redegøre for de konkrete aftalers og loves  

 sammenhæng med de samfundsmæssige forhold, der viser sig i den førte  

 økonomiske politik og i arbejdsmarkeds- og socialpolitikken.
 § 33.  Samfundsbeskrivelse, social- og  

 arbejdsmarkedspolitik: Fagområdets mål er, at de studerende får viden  

 om og forståelse af det danske samfunds sociale og økonomiske udvikling og  

 opbygning, de samfundsmæssige forhold, der har betinget udviklingen i den  

 offentlige sektor (herunder specielt den sociale sektor), samt de offentlige  

 indgreb og foranstaltninger, der virker i forhold til individers og gruppers  

 livsvilkår og sociale problemer.
 Stk. 2.  Fagområdets indhold er:
 1. Samfundets sociale og økonomiske udvikling med  

 henblik på udviklingen inden for produktions- og erhvervsstrukturen.
 2. Udviklingen af forskellige befolkningsgruppers og  

 sociale lags forskellige livsvilkår og disse gruppers og lags tilknytning til  

 de væsentligste faglige og politiske organisationer samt de offentlige  

 sociale foranstaltninger, der rettes mod de sociale problemer.
 3. Det offentliges regulering af erhvervsstrukturen og  

 det offentliges regulering af forholdet mellem de forskellige  

 samfundsgrupper, herunder specielt livsvilkårene ved f.eks. den førte  

 finans-, skatte-, bolig-, uddannelses-, arbejdsmarkeds- og socialpolitik.
 4. De mekanismer og sociale kræfter, der regulerer  

 løn- og arbejdsforhold på arbejdsmarkedet, herunder specielt spørgsmålet om  

 indkomstdannelse og indkomstfordeling.
 5. Forholdet mellem produktions- og  

 erhvervsstrukturens udvikling og arbejdsvilkår samt arbejdsmiljø;  

 arbejdsmarkedsorganisationernes politik i forhold til abejdsvilkår og  

 arbejdsmiljø.
 6. De samfundsmæssige forhold, der har betinget  

 udviklingen af den sociale sektor og socialpolitikkens udvikling.
 7. Socialpolitikkens mål og midler, herunder  

 spørgsmålet om indkomstoverførsler.
 8. Socialpolitikkens finansiering, herunder  

 byrdefordelingen.
Stk. 3.  Evalueringskrav: Den studerende skal kunne 1. redegøre for de vigtigste udviklingslinjer i  

 forholdet mellem samfundsstrukturens udvikling og udviklingen i  

 arbejdsmarkeds- og socialpolitikken og 2. belyse de samfundsmæssige rammer og betingelser,  

 der eksisterer for et socialt arbejde.
 § 34.  Økonomisk planlægning: Fagområdets mål  

 er, at de studerende får viden om og forståelse af forskellige former for  

 planlægning og prioritering inden for den sociale sektor samt disses  

 anvendelsesmuligheder og begrænsninger.
 Stk. 2.  Fagområdets indhold er:
 1. Planlægningsbegrebet og forskellige former for  

 planlægning i historisk perspektiv.
 2. Planlægningsprocessen og de forskellige  

 planlægningsteknikker og prognoseteknikker.
 3. De sociale udbygningsplaner og deres udarbejdelse.
 4. De politiske og økonomiske rammer, der er lagt for  

 planlægningen, herunder de interne koordineringsproblemer på og mellem de  

 forskellige niveauer i den offentlige sektor.
 5. Prioritering inden for den offentlige og private  

 sektor.
 6. Det kommunale budget- og regnskabssystem.
 Stk. 3.  Evalueringskrav: Den studerende skal kunne  

 beskrive principperne for planlægningen og kunne angive planlægningens  

 politiske og institutionelle rammer.
 § 35.  Sociologi: Fagområdets mål er, at de  

 studerende får viden om og forståelse af de sociale problemers karakter samt  

 kendskab til videnskabelige analyser af de sociale problemers  

 fremtrædelsesformer, deres årsager og konsekvenser.
 Stk. 2.  Fagområdets indhold er:
 1. Forskellige videnskabelige retningers tankesæt og  

 forklaringsmodeller om sociale problemer.
 2. Teorier om samfundets udvikling.
 3. Den økonomiske og teknologiske udviklings  

 indvirkning på individers og gruppers livsvilkår.
 4. Uddannelsesforhold, herunder de erhvervsmæssige  

 krav, der stilles til individers og gruppers sociale og faglige  

 kvalifikationer.
 5. Teorier om social lagdeling og klasser, disse  

 gruppers tilknytning til faglige og politiske organisationer samt  

 sammenhængen mellem sociale lag og livsvilkår.
 6. Teorier om udviklingen af sociale organisationer og  

 - med udgangspunkt i de sociale institutioner, socialrådgiveren indgår i -  

 sammenhængen mellem en organisations målsætning, struktur og funktion.
 7. Sociologiske metoder ved tilrettelæggelse af  

 empiriske undersøgelser.
Stk. 3.  Evalueringskrav: Den studerende skal kunne 1. belyse sammenhængen mellem den sociale og  

 økonomiske udvikling, individers og gruppers livsvilkår og sociale problemer  

 ud fra en sociologisk synsvinkel, 2. beskrive de samfundsmæssige rammer for  

 socialrådgiverens arbejde samt de muligheder og begrænsninger, de giver med  

 hensyn til at gribe ind over for de problemskabende processer, og 3. beskrive de sociologiske metoder med henblik på  

 indsamling af erfaring fra den sociale virkelighed og vurdere eksisterende  

 undersøgelser.
 § 36.  Psykologi: Fagområdets mål er, at de  

 studerende får viden om og forståelse af individets og gruppers sociale  

 situation og af menneskets oplevelser, adfærd og samspil i grupper, sociale  

 miljøer og samfundet.
 Stk. 2.  Fagområdets indhold er:
 1. De forhold, der er væsentlige for individets  

 tilegnelse af samfundets kultur gennem opvækst, opdragelse, udvikling og  

 uddannelse, herunder de problemer, der kan opstå i denne periode.
 2. Familien som en økonomisk og social enhed, således  

 som den fremtræder i forskellige sociale lag, herunder betydningen af de  

 køns- og aldersbestemte roller og funktioner i familien.
 3. De forhold, der virker opløsende eller  

 stabiliserende på familien, herunder familiemedlemmernes indbyrdes samspil og  

 de sociale konsekvenser af opdelingen i produktionslivet og privatlivet.
 4. De sociale og psykiske konsekvenser for individer  

 og grupper af arbejdsløshed, nedslidning, social og faglig mobilitet m.m.
 5. Forskellige former for afvigende social adfærd og  

 de reaktioner, der i samfundet udvises over for sociale problemer, herunder  

 kendskab til de forskellige behandlingsteorier.
Stk. 3.  Evalueringskrav: Den studerende skal kunne 1. vise en helhedsforståelse af individets sociale  

 situation og dets samspil med grupper og miljø, 2. belyse de konkrete sociale problemer, der opstår i  

 socialiseringsprocessen ved konflikt mellem socialiseringskrav og ved  

 udstødning fra uddannelsessystemet eller erhvervslivet, og 3. iagttage individers og gruppers sociale adfærd og  

 kunne forholde sig systematisk til opståen af sociale problemer samt give  

 eksempler på anvendelse af sådanne iagttagelser i socialt arbejde.
 § 37.  Psykiatri og socialmedicin: Fagområdets  

mål er, at de studerende får viden om og forståelse af de specielle  

 sociale og psykologiske faktorer, der har betydning for sygdommes opståen og  

 konsekvenser for individ og samfund, samt en viden, der gør det muligt for  

 dem at indgå i et tværfagligt samarbejde med andre personalegrupper inden for  

 social- og sundhedssektoren.
 Stk. 2.  Fagområdets indhold er:
1. Socialmedicins og psykiatris anvendelse i  

 samfundet.
Udgangspunkter herfor er en social-historisk beskrivelse af  

 socialmedicinens og psykiatriens skiftende funktioner og rammer.
2. Sygdomsbegrebet specielt - det psykiatriske sygdomsbegreb og debatten omkring dette, - sammenhæng mellem psykiske og sociale forhold, herunder boligforhold i  

 bestemte risikogrupper, - relationen mellem socialmedicin, arbejdsmedicin og bolig- og  

 arbejdsmiljø samt debatten omkring denne (f.eks. i forbindelse med  

 førtidspensionering).
 3. De organisatoriske rammer, inden for hvilke  

 socialmedicin og psykiatri fungerer, herunder specielt socialrådgiverens  

 placering inden for disse rammer.
 4. Sundhedspolitikken og dennes berøringsflader til  

 socialpolitikken.
Stk. 3.  Evalueringskrav: Den studerende skal kunne 1. redegøre for sammenhængene mellem sociale lags og  

 gruppers sygdomme og livsvilkår og 2. belyse betydningen af socialrådgiveres samarbejde  

 med andre faggrupper inden for socialmedicin og psykiatri ud fra nogle  

 konkrete sociale problemer i forbindelse med sygdomme.
 § 38.  Teorier og metoder i socialt arbejde:  

 Fagområdets mål er, at de studerende får viden om og forståelse af  

 metodisk socialt abejde, således at de ud fra en helhedsforståelse kan  

 analysere sociale problemer samt opnå færdighed i opsøgende, forebyggende og  

 behandlende arbejde.
 Stk. 2.  Fagområdets indhold er:
 1. Fælleselementer i socialt abejde:
a.
Helhedsforståelse af sociale problemers karakter i den aktuelle  

 samfundssammenhæng samt af baggrunden for problemernes opståen i samspillet  

 mellem individ og samfund.
b.
Systematisk sagsarbejde ud fra givne arbejdsmodeller.
Systematisk  

 arbejde med sociale problemer på individ-, gruppe- og samfundsniveau.  

 Indsamling af information, analyse, planlægning, handling, opfølgning og  

 vurdering, herunder løbende prioritetsmæssige og økonomiske vurderinger.
c.
Teorier om kommunikation, herunder om at etablere og bruge  

 kontaktforhold, at anvende samtaleteknik, at kende egne holdninger og at  

 indgå i samarbejdssituationer.
d.
Faglig etik, herunder stadige overvejelser over, hvilke mål og grupper  

 af mennesker socialt arbejde tjener.
e.
Socialrådgiverens rolle og placering i institutionen/forvaltningen  

 under samarbejde med andre faggrupper, andre forvaltningsgrene og  

 institutioner samt medlemmer af kommunale og andre styrelsesorganer.
f.
Omsætning af viden fra teori og metode i socialt arbejde og andre  

 fagområder til praktisk behandling.
 2. Metoder i socialt arbejde:
a.
Socialt arbejde med individer og familier.
Systematisk sagsarbejde i  

 individuelt socialt arbejde, familiearbejde, faser i sagsbehandlingen;  

 indsats i forhold til multiproblemfamilier, intensiv korttidshjælp til  

 familier i krise, oversigtligt kendskab til mere terapeutisk inspirerede  

 former for familiebehandling; afvigerbehandling, generelt og specielt af  

 særlige afvigergrupper, socialt arbejde med institutionsanbragte klienter,  

 konsekvenserne af institutionsanbringelse for klient/familie.
b.
Socialt gruppearbejde.
Arbejde med klientgrupper på en sådan måde, at  

 klienterne gennem gruppeerfaringer sættes i stand til at arbejde  

 hensigtsmæssigt med personlige, familiemæssige og miljømæssige problemer, der  

 allerede er opstået, eller at forebygge, at sociale problemer opstår.
c.
Samfundsarbejde.
Arbejde med større grupper af mennesker i miljøer, der  

 har fælles problemer, for at de skal afklare og udtrykke deres behov, samt  

 støtte til de pågældende til i fællesskab at arbejde henimod en ændring af  

 deres situation.
d.
Social planlægning og administration.
Arbejde med at etablere,  

 opretholde, ændre og udvikle samfundets institutioner for at mobilisere  

 ressourcer og anvende dem på hensigtsmæssig måde til at tilgodese behov på  

 det sociale område.
e.
Forskning i socialt arbejde.
Forståelse og anvendelse af  

 forskningsresultater.
Stk. 3.  Evalueringskrav: Den studerende skal kunne 1. fremlægge en helhedsvurdering af individets sociale  

 situation og dets samspil med grupper og miljø, 2. fremlægge en helhedsvurdering af et givet  

 socialproblem og udlede andre problemstillinger, som knytter sig til dette, 3. dokumentere færdighed i at arbejde efter planlagte  

 arbejdsfaser, 4. fremlægge viden om kommunikation med en klar  

 opfattelse af, hvilken målgruppe henvendelse sker til, samt tilrettelægge  

 information eller samtale på en sådan måde, at den passer til målgruppen, 5. dokumentere forståelse af gruppeprocesser, af  

 enkeltpersoners mulighed for at gribe ind og ændre processer samt være  

 bevidst om såvel egen funktion som gruppefunktion, 6. redegøre for, hvilket værdigrundlag der arbejdes ud  

 fra, og 7. dokumentere, hvordan viden fra teori og metode i  

 socialt abejde og andre fagområder omsættes til konkret handling.
De enkelte problemfelter § 39.  Problemfelt 1 (socialt arbejde - individ,  

 familie og samfund). Målet for projektarbejdet er, at de studerende - får indsigt i samfundet og i de generelle og specielle årsager til  

 sociale problemers opståen og fremtrædelsesformer på individ-, familie- og  

 samfundsniveau, og - ved belysning af levevilkårene for individet i familien og arbejdslivet  

 får indsigt i og færdighed i at arbejde med de forhold, som indvirker på  

 mulighederne for at afhjælpe eller forebygge sociale problemer gennem  

 generelle og individuelle foranstaltninger.
 Stk. 2.  Følgende emneområder kan indgå i  

 projektarbejdet:
1. Den samfundsmæssige baggrund for familien og andre  

 samlivsformer, herunder de forhold, der virker stabiliserende eller opløsende  

 på disse grupper.
De sociale problemer og konflikter på det individuelle og  

 familiemæssige plan, der er en konsekvens af de ændrede samlivsformer, samt  

 betydningen af den retlige regulering af de forskellige samlivsformer.
2. Opdragelses- og indlæringsprocessens karakter i  

 familien, uddannelsen og arbejdslivet og de betingelser, hvorunder den  

 foregår i forskellige sociale lag.
De sociale problemer, der er forbundet med  

 opdragelses- og indlæringsprocessen, og de muligheder, der er i det sociale  

 arbejde for at forebygge og løse disse problemer.
3. Lokalsamfundets og arbejdslivets betydning for  

 familien.
Betydningen af de sociale netværk og mulighederne for at udnytte  

 dem i socialt arbejde med individer, familier og grupper.
4. De samfundsmæssige forhold, der påvirker  

 løndannelsen/lønstrukturen.
Lavindkomstproblematikken som et socialt problem  

 og vurdering af de muligheder, arbejdsmarkedets parter og det offentlige har  

 for at forebygge og løse lavindkomstproblemet.
5. De erhvervsmæssige krav, der stilles til individers  

 og gruppers sociale og faglige kvalifikationer.
De sociale og økonomiske  

 faktorer, der påvirker omfanget og karakteren af arbejdsløshed, nedslidning  

 på og udstødning fra arbejdsmarkedet, den faglige og geografiske mobilitet  

 m.v.
De sociale og psykiske konsekvenser for individer og grupper af  

 arbejdsløshed, udstødning fra arbejdsmarkedet m.v. og de finansielle og  

 institutionelle muligheder, der i forbindelse med socialt arbejde er til  

 rådighed for at forebygge og begrænse konsekvenserne.
6. Betydningen for individer og familier af  

 adskillelsen mellem arbejdsliv og privatliv.
Hvordan faktorer som arbejds- og  

 boligforhold kan være årsag til sociale problemers opståen og  

 vedligeholdelse, og hvordan sådanne problemer hænger sammen med modsætningen  

 mellem arbejdsliv og privatliv.
 § 40.  Problemfelt 2 (socialt arbejde -  

 institutioner). Målet for projektarbejdet er, at de studerende ud fra en  

 helhedsforståelse af de sociale problemers opståen og fremtræden får indsigt  

 i og kendskab til privat og offentlig indsats til forebyggelse og behandling  

 af sociale problemer, og herunder får forståelse for socialrådgiverens  

 arbejdsopgaver og institutionsmæssige placering i den sociale sektor, samt  

 færdighed i at omsætte deres viden i praktisk arbejde.
 Stk. 2.  Følgende emneområder kan indgå i  

 projektarbejdet:
1. Socialt arbejdes historie og udvikling set på  

 baggrund af ændringerne i de sociale problemers karakter og socialpolitikkens  

 udvikling.
Udviklingen i den faktiske erhvervsfunktion set i forhold til  

 udviklingen i de politiske, forvaltningsmæssige og institutionelle rammer,  

 der findes for udøvelse af socialt arbejde.
2. De sociale problemers fremtræden og konsekvenser på  

 individ-, familie- og samfundsplan og formerne for den retlige regulering af  

 disse.
Sociallovgivningens samfundsmæssige funktion og socialrettens  

 placering i forhold til de øvrige retsregler.
 3. De økonomiske og politiske rammers betydning for  

 socialrådgiverens arbejde, herunder bl.a. det sociale områdes ændrede  

 struktur og udvikling inden for forskellige institutions- og  

 forvaltningsområder - centralt, regionalt og lokalt.
 4. Arbejdsvilkår og rammer for socialrådgivere i  

 forskellige insitutioner og forvaltninger, herunder de institutions- og  

 forvaltningsområder, hvor der udføres socialt arbejde, samt karakteren af det  

 sociale arbejde, der udføres inden for disse.
 5. Samspillet mellem ansat, klient, politiker og  

 borger set i lyset af de forvaltningsmæssige rammer og forskelle i  

 interesser, normer og holdninger over for sociale problemer og socialt  

 arbejde, herunder kompetencefordelingen mellem det politiske og det  

 administrative niveau samt kompetence- og funktionsafgrænsning mellem  

 forskellige fag- og personalegrupper med henblik på tværfagligt samarbejde.
6. Samspillet mellem institutioner, individer,  

 familier og lokalsamfund, herunder også totalinstitutioners betydning for den  

 enkelte og dennes omgivelser.
De muligheder og begrænsninger, der ligger i  

 opsøgende og forebyggende arbejde, samfundsarbejde og det tværfaglige  

 samarbejde mellem institutioner, forvaltninger, brugergrupper m.v.
Ikrafttræden § 41.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 440 af 27. august 1981 om  

 socialrådgiveruddannelsen på de sociale højskoler ophæves.
