Supplerende udtalelse fra socialministeriet til SM O-90-77 vedrørende  

 anvendelsen af bistandslovens § 27 (fastsættelse af tilbagebetalingsordning) På given foranledning skal socialministeriet meddele, at et  

 tilbagebetalingskrav ifølge §§ 25 og 26 skal gennemføres ved  

 betalingsordning, der fastsættes af det sociale udvalg under hensyn til, hvad  

 pågældende kan udrede uden at komme til at mangle, hvad der må anses for  

 nødvendigt til pågældendes underhold, jfr. § 27. Det kan således aldrig komme  

 på tale at indgå en aftale med skyldneren.
Derimod skal det sociale udvalg  

 (socialforvaltningen) helt på egen hånd træffe den afgørelse, der er den  

 rigtige i situationen.
Heri ligger, at der skal tages hensyn til samtlige  

 aspekter vedrørende den pågældendes økonomiske forhold, herunder den  

 omstændighed, at pågældende kan få udbetalt overskydende skat.
Der er således intet i vejen for, at afgørelsen om  

 tilbagebetalingsordningen kan gå ud på at den pågældende skal indbetale hele  

 den overskydende skat til socialforvaltningen.
Hvis skyldneren ikke  

 overholder den fastsatte betalingsordning sker inddrivelsen efter de regler,  

 der gælder for inddrivelse af personlige skatter, jfr. bistandslovens § 7,  

 stk. 2. Tilbagebetalingsordningen kan til stadighed ændres i lyset af den  

 pågældendes ændrede økonomiske forhold.
Ordningen kan således til enhver tid  

 gøres strengere, hvis pågældende får midler til rådighed, herunder  

 overskydende skat.
 Derimod er der ikke adgang til at foretage modregning i ydelser, der  

 tilkommer den pågældende - herunder overskydende skat, jfr. det herom anførte  

 i SM O-090-77.
