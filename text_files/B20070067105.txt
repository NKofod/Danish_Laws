Bekendtgørelse  

 om Konkurrencestyrelsens virksomhed i henhold til konkurrenceloven I medfør af § 14, stk. 3, i konkurrenceloven,  

 jf. lovbekendtgørelse nr. 785 af 8. august 2005, som ændret ved lov nr. 572  

 af  

 6. juni 2007, fastsættes:
Kapitel 1 Konkurrencestyrelsen § 1.  

  

 Konkurrencestyrelsen stiller  

 sekretariatsbistand til rådighed for Konkurrencerådet og har ansvaret for  

 administrationen af konkurrenceloven og regler udstedt i medfør heraf.
 Stk. 2.  

  

 Konkurrencestyrelsen er ved  

 administrationen af konkurrenceloven som sekretariat for Konkurrencerådet  

 uafhængig af økonomi- og erhvervsministeren.
Stk. 3.  

  

 Konkurrencestyrelsen ledes af en  

 direktør.
I direktørens fravær fungerer en vicedirektør som stedfortræder for  

 direktøren.
Kapitel 2 Kompetence § 2.  

  

 Konkurrencestyrelsen forelægger  

 Konkurrencerådet de sager, som det efter §§ 5-7 i rådets  

 forretningsorden  

 påhviler rådet at behandle og afgøre, eller som styrelsen i øvrigt finder bør  

 forelægges rådet.
 Stk. 2.  

  

 Konkurrencestyrelsen udfører  

 Konkurrencerådets beslutninger og holder det orienteret om den daglige  

 administration af konkurrenceloven.
§ 3.  

  

 Konkurrencestyrelsen træffer på  

 Konkurrencerådets vegne afgørelse i sager, der ikke er omfattet af § 2,  

 stk. 1, i overensstemmelse med rådets praksis og anvisninger.
Endvidere  

 træffer Konkurrencestyrelsen på Konkurrencerådets vegne afgørelse til brug  

 for  

 forberedelsen af sager, der er omfattet af § 2, stk. 1.
 Stk. 2.  

  

 Direktøren kan herudover sammen  

 med Konkurrencerådets formand træffe afgørelse i sager, der ikke kan afvente  

 et  

 rådsmøde.
 Stk. 3.  

  

 Beretning om  

 Konkurrencestyrelsens afgørelser efter stk. 1 og 2 afgives af direktøren  

 på det næste møde i Konkurrencerådet.
 § 4.  

  

 Konkurrencestyrelsen kan  

 offentliggøre oplysninger om administrationen af konkurrenceloven og  

 virksomheden i forbindelse hermed samt generelle redegørelser vedrørende  

 konkurrencemæssige forhold i øvrigt.
 § 5.  

  

 Ved klager til  

 Konkurrenceankenævnet over Konkurrencerådets afgørelser udarbejder  

 Konkurrencestyrelsen  

 skriftlige indlæg og varetager en eventuel mundtlig procedure.
 § 6.  

  

 Konkurrencestyrelsens direktør  

 beslutter, om der skal rettes henvendelse til anklagemyndigheden med henblik  

 på, at der rejses tiltale for overtrædelse af konkurrenceloven med samtidig  

 anbefaling  

 vedrørende bødestørrelsen, jf. konkurrencelovens § 23.
 Stk. 2.  

  

 Konkurrencestyrelsens direktør  

 beslutter, om der, jf. konkurrencelovens § 22, skal pålægges  

 virksomheder  

 daglige eller ugentlige tvangsbøder.
 Stk. 3.  

  

 Konkurrencestyrelsens direktør beslutter, om der skal rettes henvendelse til  

 anklagemyndigheden med henblik på indhentelse af samtykke til et  

 administrativt  

 bødeforelæg samt anklageskrift, jf. konkurrencelovens § 23 b.
Kapitel 3 Afgørelser § 7.  

  

 Konkurrencestyrelsens afgørelser  

 skal meddeles skriftligt og indeholde oplysning om de forhold og synspunkter,  

 som har været bestemmende for afgørelsen.
 Stk. 2.  

  

 Afgørelser, som kan påklages,  

 skal være ledsaget af en vejledning om klageadgangen med angivelse af  

 klageinstans og oplysning om fremgangsmåden ved indgivelse af klage, herunder  

 om eventuel tidsfrist.
Kapitel 4 Anmeldelser § 8.  

  

 Anmeldelser i henhold til  

 konkurrencelovens § 8, § 9, § 11, § 11 a og § 12  

 indgives til Konkurrencestyrelsen.
Kapitel 5 Oplysninger § 9.  

  

 Konkurrencestyrelsen kan i  

 henhold til konkurrencelovens § 17 på Konkurrencerådets vegne kræve alle  

 oplysninger, herunder regnskaber, regnskabsmaterialer, udskrift af bøger,  

 andre  

 forretningspapirer og elektronisk lagrede data, som styrelsen skønner  

 nødvendige for rådets virksomhed eller til afgørelse af, om et forhold er  

 omfattet af konkurrenceloven.
Kapitel 6 Kontrolundersøgelser § 10.  

  

 Konkurrencestyrelsen forestår  

 kontrolundersøgelser i virksomheder efter § 18 i konkurrenceloven.
Kapitel 7 Tavshedspligt § 11.  

  

 Ansatte i Konkurrencestyrelsen er  

 underlagt tavshedspligt efter forvaltningslovens regler herom.
Kapitel 8 Ikrafttræden § 12.  

  

 Denne bekendtgørelse træder i  

 kraft den 1. juli 2007.
 Stk. 2.  

  

 Bekendtgørelse  

 nr. 479 af 15. juni  

 2005 om Konkurrencestyrelsens virksomhed i henhold til konkurrenceloven  

 ophæves.
