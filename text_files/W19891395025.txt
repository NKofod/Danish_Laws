 Meddelt afslag på ansøgning om forbedringsstøtte p.g.a.
 utilstrækkelig landbrugsfaglig uddannelse.
 Ved skrivelse af 28. oktober 1988 har Landbogården Flauenskjold på vegne  

 af Ole Nørgaard, Øster Thorupvej 1, 9330 Dronninglund, klaget over den af  

 Jordbrugsdirektoratet den 28. september 1988 trufne afgørelse vedrørende  

 ansøgning om forbedringsstøtte.
 Det fremgår af sagen, at Ole Nørgaard ikke har gennemgået den i henhold  

 til § 10, stk. 1, i bekendtgørelse nr. 121 af 13. marts 1987 krævede  

 landmandsuddannelse (»det grønne bevis«).
Ole Nørgaard erhvervede ejendommen i 1983. Den blev indtil 1986 drevet  

 med et mindre husdyrhold.
I 1984-85 ændredes produktionen til også at omfatte  

 15 søer og opfedning af ca. 250 slagtesvin.
I 1986 foretoges ombygning til en  

 produktion på 50 søer.
I perioden 1984-87 har Ole Nørgaard arbejdet på  

 faderens ejendom og har endvidere deltaget i forskellige kurser vedrørende  

 svin af en varighed på ialt ca. 3 uger.
 På baggrund heraf har Jordbrugsdirektoratet ved skrivelse af 28. september  

 1988 meddelt afslag på ansøgning om forbedringsstøtte med særlig vægt lagt  

 på, at Ole Nørgaard ikke har gennemført nogen del af de teoretiske  

 uddannelsesforløb, som indgår i erhvervelsen af det grønne bevis.
Klagen har været forelagt Jordbrugsdirektoratet, der ved skrivelse af 28.  

 november 1988 har meddelt, at mindstekravene til »det grønne bevis«  

 omfatter 3 års arbejde fordelt på mindst to landbrug og gennemførelse af  

 grundskolekursus og driftlederkursus, ialt minimum 4 års egentlig  

 landmandsuddannelse.
Dispensation fra disse krav meddeles efter fast praksis  

 kun i tilfælde, hvor ansøger kun mangler en lille del af  

 landmandsuddannelsen.
 Jordbrugsdirektoratet oplyser endvidere, at Ole Nørgaard ikke opfylder  

 kravet om praktisk erfaring fra mindst 2 landbrug, og at han hverken har  

 gennemgået grundskole- eller dritslederkursus, hvorfor direktoratet skønner,  

 at den landbrugsfaglige uddannelse er utilstrækkelig for meddelelse af  

 dispensation i henhold til bekendtgørelsens § 10, stk. 4.
 Jordbrugsdirektoratet indstiller herefter, at direktoratets afgørelse  

 fastholdes.
 Landbrugsministeriet finder på denne baggrund ikke grundlag for at ændre  

 Jordbrugsdirektoratets afgørelse, der herved stadfæstes.
 P.M.V.
 e.b.
