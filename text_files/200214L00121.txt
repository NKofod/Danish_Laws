Betænkning afgivet af Boligudvalget den  

 21. november 2002 Betænkning over Forslag til lov om ændring af lov om  

 almene boliger samt støttede private andelsboliger m.v.
(Aftrapning af den direkte støtte til  

 andelsboliger) [af økonomi- og erhvervsministeren (Bendt  

 Bendtsen)] 1. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 2. oktober 2002 dette udkast til udvalget, jf. alm. del   bilag 3.  

 Den 7. november 2002 sendte økonomi- og erhvervsministeren de indkomne  

 høringssvar til udvalget, og den 8. november 2002 sendte  

 økonomi- og erhvervsministeren et notat herom til udvalget.
Spørgsmål Udvalget har stillet 1 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Udvalgets spørgsmål og ministerens svar herpå er  

 optrykt som bilag 2 til betænkningen.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
Det er Socialdemokratiets mål, at der sikres en bred  

 vifte af forskellige boligtyper.
Tilsvarende er det Socialdemokratiets klare  

 opfattelse, at den bestående boligmasse skal renoveres og byfornys,  

 således at disse boliger også fremstår som tidssvarende  

 boliger.
 Set i den sammenhæng betragter Socialdemokratiet  

 andelsboligen som en god og eftertragtet boligform og som et godt bidrag til  

 netop at sikre den brede vifte af boligtilbud.
Tilsvarende er andelsboligformen en meget efterspurgt  

 boligform ikke bare af de ældre, men også af mange unge.
Set i  

 det lys, vil Socialdemokraterne derfor nøje følge omfanget af  

 nybyggeriet af andelsboliger, når støtten bortfalder.
Forudsætningen for lovforslaget er således, at  

 der stadig vil blive bygget et tilsvarende antal ustøttede  

 andelsboliger, svarende til det samlede antal støttede andelsboliger,  

 der i dag bygges.
Socialdemokraterne er derfor også opmærksomme  

 på, at flere af høringssvarene giver udtryk for tvivl om,  

 hvorvidt denne forudsætning holder.
Set i det lys vil Socialdemokratiet derfor nøje  

 følge, hvad der sker på området.
Stopper nybyggeriet af  

 andelsboliger, eller bygges der ikke nær så mange, som  

 boligaftalen lægger op til, så vil Socialdemokraterne tage  

 beslutningen om at fjerne støtten op til overvejelse.
 Et mindretal i udvalget (EL) indstiller  

 lovforslaget til forkastelse ved 3. behandling.
Enhedslisten mener, der skal bygges mange nye boliger af  

 alle typer.
Men dette forslag vil ikke fremme byggeriet.
Ganske som  

 besparelserne og stramningerne på det almene område  

 medførte et så alvorligt fald i byggeraten, at regeringen var  

 tvunget til at lette finansieringen for kommunerne igen, mener Enhedslisten,  

 at bortfaldet af støtten til andelsboliger vil betyde en tilbagegang i  

 byggeriet.
Enhedslisten vurderer ikke, at flere partiers ønske om at  

»følge udviklingen  

 nøje« er forsikring eller  

 garanti nok, derfor er Enhedslisten modstandere af lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 52 Bilagsnr.
Titel 1 Høringssvar, fra økonomi- og erhvervsministeren 2 Meddelelse om tidsplan for udvalgets behandling af lovforslaget 3 Høringsnotat, fra økonomi- og erhvervsministeren 4 Meddelelse om revideret tidsplan for udvalgets behandling af lovforslaget 5 Spm. 1 om oversigt over ustøttet og støttet byggeri fra  

 1997, til økonomi- og erhvervsministeren 6 Svar på spm. 1 om oversigt over ustøttet og støttet  

 byggeri fra 1997, fra økonomi- og erhvervsministeren 7 1. udkast til betænkning 8 2. udkast til betænkning Bilag 2 Et af udvalgets spørgsmål til økonomi-  

 og erhvervsministeren og dennes svar herpå Spørgsmål 1 og økonomi- og  

 erhvervsministerens svar herpå er optrykt efter ønske fra S.
 Spørgsmål 1:
 Ministeren bedes udarbejde en oversigt over udviklingen i  

 henholdsvis ustøttet og støttet byggeri fra 1997 og frem samt  

 prognoser for udviklingen i de to typer byggeri efter aftrapningen af  

 støtten.
 Svar:
I henhold til lov om almene boliger samt støttede  

 private andelsboliger m.v. kan kommunen på statens vegne give tilsagn  

 om støtte til opførelse af private andelsboliger.
Med virkning  

 fra 1. april 2002 ydes støtten som et engangstilskud.
 Derudover har kommunerne fra 1. januar 2000 fået  

 mulighed for at yde garanti for den yderste del af realkreditbelåningen  

 til ustøttede andelsboliger.
I tabel 1 nedenfor er vist udviklingen i antallet  

 af afgivne tilsagn til henholdsvis støttede andelsboliger og  

 ustøttede andelsboliger med garanti.
Herudover opføres der  

 ustøttede andelsboliger uden garanti.
Omfanget heraf registreres ikke  

 særskilt, men vurderes at være begrænset.
 Kvoten til støttede andelsboliger er  

 forhøjet fra 1.000 boliger i 2000 og 2001 til 1.800 i 2002. Når  

 antallet af tilsagn for de tidligere år ligger lavere end den fastsatte  

 kvote, skyldes det først og fremmest, at nogle projekter er bortfaldet  

 efter tilsagnsårets udløb.
Tabel 1. Udviklingen i antallet af tilsagn til støttede og  

 ustøttede andelsboliger, 1997-2002 1997 1998 1999 2000 2001 2002*) Støttet byggeri 1.079 (1.200) 965 (1.000) 684 (750) 965 (1.000) 860 (1.000) 292 (1.800) Ustøttet byggeri (med garanti) - - - 402 742 691 I alt 1.079 965 684 1.367 1.602 983 Anm.: Tal i parentes angiver den fastsatte  

 kvote.
*) Som det ses, er der p.t. kun givet tilsagn til knap 300  

 støttede andelsboliger i 2002. Imidlertid gives en meget stor del af  

 årets tilsagn erfaringsmæssigt i november og ikke mindst i  

 december måned.
For 2001 udgør det antal boliger, som har  

 fået tilsagn i november og december godt 80 pct. af det samlede antal  

 boliger med tilsagn i 2001. På den baggrund skønnes det aktuelt,  

 at udnyttelsesgraden for 2002-kvoten vil blive meget høj, antagelig  

 omkring 90 pct.
Der er p.t. givet tilsagn til knap 700 ustøttede  

 andelsboliger med kommunal garanti i 2002. Erfaringsmæssigt er der en  

 del forsinkelse i indberetningerne af tilsagn om garanti.
Samtidig forventes  

 renten at forblive på et lavt niveau.
På den baggrund synes det  

 ikke urealistisk at forvente, at der vil blive givet tilsagn til op imod  

 1.000 ustøttede andelsboliger i 2002.
Efter forslaget vil kvoten i 2003 og 2004 fortsat  

 udgøre 1.800 boliger om året.
Jeg kan i den forbindelse oplyse,  

 at indberetningen af kommunernes ønske om tildeling af kvote i 2003  

 sker til Erhvervs- og Boligstyrelsen i december måned.
 Det fremgår af de almindelige bemærkninger til  

 lovforslaget, at det ikke forventes, at aftrapningen af støtten vil  

 reducere det samlede byggeri af private andelsboliger  

 nævneværdigt hverken på kort sigt eller på lidt  

 længere sigt, fordi byggeriet af ustøttede andelsboliger  

 forventes at erstatte byggeriet af støttede andelsboliger.
