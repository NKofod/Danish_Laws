Bekendtgørelse om personlige faglige  

 kvalifikationer for den  

 teknisk ansvarlige og dennes medarbejdere i autoriserede og  

 godkendte kompetente virksomheder I medfør af § 7, stk. 7 i lov nr. 206 af 27. marts 2000  

 om gasinstallationer og installationer i forbindelse med vand- og  

 afløbsledninger fastsættes:
Kapitel 1 Gyldighedsområde § 1. Som vilkår for udstedelse af  

 autorisation som VVS-installatør, autorisation som kloakmester samt  

 godkendelse som godkendt kompetent virksomhed på gasområdet  

 stilles krav om, at virksomhedens teknisk ansvarlige person har bestået  

 en godkendt prøve, jf. § 7, stk. 1, nr. 1, i loven.
Ved  

 godkendelse som godkendt kompetent virksomhed kan der dog i visse  

 særlige tilfælde som teknisk ansvarlig person ansættes en  

 person med andre personlige faglige kvalifikationer, jf. lovens § 7,  

 stk. 3.
Stk. 2. Som grundlag for udførelse af arbejder som  

 autoriseret eller godkendt kompetent virksomhed, jf.
Danmarks Gasmateriel  

 Prøvnings bekendtgørelse om udøvelse af virksomhed som  

 henholdsvis autoriseret VVS-installatør og godkendt kompetent  

 virksomhed og autoriseret kloakmester, kan der stilles uddannelseskrav til de  

 medarbejdere i virksomheden, som udfører de specifikke  

 arbejdsfunktioner.
 § 2. I Gasreglementet, udstedt i medfør af  

 lovens § 15, kan der ud over kravene i denne bekendtgørelse  

 fastsættes supplerende uddannelseskrav til medarbejdere, der  

 udfører særlige typer af installations- og servicearbejder  

 på gasinstallationer.
Kapitel 2 Autoriserede VVS-installatører § 3. Den teknisk ansvarlige hos en autoriseret  

 VVS-installatør skal have bestået en gas-, vand- og  

 sanitetsmestereksamen, ved en af følgende kompetencegivende  

 prøver:
1)	autorisationsprøve for VVS, afholdt efter reglerne i  

 Undervisningsministeriets bekendtgørelse om erhvervsakademiuddannelse  

 (AK) inden for energiinstallation, 2)	gas-, vand- og sanitetsmesterprøve, afholdt efter reglerne i  

 Danmarks Gasmateriel Prøvnings bekendtgørelse om de  

 kompetencegivende prøver på VVS-området, 3)	prøve afholdt efter reglerne i bekendtgørelse nr. 1161  

 af 15. december 1992 om gas-, vand- og sanitetsmesteruddannelsen, 4)	prøve afholdt i henhold til Undervisningsministeriets  

 bekendtgørelse nr. 856 af 5. december 1986 om uddannelse som gas-,  

 vand- og sanitetsmester i årene 1986 til 1992, eller 5)	prøve afholdt i perioden før 1986 på Teknologisk  

 Institut eller andre undervisningssteder, som er godkendt af  

 Trafikministeriet som grundlag for autorisation som VVS-installatør i  

 medfør af den dagældende lovgivning.
 Stk. 2. Såfremt der er gået mere end 5 år  

 fra prøvens beståelse til der ansøges om autorisation,  

 skal den teknisk ansvarlige kunne dokumentere at have haft relevant arbejde  

 inden for VVS-området i sammenlagt mindst 1 år inden for de  

 sidste 5 år.
 Stk. 3. Danmarks Gasmateriel Prøvning kan i ganske  

 ekstraordinære tilfælde godkende personlige kvalifikationer hos  

 den teknisk ansvarlige, uanset denne ikke har bestået de i stk. 1  

 nævnte prøver.
§ 4. Medarbejdere, der udfører  

 autorisationskrævende arbejde hos autoriserede  

 VVS-installatører, skal have erhvervet et fagligt grundlag ved en  

 relevant erhvervsuddannelse, erhvervsfaglig grunduddannelse eller en  

 lærlingeuddannelse inden for VVS-området.
Til visse arbejder ved  

 eftersyn og vedligeholdelse kan de autoriserede VVS-installatører  

 tillige anvende medarbejdere med erhvervsfaglig grunduddannelse eller  

 lærlingeuddannelse inden for elområdet.
 Stk. 2. Den relevante erhvervsuddannelse, erhvervsfaglige  

 grunduddannelse eller lærlingeuddannelse skal være anerkendt af  

 Danmarks Gasmateriel Prøvning.
Kapitel 3 Autoriserede kloakmestre § 5. Den teknisk ansvarlige hos en autoriseret  

 kloakmestervirksomhed skal have bestået en kloakmestereksamen ved en af  

 følgende kompetencegivende prøver:
1)	kloakmesterprøve, afholdt efter reglerne i Danmarks  

 Gasmateriel Prøvnings bekendtgørelse om den kompetencegivende  

 kloakmesterprøve, 2)	prøve afholdt på godkendte uddannelsessteder under  

 kontrol og overvågning af den i henhold til § 14 i lov nr. 250 af  

 8. juni 1978 nedsatte eksamenskommission for kloakmesterprøven,  

 eller 3)	prøve, afholdt i perioden før 1978 på  

 Teknologisk Institut eller andre undervisningssteder, som er godkendt af  

 Trafikministeriet som grundlag for autorisation som kloakmester i  

 medfør af den dagældende lovgivning.
 Stk. 2. Såfremt der er gået mere end 5 år  

 fra prøvens beståelse til der ansøges om autorisation,  

 skal den teknisk ansvarlige kunne dokumentere at have haft relevant arbejde  

 inden for kloakområdet i sammenlagt mindst 1 år inden for de  

 sidste 5 år.
 Stk. 3. Danmarks Gasmateriel Prøvning kan i ganske  

 ekstraordinære tilfælde godkende personlige kvalifikationer hos  

 den teknisk ansvarlige, uanset denne ikke har bestået de i stk. 1  

 nævnte prøver.
 § 6. Medarbejdere i en autoriseret  

 kloakmestervirksomhed, der i den teknisk ansvarliges fravær kan  

 varetage dennes funktioner ved selve arbejdernes udførelse, jf.  

 Danmarks Gasmateriel Prøvnings bekendtgørelse om  

 udøvelse af virksomhed som autoriseret kloakmester, skal enten have  

 kursusbevis fra AMU-systemets uddannelse af anlægsarbejdere ved  

 kloakering trin 1 og trin 2, have bestået kloakmesterprøvens  

 praktiske del, have svendebrev som struktør eller brolægger  

 eller have andre personlige kursusbeviser, der er godkendt af Danmarks  

 Gasmateriel Prøvning.
Kapitel 4 Godkendte kompetente virksomheder § 7. Den teknisk ansvarlige i en godkendt  

 kompetent virksomhed skal have bestået en prøve som angivet i  

 § 3, med mindre den teknisk ansvarlige person har andre personlige  

 kvalifikationer, jf. stk. 2 og stk. 3 og §§ 8-11.
Stk. 2. Såfremt godkendelsen af den godkendte kompetente  

 virksomhed omfatter arbejder inden for de autoriserede  

 VVS-installatørers arbejdsområde og primært er baseret  

 på den teknisk ansvarliges uddannelse, skal den teknisk ansvarlige have  

 personlige kvalifikationer, der opfylder kompetencekravene på  

 gasområdet som anført i den særlige studieordning i  

 Undervisningsministeriets bekendtgørelse om erhvervsakademiuddannelse  

 (AK) inden for energiinstallation.
Danmarks Gasmateriel Prøvning kan  

 endvidere gøre sin godkendelse af personlige kvalifikationer betinget  

 af en beståelse af en særligt tilrettelagt prøve.
 Stk. 3. Såfremt godkendelsen af den godkendte kompetente  

 virksomhed er baseret på virksomhedens ansattes samlede kompetence,  

 foretager Danmarks Gasmateriel Prøvning til bedømmelse af de  

 personlige faglige kvalifikationer en samlet vurdering af kvalifikationerne  

 hos den teknisk ansvarlige og virksomhedens montører, set i relation  

 til det beskrevne virksomhedsområde inden for installation, kontrol og  

 service af gasfyrede anlæg samt behovet for særligt  

 installations- og produktkendskab.
 § 8. For virksomheder, der udfører  

 indregulering og service på større gasfyrede  

 brænderanlæg, skal den teknisk ansvarlige kunne dokumentere sine  

 kvalifikationer som ingeniør, maskinmester, gas-, vand- og  

 sanitetsmester eller lignende, og have særlig ekspertise i  

 sikkerhedsforhold for større gasfyrede brænderanlæg.
 Stk. 2. De udførende montører skal ud over den  

 faglige grunduddannelse have bestået den af Danmarks Gasmateriel  

 Prøvning godkendte kompetencegivende prøve vedrørende  

 indregulering af større gasfyrede anlæg.
 Stk. 3. Såfremt den teknisk ansvarlige person selv  

 deltager i udførelsen af de konkrete opgaver, skal vedkommende  

 ligeledes have bestået den kompetencegivende prøve.
 § 9. For virksomheder, der udfører  

 indregulering og service på gasdrevne motoranlæg, skal den  

 teknisk ansvarlige kunne dokumentere sine kvalifikationer som  

 ingeniør, maskinmester, gas, vand- og sanitetsmester eller tilsvarende  

 samt særlig ekspertise i sikkerhedsforhold for  

 gasmotoranlæg.
 Stk. 2. De udførende montører skal ud over den  

 faglige grunduddannelse have bestået en af Danmarks Gasmateriel  

 Prøvning godkendt kompetencegivende prøve vedrørende  

 indregulering og service af gasmotoranlæg.
 § 10. For virksomheder, der udfører  

 installationsarbejde, udfører kontrol og eftersyn samt service af  

 F-gasinstallationer i campingvogne, skal den teknisk ansvarlige have  

 bestået den af Danmarks Gasmateriel Prøvning godkendte  

 kompetencegivende prøve vedrørende F-gasinstallationer i  

 campingvogne.
 § 11. For øvrige kompetente virksomheder,  

 der falder ind under virksomhedsbeskrivelsen, jf. § 2 i  

 bekendtgørelse om vilkår for autorisation og godkendelse som  

 kompetent virksomhed, kan Danmarks Gasmateriel Prøvning gøre  

 godkendelse af den teknisk ansvarlige eller de udførende personer  

 betinget af beståelse af særligt tilrettelagte prøver,  

 fastsat af Danmarks Gasmateriel Prøvnings særlige uddannelses-  

 og autorisationsudvalg.
Kapitel 5 Ikrafttrædelse § 12. Bekendtgørelsen træder i kraft 10. januar  

 2001.
