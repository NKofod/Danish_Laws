I.
REGULATIVETS OMRÅDE.
§ 1 Nærværende regulativ gælder for fiskeriet i Hampen sø samt afløbet fra  

 denne til og med ålekisten.
 Foreningen af lodsejere benævnes »Fiskeriforeningen for Hampen  

 sø«.
II.
BESTEMMELSER OM FISKERIET.
§ 2 Søen drives efter den af Danmarks Fiskeri- og Havundersøgelser udarbejdede  

 driftsplan for søen.
§ 3 Efter indhentet tilladelse fra fiskeriministeriet (ferskvandsfiskerilovens  

 § 9) opstilles ved statsskovvæsenets foranstaltning en fast fangstindretning  

 (ålekiste) i afløbet fra søen.
§ 4 Statsskovvæsenet forestår driften af ålekisten og afsætningen af de  

 fangede ål.
§ 5 Hvert år udsættes på statsskovvæsenets foranstaltning indtil 80.000 stkr.  

 glasål (= ca. 25 kg) eller 24.000 stkr. sætteål i størrelse ikke over 20 cm  

 (= ca. 120 kg). Udsætningen skal hver gang ske både på sydsiden, østsiden og  

 nordsiden af søen.
§ 6 Vod ruser og ålekroge må kun anvendes efter beslutning af en lovlig  

 generalforsamling, og såvel indtægter som udgifter ved sådan fiskeri  

 tilfalder foreningen.
§ 7 Lystfiskeri med stang og snøre må som hidtil drives af den enkelte  

 lodsejer på hans part af søen.
III.
FORBEDRINGER AF VANDOMRÅDET.
§ 8 Foreningens bestyrelse skal påtale alle forureninger af vandet, som kan  

 antages at skade fiskeriet, og varetage dettes interesser overfor andre for  

 fiskeriet uheldige indgreb i søens naturlige tilstand.
IV.
FORENINGENS INDRE ANLIGGENDER.
§ 9 Medlem af foreningen er enhver lodsejer på det i § 1 nævnte vandområde.  

 Ingen anden kan være medlem.
§ 10 Foreningen ledes af en bestyrelse bestående af 4 medlemmer, hvoraf een  

 repræsentant for statsskovvæsenet.
Formanden, der tillige kan være kasserer,  

 er ulønnet.
Bestyrelsen vælges på den ordinære generalforsamling med simpel majoritet  

 for eet år ad gangen.
Genvalg kan finde sted.
 Formanden vælges på den ordinære generalforsamling med simpel majoritet  

 for 2 år ad gangen.
 Når bestyrelsen er valgt, skal der ske indberetning til  

 fiskeriministeriet, om hvem der er valgt, ligesom der skal gives indberetning  

 til ministeriet om senere stedfundne ændringer i bestyrelsens sammensætning.  

 Dersom regulativets bestemmelser om valg af bestyrelse ikke overholdes, kan  

 fiskeriministeren, hvis der ikke inden 6 måneder efter derom fremsat  

 henstilling fra fiskeriministeriet vælges en bestyrelse, efter fristens udløb  

 ophæve regulativet, hvilket ved fiskeriministerens foranstaltning bringes til  

 almindelig kundskab for alle vedkommende.
§ 11 Regnskabsåret følger finansåret.
Statsskovvæsenet (Palsgaard distrikt) står i forskud med udgifterne til de  

 under §§ 3, 4 og 5 anførte arbejder.
Distriktet afregner hvert år inden 15.  

 april med foreningen for distriktets udlæg og indtægterne ved salget af ål  

 fra ålekisten i det forløbne regnskabsår.
Såvel udgifter som indtægter fordeles på samtlige medlemmer i forhold til  

 størrelsen af deres søareal.
Afregning skal ske hvert år (for det forløbne  

 regnskabsår) inden udgangen af april måned.
§ 12 Den ordinære generalforsamling sammenkaldes af formanden med 14 dages  

 varsel inden hver maj måneds udgang, enten ved bekendtgørelse i lokale blade  

 eller ved mundtlig eller skriftlig indvarsling med opgivelse af dagsorden til  

 hvert enkelt medlem.
På den ordinære generalforsamling skal formanden aflægge beretning om  

 foreningens virksomhed, og det reviderede regnskab skal fremlægges til  

 godkendelse.
Desuden skal der ske valg af bestyrelse og hvert andet år valg  

 af formand.
 Ekstraordinær generalforsamling bekendtgøres som den ordinære  

 generalforsamling og sammenkaldes som denne så ofte, formanden finder det  

 nødvendigt, eller når mindst halvdelen af medlemmerne tilstiller formanden en  

 af disse underskreven begæring herom indeholdende dagsorden, hvorefter  

 formanden inden 8 dage skal bekendtgøre generalforsamlingen.
 Om indkaldelse til generalforsamling tilstilles der fiskeriministeriet  

 meddelse med dagsorden.
 Fiskeriministeren eller dennes stedfortræder har ret til at overvære  

 generalforsamlingen og deltage i forhandlingerne, men har ingen stemmeret.
§ 13 Enhver lovlig indvarslet generalforsamling er beslutningsdygtig og tager  

 sine bestemmelser med simpel majoritet.
 Skriftlig fuldmagt er gyldig, jfr. dog lov om ferskvandsfiskeri af 19.  

 december 1951, § 23. Hvert medlem har 1 stemme, dog har statsskovvæsenet 2  

 stemmer.
§ 14 Overtrædelse af regulativets bestemmelser forebringes, for så vidt de ikke  

 skal pådømmes af domstolene, for generalforsamlingen, der tager bestemmelse  

 om, hvorledes overtræderen skal straffes.
§ 15 Forandringer i, tillæg til eller ophævelse af regulativet skal vedtages på  

 en generalforsamling og godkendes af fiskeriministeriet.
En vedtagelse af  

 ophævelse af regulativet kan af fiskeriministeriet dog henvises til fornyet  

 behandling på førstkommende ordinære generalforsamling.
Regulativet kan ikke  

 forandres eller ophæves i 5 år regnet fra dets ikrafttræden, med mindre  

 ændring i naturforholdene gør det påkrævet.
§ 16 Hampen sø's areal er efter generalstabens opmåling 76,2 ha.
Den i § 11, 2.  

 stk., nævnte fordeling af indtægter og udgifter afregnes for tiden efter  

 nedenstående procenter:
STATSSKOVVÆSENET, PALSGAARD DISTRIKT, som ejer af matr. nr. 2g, Store  

 Bredlund, Vrads sogn, matr. nr. 3b, Hampenbjerg, matr. nr. 1e og 1a, Hampen  

 sø, matr. nr. 2b, 2c, 1c, Palsgaard, alle af Nr.
Snede sogn, ialt 54,9 ha, 72  

 % af søarealet.
GÅRDEJER LARS KR.
NIELSEN BJERG, HAMPEN, som ejer af matr. nr. 3a,  

 Hampenbjerg, Nr.
Snede sogn, 6,9 ha, 9 % af søarealet.
PROKURIST BØRGE H.
THYKJÆR, VØLUNDSVEJ 13, AABYHØJ, som ejer af matr. nr.  

 3h, Hampenbjerg, Nr Snede sogn, 6,1, ha, 8 % af søarealet.
GÅRDEJER HOLGER TAGE ANDERSEN, HAMPEN, som ejer af matr. nr. 3f,  

 Hampenbjerg, Nr.
Snede sogn, matr. nr. 3, Nr.
Arritskov, Nr.
Snede sogn, 8,3  

 ha, 11 % af søarealet.
§ 17 For alle forhold, hvorom der ikke i dette regulativ er givet særlige  

 bestemmelser, gælder bestemmelserne i den til enhver tid gældende almindelige  

 lov om ferskvandsfiskeri.
- - - - - - - - - - - - - - - - - - - - - - - - - - - - - - - - - - Foranstående i henhold til § 23 i lov nr. 501 af 19. december 1951 om  

 ferskvandsfiskeri udarbejdede regulativ stadfæstes herved således, at det  

 træder i kraft den 1. august 1957.
 Fiskeriministeriet, den 25. juli 1957.
 OLUF PEDERSEN.
/G.L.
Mourier.
