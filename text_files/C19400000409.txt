 Cirkulære til Statsadvokaterne, Politidirektøren i København og  

 Politimestrene.
 Da en Del af de Bestemmelser, der er givet til Værn for Landets  

 Neutralitet, ikke indeholder nogen direkte Hjemmel til at straffe  

 Bestemmelsernes Overtrædelse, skal jeg paa dertil given Foranledning henlede  

 Opmærksomheden paa de Straffebestemmelser, om hvis Anvendelse, der i denne  

 Forbindelse kan blive spørgsmaal.
Overtrædelse af det i den endnu delvis gældende kgl.
Resolution af 21.  

 december 1833 og Justitsministeriets Bekendtgørelse Nr. 103 af 10. April 1915  

 indeholdte Forbud mod Flagning med fremmede Nationers Flag kan ifølge H.R.D.  

 af 5. Oktober 1934, U.f.R. 1934 pag. 1042, straffes efter Straffelovens § 104  

 Nr. 3.
 Denne Bestemmelse er imidlertid ikke anvendelig i alle herhørende  

 Tilfælde, idet den forudsætter, at den Bestemmelse, eller det Forbud, der er  

 overtraadt, er givet i Henhold til Lov.
Som Følge deraf kan Overtrædelse af kgl.
Anordning nr. 209 af 31. maj 1938  

 angaaende visse Neutralitetskrænkelser ikke straffes efter Straffelovens §  

 104 Nr. 3. For saa vidt en Overtrædelse af denne Anordning kan betragtes som  

 Medvirken til Neutralitetskrænkelse fra en fremmed Magts Side, vil den  

 derimod være strafbar efter Straffelovens § 106. Dette vil saaledes gælde,  

 når der foreligger Medvirken til Overtrædelse af Anordningens Regler om  

 krigsfartøjers og Luftfartøjers Adgang her til Landet, af Forbudet i dens §  

 12 mod at indrette Radiostationer til Brug for krigsførende magter og af  

 Forbudet i dens § 13 mod at gøre Iagttagelser fra Luftfartøjer eller paa  

 anden Maade indenfor dansk Omraade vedrørende Krigsførendes Bevægelser m.m.
I  

 denne Forbindelse bemærkes, at Overtrædelser af sidstnævnte Art ret ofte som  

 Spionage vil være strafbare tillige efter Straffelovens § 105.
 For saa vidt endvidere angaar Overtrædelser af Anordningens Regler om  

 Begrænsning af krigsfartøjers Adgang til her i Landet at indtage Forsyninger  

 og om uberettiget Lodsning af saadanne Fartøjer, vil saadanne Overtrædelser  

 kunne straffes efter Lov Nr. 149 af 2. August 1914, der forbyder fra dansk  

 Territorium at understøtte krigsførende Magter, og som stadig er gældende,  

 bortset fra § 1 nr. 5, der ophævedes ved Ikrafttrædelseslovens § 3.
 De af Marineministeriet udfærdigede, af den foreliggende Situation  

 foranledigede Paabud om Lodstvang for visse Omraader af dansk Søterritorium  

 er udfærdiget i Henhold til § 11, Stk. 2, i Lov om Lodsvæsenet Nr. 131 af 17.  

 April 1916. Da denne Lov ikke indeholder Straffebestemmelser, og da det af  

 Motiverne til den citerede § fremgaar, at Bestemmelsen netop er foranlediget  

 af de under den daværende internationale Situation indvundne Erfaringer, vil  

 Overtrædelser af de givne Paabud om Lodstvang i Henhold til, hvad der foran  

 er bemærket angaaende Rækkevidden af Straffelovens § 104, Nr. 3, være  

 strafbare efter denne Bestemmelse.
 Blandt Straffelovens Regler finder jeg endelig Anledning til at henlede  

 Opmærksomheden paa Bestemmelsen i Straffelovens § 129 a, Stk. 2, der  

 fastsætter Straf for den, der bevidst usandfærdig offentlig tillægger en  

 offentlig Myndighed Handlinger, som den ikke har foretaget, naar dette er  

 egnet til at skade Landets Interesser i Forhold til Udlandet.
 Det tilføjes, at alle Sager, i hvilke der bliver Spørgsmaal om at rejse  

 Tiltale for Overtrædelse af de til Værn for Neutraliteten givne Bestemmelser,  

 selvom Justitsministerens Tiltalepaabud i henhold til Straffelovens § 110  

 ikke er fornødent, vil være at forelægge Rigsadvokaten til Afgørelse.
 Rigsadvokaten, den 16. Januar 1940.
F.
Pihl.
