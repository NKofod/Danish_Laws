Lån mod pant i kontor- og forretningsejendomme 22.12.95 - 182-0021 Lån mod pant i kontor- og forretningsejendomme kunne indtil 1. januar 1996  

 indgå med vægten 0,5 i følge overgangsregler, jf. § 21, stk. 1, i  

 bekendtgørelse nr. 958 af 27. december 1991 om realkreditinstitutters  

 kapitaldækning.
 Da forhandlingerne i det Rådgivende Bankudvalg under Europa-Kommissionen  

 vedrørende den fremtidige solvensbehandling af udlån til kontor- og  

 forretningsejendomme endnu ikke er afsluttet, indgår disse imidlertid i følge  

 ny bekendtgørelse om realkreditinstitutters kapitaldækning med vægten 1,0,  

 jf. § 11, nr. 5, litra a.
 Som følge af de danske myndigheders bestræbelser på en direktivændring og  

 positive forventninger herom, jf. et foreliggende ændringsforslag til  

 solvensnøgletalsdirektivet, meddelte Finanstilsynet realkreditinstitutterne  

 en dispensation til fortsat risikovægtning af udlån til kontor- og  

 forretningsejendomme, jf. § 35 i realkreditloven, med 0,5 indtil den  

 fremtidige solvensbehandling af disse er endeligt afklaret i henhold til de  

 igangværende forhandlinger i Kommissions-regi.
