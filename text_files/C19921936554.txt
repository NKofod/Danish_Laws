(Til samtlige kommuner.) Regeringen indgik d. 11.6 1991 en aftale med Kommunernes Landsforening om  

 den kommunale økonomi i årene 1992-94. Aftalen indeholdt et afsnit om ældre,  

 der lyder således:
 Ældre: Parterne har endvidere i overensstemmelse med Folketingets  

 dagsorden af 25. april 1991 drøftet foranstaltningerne over for ældre og  

 handicappede.
 Der er enighed om, at målsætningen om længst muligt i eget hjem på  

 baggrund af det stigende antal ældre nødvendiggør en øget indsats til  

 praktisk bistand i hjemmet.
 Parterne har konstateret, at kommunerne til opfyldelsen af denne  

 målsætning i de senere år har afsat stigende ressoucer til praktisk bistand i  

 hjemmet svarende til en vækst i antallet af hjemmehjælpere på ca. 25 pct. i  

 de seneste 10 år.
 Der er enighed om, at kommunerne har pligt til at tilbyde praktisk bistand  

 i hjemmet i nødvendigt omfang, og at kommunerne ved visitering bør sikre, at  

 de personlige behov tilgodeses.
Regeringen vil udarbejde forslag om, at der i bistandsloven indsættes en  

 bestemmelse om, at kommunalbestyrelsen skal sørge for døgntilbud til  

 personer, hvis helbredstilstand bevirker, at de ikke med hjemmehjælp,  

 dagforanstaltninger og hjælpemidler kan klare sig.
Kommunerne kan opfylde  

 forpligtelsen ved at oprette et døgnberedskab.
I aftalen om en boligpolitisk handlingsplan lægges op til øget  

 decentralisering af det støttede byggeri.
En gennemførelse af dette vil  

 muliggøre opførelse af flere ældreegnede boliger i det støttede byggeri i  

 overensstemmelse med de lokale behov.
 Der er enighed om, at kommuner og amter som led i opfyldelsen af  

 dagsordenerne forhandler om metoder til nedbringelse af antallet af  

 ventepatienter på sygehuse.
 Endelig er der enighed om at bede Finansieringsudvalget undersøge  

 mulighederne for et nyt udgiftsbehovskriterium for de særligt gamle  

 indbyggere, f.eks. over 85-årige, således at kommuner med særligt mange  

 indbyggere i denne aldersklasse tilføres ekstra midler.
Der afsættes en bloktilskudsforøgelse på 250 mio.kr. til forstærkelse af  

 indsatsen." I aftalen indgår således, at der "...afsættes en  

 bloktilskudsforhøjelse på 250 mio kr. til en forstærkelse af indsatsen."  

 Det fremgår, jfr. ovenfor, af sammenhængen, at det er den samlede indsats på  

 ældreområdet, der henvises til.
Det kan også fremhæves, at der var enighed  

 om, at målsætningen om længst muligt i eget hjem på baggrund af det stigende  

 antal ældre nødvendiggør en øget indsats til praktisk bistand i hjemmet.
 Tilsvarende aftaler blev indgået med Københavns og Frederiksberg kommuner,  

 således at der i alt blev afsat 280 mio. kr. til forstærkelse af indsatsen.
Regeringen har fulgt området med henblik på at sikre, at aftalen  

 overholdes.
Spørgsmålet om kommunernes overholdelse af aftalen har været  

 genstand for en grundig behandling i Folketingets Socialudvalg.
En sammenligning af budgetterne for 1991 og 1992 for ældreområdet kan  

 efterlade tvivl om, hvorvidt kommunerne har været opmærksomme på, at aftalen  

 skal overholdes.
Jeg vil derfor erindre om aftalen og gøre opmærksom på, at  

 regeringen løbende vil følge udviklingen på området med henblik om aftalen  

 overholdes i aftaleperioden, dvs. i årene 1992, 1993 og 1994.
