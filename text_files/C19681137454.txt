 På given foranledning skal direktoratet henlede opmærksomheden på  

 bestemmelsen i straffelovens § 77 a, der har følgende indhold:
»Genstande, som på grund af deres beskaffenhed i forbindelse med  

 andre foreliggende oplysninger må befrygtes at ville blive brugt ved en  

 strafbar handling, kan konfiskeres, for så vidt det må anses for påkrævet for  

 at forebygge den strafbare handling. § 75, stk. 4, finder tilsvarende  

 anvendelse.« Om forståelsen af bestemmelsen henvises til vedlagte afskrift fra  

 straffelovrådets betænkning om konfiskation (betænkning nr. 355/1964).
 Medbringer de indsatte ved indsættelse, eller modtager de under opholdet i  

 fængselsvæsenets anstalter genstande, der må formodes at være omfattet af den  

 nævnte bestemmelse, bør anstalten rette henvendelse til politiet, således at  

 det overlades til politiet og anklagemyndigheden at tage stilling til, om der  

 er grundlag for at søge genstandene konfiskeret.
Det tilføjes, at der i den nærmeste fremtid kan ventes fremsat lovforslag,  

 hvorefter konfiskation bl.a. af sådanne effekter vil kunne ske administrativt  

 efter en ordning svarende til den, der gælder efter retsplejelovens § 931 om  

 bødeforelæg.' Nordskov Nielsen /F.
Hellborn Inspektørerne for de under fængselsvæsenet hørende anstalter samt  

 overlægerne ved forvaringsanstalterne i Horsens og Herstedvester.
