 Efter § 1, stk. 1, i lov om handel med frø, såsæd, læggekartofler og  

 planter, jfr. lovbekendtgørelse nr. 798 af 11. december 1987, og til  

 gennemførelse af De europæiske Fællesskabers rådsdirektiv af 29. september  

 1970 om den fælles sortsliste over landbrugsplantearter, (70/457/EØF), som  

 senest ændret ved rådsdirektiv af 22. april 1986/86/155/EØF), fastsættes:
Indledende bestemmelser Bekendtgørelsens område § 1.  Denne bekendtgørelse fastsætter bestemmelser om  

 afprøvning og godkendelse af sorter af de i bilag 1 nævnte arter af  

 landbrugsplanter, herunder græsser til andet end foderbrug, og om oprettelse  

 af en officiel fortegnelse over godkendte sorter (sortsliste). Ved  

 »sort« forstås i denne bekendtgørelse også »stamme«.
 Stk. 2.  Statens Planteavlsudvalg kan bestemme, at  

 bestemmelserne i denne bekendtgørelse skal anvendes på andre arter af  

 landbrugsplanter end nævnt i bilag 1.
Stk. 3.  Statens Planteavlsudvalg fastsætter nærmere  

 bestemmelser til gennemførelse af bekendtgørelsen.
Reglerne skal godkendes af  

 landbrugsministeren.
Afprøvningsmyndighed § 2.  Statens Planteavlsforsøg, i det følgende kaldt  

 forsøgsvirksomheden, forestår administrationen af denne bekendtgørelse.
Sortslisteudvalget § 3.  Statens Planteavlsudvalg nedsætter et  

 sortslisteudvalg, der sammen med et sekretariat, Sekretariatet for  

 Sortsafprøvningen, varetager den daglige administration af bekendtgørelsen.  

 Sortslisteudvalget bistås af sagkyndige fagudvalg.
Stk. 2.  Statens Planteavlsudvalg fastsætter nærmere  

 bestemmelser om Sortslisteudvalgets og fagudvalgenes sammensætning og  

 funktion.
Bestemmelserne skal godkendes af landbrugsministeren.
Betingelser for godkendelse § 4.  En sort kan godkendes til optagelse på  

 sortsliste, såfremt den 1. er selvstændig , hvorved forstås, at den  

 uanset udgangsmaterialets kunstige eller naturlige oprindelse ved et eller  

 flere kendetegn tydeligt adskiller sig fra enhver anden sort, der er kendt i  

 De europæiske Fællesskaber, og disse kendetegn skal kunne erkendes og  

 beskrives præcist, 2. er tilstrækkelig ensartet , hvorved forstås,  

 at den under hensyntagen til formeringsmåden for den art, den tilhører,  

 består af planter, der bortset fra enkelte afvigelser er ens med hensyn til  

 de kendetegn, der er fastsat for afprøvning af ensartethed for den pågældene  

 art, 3. er stabil , hvorved forstås, at den efter  

 gentagne formeringer eller, hvis forædleren har fastlagt en særlig  

 formerings-cyklus, ved afslutningen af denne stadig i sine væsentlige  

 kendetegn er i overensstemmelse med sortsbeskrivelsen, 4. har en tilfredsstillende dyrknings- og  

 nytteværdi , hvorved forstås, at den, i hvert fald for avl i et bestemt  

 område, i forhold til andre sorter, der er optaget på sortslisten, efter en  

 helhedsbedømmelse frembyder en tydelig forbedring i dyrkningen eller i  

 udnyttelsen af avlen eller de deraf fremstillede produkter.
Enkelte ugunstige  

 egenskaber kan opvejes af andre gunstige egenskaber.
 Stk. 2.  Forsøgsvirksomheden kan fravige bestemmelserne  

 i stk. 1, nr. 1-3, forsåvidt angår arter af landbrugsplanter, der inddrages  

 under bekendtgørelsen efter § 1, stk. 2.
Stk. 3.  Stk. 1 nr. 4, kræves ikke opfyldt for 1. sorter af græsser til andet end foderbrug 2. sorter, der udelukkende er bestemt til salg i en  

 anden medlemsstat af De europæiske Fællesskaber, som har godkendt sorten  

 forsåvidt angår dyrknings- og nytteværdi.
 Stk. 4.  En sort kan nægtes optagelse på sortliste,  

 såfremt dyrkningen af sorten kan medføre sundhedsfare for mennesker, dyr  

 eller planter.
 Godkendelse m.m.
Anmeldelse § 5.  Anmeldelse af en sort til afprøvning med henblik  

 på godkendelse til optagelse på sortsliste skal indgives til Sekretariatet  

 for Sortsafprøvning.
Anmeldelse kan indgives af sortsejeren, såfremt denne er  

 bosat her i landet, eller af en her i landet bosat repræsentant for  

 sortsejeren.
 Stk. 2.  Såfremt sortsejeren er statsborger i eller er  

 bosat i en stat uden for De europæiske Fællesskaber kan adgangen til  

 anmeldelse gøres betinget af, at Danmark har truffet aftale om gensidighed  

 med den pågældende stat vedrørende optagelse af sorter af landbrugsplanter på  

 sortsliste.
Sortsafprøvning § 6.  Forsøgsvirksomheden gennemfører i det omfang,  

 den har kapacitet hertil, afprøvning af anmeldte sorter til konstatering af,  

 om sorterne opfylder betingelserne i denne bekendtgørelse.
 Stk. 2.  Sortsafprøvningen og afprøvningen af dyrknings-  

 og nytteværdi kan afkortes eller undlades i det omfang, der foreligger  

 resultater fra officiel afprøvning foretaget i en anden medlemsstat af De  

 europæiske Fællesskaber eller i et tredieland, hvis sortsafprøvning der er  

 truffet beslutning om at ligestille med sortsafprøvning gennemført her i  

 landet.
 Stk. 3.  Såfremt antallet af anmeldte sorter overstiger  

 forsøgsvirksomhedens afprøvningskapacitet, afgør Statens Planteavlsudvalg,  

 hvorledes afprøvningskapaciteten udnyttes bedst.
 Stk. 4.  Forsøgsvirksomheden giver årligt fortrolig  

 meddelelse til anmelderen om sortsafprøvningens foreløbige resultater.  

 Anmelderen må ikke benytte disse meddelelser i reklamer eller andre  

 henvendelser til en kundekreds.
Godkendelse § 7.  Sortslisteudvalget træffer beslutning om  

 godkendelse af en sort til optagelse på sortsliste på grundlag af  

 resultaterne af sortsafprøvningen og efter indstilling fra det pågældende  

 fagudvalg.
 Stk. 2.  Konstateres det ved sortsafprøvningen, at 2  

 eller flere anmeldte sorter ikke er tilstrækkeligt forskellige, godkendes den  

 sort, der først er behørigt anmeldt.
 § 8.  Anmelderen underrettes om fagudvalgets  

 indstilling med en frist til at fremsætte indsigelse eller begære høring,  

 inden fagudvalget afgiver indstilling til Sortslisteudvalget.
 Stk. 2.  Såfremt Sortslisteudvalget ikke agter af følge  

 fagudvalgets indstilling, underrettes anmelderen om den påtænkte afgørelse  

 med en frist til at fremsætte indsigelse eller begære høring, inden  

 Sortslisteudvalget afgør sagen endeligt.
 Stk. 3.  Forsøgsvirksomheden offentliggør  

 Sortslisteudvalgets afgørelser i »Meddelelser fra  

 sortsafprøvningen« med oplysning om dato for afgørelsens ikrafttræden og  

 underretter samtidig anmelderen om afgørelsen.
§ 9.  Såfremt en anmeldt sort ikke godkendes, eller en  

 tidligere meddelt godkendelse tilbagekaldes, stilles afprøvningsresultaterne  

 til rådighed for de personer, afgørelsen vedrører.
Forsøgsvirksomheden har  

 dog ret til at offentliggøre forsøgsresultater vedrørende sorter, der kan  

 udbydes til salg, sælges eller dyrkes i Danmark.
Anerkendelse § 10.  Sortslisteudvalget kan tildele sorter af  

 græsser til andet end foderbrug anerkendelse, såfremt forsøgsvirksomheden ved  

 en afprøvning har konstateret, at sorterne har en tilfredsstillende  

 dyrknings- og nytteværdi.
Sortsnavn § 11.  Inden en godkendt sort kan optages på  

 sortsliste, skal den have tillagt et egnet navn.
Navnet fastsættes efter  

 forslag fra anmelderen af Landbrugsministeriets Sortsnavneudvalg efter  

 bestemmelserne i Landbrugsministeriets til enhver tid gældende bekendtgørelse  

 om navngivning af plantenyheder.
Stk. 2.  Såfremt det senere viser sig, at navnet er  

 uegnet, kan sortsnavneudvalget tilbagekalde godkendelsen og pålægge  

 anmelderen at foreslå et andet navn.
I en af udvalget fastsat  

 overgangsperiode kan det oprindelige navn benyttes som supplerende  

 betegnelse.
Optagelse på sortsliste § 12.  Forsøgsvirksomheden offentliggør årligt en  

 officiel sortsliste i »Meddelelser fra sortsafprøvningen«.  

 Sortslisten skal indeholde:
1. sortens navn, 2. navnet på den, der er ansvarlig for vedligeholdelse  

 af sorten, og en eventuel repræsentant her i landet, 3. tidspunktet for sortens optagelse på sortslisten, 4. forbehold for sorter, der ikke er godkendt til salg  

 her i landet, jfr. § 4, stk. 3, nr. 2.
 Stk. 2.  I supplerende sortslister kan udover de i stk.  

 1 nævnte oplysninger meddeles oplysninger om sortens oprindelse, dens  

 væsentligste kendetegn, egenskaber til bedømmelse af dyrknings- og nytteværdi  

 og om eventuel tildeling af anerkendelse samt om, i hvilke lande sorten er  

 optaget på sortsliste eller har opnået nyhedsbeskyttelse.
 § 13.  Forsøgsvirksomheden opretter et sortsarkiv, der  

 indeholder oplysninger om hver enkelt sort, herunder en beskrivelse af sorten  

 og en oversigt over de kendsgerninger, der ligger til grund for godkendelsen.
 Stk. 2.  Forsøgsvirksomheden drager omsorg for  

 opbevaring af standardprøver af godkendte sorter til brug ved efterkontrol,  

 og ved gennemførelse af en eventuel beslutning efter § 17, stk. 3.
 § 14.  Enhver, der har en berettiget interesse deri,  

 har adgang til at gøre sig bekendt med de i § 13, stk. 1, nævnte oplysninger.  

 Dette gælder dog ikke resultaterne af eventuelle afprøvninger af sortens  

 genealogiske komponenter og beskrivelsen heraf, såfremt anmelderen har  

 anmodet om, at disse behandles fortroligt.
Gyldighedsperioden for optagelse på sortsliste § 15.  Godkendelse af en sort til optagelse på  

 sortsliste gælder indtil udløbet af det 10. kalenderår efter det år, hvori  

 godkendelsen er meddelt.
 Stk. 2.  Godkendelsen af en sort kan forlænges for en  

 periode på indtil 10 år, regnet fra udløbstidspunktet forudsat, at  

 betingelserne for godkendelse fortsat er opfyldt.
Stk. 3.  Ansøgning om forlængelse af godkendelsen skal  

 være indgivet senest 2 år før godkendelsens udløb.
Såfremt behandlingen af  

 ansøgningen ikke er afsluttet ved godkendelsens udløb, meddeler  

 forsøgsvirksomheden en foreløbig forlængelse for perioden, indtil sagen er  

 afgjort.
 Stk. 4.  Certificering af og handel med  

 formeringsmateriale af en sort, der er godkendt efter denne bekendtgørelse,  

 kan tillades indtil den 30. juni i det 3. år efter gyldighedsperiodens udløb.
Vedligeholdelsesavl § 16.  Den, der er registreret som ansvarlig for  

 vedligeholdelsen af sorten, skal 1. foretage systematisk vedligeholdelsesavl af sorten, 2. føre og opbevare optegnelser om formering af sorten  

 til brug for kontrol, herunder optegnelser omfattende generationerne forud  

 for basismaterialet, 3. efter anmodning fra forsøgsvirksomheden udtage og  

 indsende prøver af formeringsmateriale til kontrol.
 Stk. 2.  Vedligeholdelsesavl kan gennemføres i en anden  

 medlemsstat af De europæiske Fællesskaber eller i et tredieland, hvis kontrol  

 med vedligeholdelsesavl der er truffet beslutning om at ligestille med  

 kontrol gennemført her i landet.
Slettelse af sortsliste § 17.  Sortslisteudvalget skal slette en sort af  

 sortslisten, såfremt 1. det efterfølgende viser sig, at betingelsen om  

 selvstændighed ikke var opfyldt ved optagelsen, med mindre den oprindelige  

 hindring ikke længere er til stede, 2. det ved efterkontrol konstateres, at sorten ikke  

 længere er stabil og ensartet, 3. den, der er registreret som ansvarlig for sorten,  

 anmoder herom.
 Stk. 2.  Uanset bestemmelsen i stk. 1, nr. 3, kan  

 sortslisteudvalget beslutte at afvise at slette en sort af sortslisten,  

 såfremt sorten findes at være af væsentlig betydning for dansk landbrug,  

 forudsat, at systematisk vedligeholdelsesavl stadig er sikret.
§ 18.  Sortslisteudvalget kan slette en sort af  

 sortslisten, såfremt 1. det godtgøres a. at den, der er registreret som  

 ansvarlig for sortens vedligeholdelse, ikke vedligeholder sorten b. at  

 optagelse på sortsliste er opnået under afgørende urigtige forudsætninger 2. den, der er registreret som ansvarlig for sortens  

 vedligeholdelse, ikke efter påkrav a. stiller fornødent materiale til  

 rådighed for efterkontrol b. betaler forfaldne gebyrer inden en fastsat frist 3. betingelsen efter § 4, stk. 4, for afvisning fra  

 optagelse på sortsliste er opfyldt.
Almindelige bestemmelser Straf § 19.  Overtrædelse af § 6, stk. 3, 2. pkt., og § 14  

 straffes med bøde.
Ikrafttrædelse § 20.  Bekendtgørelsen træder i kraft den 31. december  

 1987.
 Stk. 2.  Samtidig ophæves bekendtgørelse nr. 60 af 16.  

 februar 1984 om en sortsliste over landbrugsplanter.
 Stk. 3.  Sorter af landbrugsplanter, der ved  

 bekendtgørelsens ikrafttræden er optaget på sortsliste, er omfattet af  

 bestemmelserne i denne bekendtgørelse.
Landbrugsministeriet, den 11. december  

 1987 LAURITS TØRNÆS /Henrik Wanscher Bilag Landbrugsplanter, der kan anmeldes til sortsafprøvning 1.Korn:
 2. Græsser:
