Cirkulære om Forsvarets  

 Bygningstjenestes virksomhed § 1. Forsvarets Bygningstjeneste er underlagt  

 Forsvarsministeriet og er i medfør af lov nr. 228 af 19. maj 1971 om  

 statens byggevirksomhed mv. ministerområdets faglige myndighed  

 angående:
 1)	Bygge- og anlægsvirksomhed.
 2)	Tilsyn med vedligehold af Forsvarsministeriets arealer, anlæg,  

 bygninger samt bygningstekniske anlæg.
 3)	Ejendomsforvaltning og fysisk planlægning mv.
 Stk. 2. Forsvarets Bygningstjeneste er endvidere  

 ministerområdets faglige myndighed på de i stk. 1  

 nævnte områder angående:
 1)	Miljøvirksomhed.
 2)	Energifaglig virksomhed.
 3)	Bygge- og anlægsvirksomhed:
 § 2. Forsvarets Bygningstjeneste er ansvarlig for  

 den økonomiske og tekniske gennemførelse af projekter, der  

 kræver anlægsbevilling, omfattende:
nybyggeri, anlægsarbejder, NATO-infrastrukturfinansierede og bilaterale bygge- og  

 anlægsarbejder, saneringsarbejder og ombygningsarbejder, miljøarbejder samt nedrivningsarbejder.
 Stk. 2. Forsvarets Bygningstjeneste udarbejder og  

 forelægger efter Forsvarsministeriets bestemmelser fornøden  

 bevillingsanmodning for de under stk. 1 anførte arbejder og  

 projekter for Forsvarsministeriet.
 Forsvarets Bygningstjeneste udarbejder  

 bevillingsanmodninger bl.a. på grundlag af programoplæg  

 opstillet/udarbejdet ved de overordnede forvaltningsmyndigheder i samarbejde  

 med de brugende myndigheder og efterfølgende byggeprogrammer  

 tiltrådt af de overordnede forvaltningsmyndigheder.
 Stk. 3. Forsvarets Bygningstjeneste yder herudover juridisk,  

 teknisk og øvrig faglig rådgivning samt administrativ bistand  

 til samtlige Forsvarsministeriets myndigheder i forbindelse med bl.a.  

 planlægning og gennemførelse af strukturændringer mv. med  

 heraf følgende ændringer i udnyttelsen af etablissementer  

 mv.
 § 3. Forsvarets Bygningstjeneste udarbejder  

 driftsinstruktioner, brugsplaner og brandmaterielplaner samt anskaffer  

 inventar mv., herunder brandmateriel, ved nybyggeri og større  

 ombygningsarbejder samt ved øvrige arbejder, når dette  

 skønnes nødvendigt.
 Tilsyn med vedligehold af Forsvarsministeriets arealer,  

 anlæg, bygninger samt bygningstekniske anlæg:
 § 4. Forsvarets Bygningstjeneste udarbejder faglige direktiver  

 for og fører tilsyn med vedligehold af Forsvarsministeriets bygninger  

 og anlæg, herunder NATO-finansierede faciliteter.
 Stk. 2. Forsvarets Bygningstjeneste rådgiver og vejleder  

 de brugende myndigheder om udøvelsen af bygningsvedligehold.
 § 5. Forsvarets Bygningstjeneste udfører  

 endvidere de drifts- og vedligeholdsopgaver, som Forsvarsministeriets  

 myndigheder anmoder om.
§ 6. Forsvarets Bygningstjeneste forestår  

 alle om- og tilbygninger samt hovedistandsættelser af fredede bygninger  

 mv.
Forsvarets Bygningstjeneste forestår alle ændringer i  

 sådanne bygningers indretning, ydre udformning, konstruktion eller  

 installationer.
Ved fredede bygninger forstås bygninger  

 klassificeret i gruppe 1, jf.
Byggestyrelsens cirkulære af 9. juni 1987  

 om vedligehold af statens bygninger.
 Stk. 2. Forsvarets Bygningstjeneste rådgiver og vejleder  

 Forsvarsministeriets myndigheder om arbejder, der omfatter større  

 ændringer i indretning, ydre udformning, konstruktion eller  

 installationer i bygninger, der er klassificeret i gruppe 2, jf.  

 førnævnte cirkulære.
 Ejendomsforvaltning mv.:
 § 7. Forsvarets Bygningstjeneste er ansvarlig for  

 ejendomsforvaltningen af Forsvarsministeriets ejede og lejede arealer,  

 bygninger og anlæg mv.,   med undtagelse af Farvandsvæsenets og  

 Forsvarsministeriets Fæstnings- og Natursekretariats område  

 idet dog de enkelte etablissementsforvaltende myndigheder selvstændigt  

 er ansvarlig for og varetager følgende  

 ejendomsforvaltningsopgaver:
 Administration af skatter og afgifter mv.
 Indgåelse og administration af forpagtningsaftaler og  

 lejemål.
 Administration af leje- og tjenesteboliger.
 Stk. 2. Forsvarets Bygningstjeneste yder juridisk og  

 øvrig faglig rådgivning samt administrativ bistand til  

 Forsvarsministeriets myndigheder i det omfang, der anmodes herom.
 Stk. 3. Forsvarets Bygningstjeneste varetager samtlige  

 etablissementsforvaltningsopgaver mv. for etablissementer og ejendomme, der  

 ikke er afleveret til eller bruges af Forsvarsministeriets myndigheder.
 § 8. Forsvarets Bygningstjeneste varetager  

 erhvervelser og afhændelser af Forsvarsministeriets ejendomme.  

 Forsvarets Bygningstjeneste udarbejder det fornødne materiale til brug  

 for Forsvarsministeriet, herunder Forsvarsministeriets eventuelle  

 forelæggelse af dispositioner for Folketingets Finansudvalg.
 Stk. 2. Når bevillingstilsagn i det enkelte  

 tilfælde foreligger, bemyndiges Forsvarets Bygningstjeneste af  

 Forsvarsministeriet til at gennemføre de pågældende  

 dispositioner.
 § 9. Forsvarets Bygningstjeneste varetager efter  

 drøftelse med de brugende myndigheder Forsvarsministeriets interesser  

 i forbindelse med pålægning eller ophævelse af  

 servitutter.
 § 10. Forsvarets Bygningstjeneste varetager sager  

 vedrørende ejendomsvurdering af Forsvarsministeriets arealer,  

 bygninger og anlæg.
§ 11. Forsvarets Bygningstjeneste er ansvarlig for  

 udarbejdelsen, fordelingen samt ajourføringen af ejendomsplaner for  

 Forsvarsministeriets etablissementer.
Tilsvarende gælder lednings- og  

 arealplaner, når det skønnes nødvendigt at udarbejde  

 sådanne.
 Stk. 2. Forsvarets Bygningstjeneste er ansvarlig for  

 oprettelse og vedligehold af Forsvarsministeriets arkiv over  

 bygningstegninger, dog med undtagelse af Farvandsvæsenets  

 etablissementer.
 § 12. Forsvarets Bygningstjeneste forestår  

 forvaltning og drift af de skovarealer, hvorpå der foregår  

 egentlig skovdrift.
 Fysisk planlægning:
§ 13. Forsvarets Bygningstjeneste varetager   med undtagelse af  

 Farvandsvæsenets og Forsvarsministeriets Fæstnings- og  

 Natursekretariats område   behandlingen af sager vedrørende  

 region-, kommune- og lokalplanlægning, by-, landzone- og  

 naturbeskyttelsesspørgsmål samt varme- og vandforsyning og  

 bygningsfredning.
Forsvarets Bygningstjeneste forestår forhandlingerne  

 herom med myndigheder uden for forsvaret.
 Forhandlinger om lands- og regionplanlægning  

 koordineres med Forsvarsministeriet.
 Stk. 2. Forsvarsministeriets myndigheder inddrages i  

 behandlingen af sager vedrørende ovenstående med henblik  

 på afklaring af operative og brugsmæssige forhold mv.
 Miljøvirksomhed:
 § 14. Forsvarets Bygningstjeneste er Forsvarsministeriets  

 miljøfaglige myndighed på de i § 1, stk. 1,  

 nævnte områder og bistår i denne egenskab som den  

 primære rådgiver Forsvarsministeriets myndigheder i  

 spørgsmål vedrørende miljøvirksomheden, herunder  

 miljøledelse, miljøpåvirkninger,  

 forureningsbekæmpelse samt miljøauditering mv.
Stk. 2. Forsvarets Bygningstjeneste forestår  

 tilvejebringelsen af fornødne miljøgodkendelser og -tilladelser  

 af Forsvarsministeriets etablissementer og aktiviteter mv.
Forsvarets  

 Bygningstjeneste samarbejder med Forsvarsministeriets myndigheder herom.
 Stk. 3. Forsvarets Bygningstjeneste forestår i  

 miljøsager   med undtagelse af Farvandsvæsenets område  

 kontakten til og forhandlingerne med myndigheder uden for  

 Forsvarsministeriets område og samarbejder forinden med  

 Forsvarsministeriets myndigheder herom.
 Stk. 4. Forsvarets Bygningstjeneste rådgiver  

 Forsvarsministeriets myndigheder på det energifaglige område  

 indenfor de i § 1, stk. 1, nævnte områder.
 § 15. Forsvarets Bygningstjeneste varetager efter  

 anmodning fra Forsvarsministeriets myndigheder miljøauditering af  

 Forsvarsministeriets etablissementer mv.
 § 16. Forsvarets Bygningstjeneste  

 gennemfører kortlægning af samt udarbejder og ajourfører  

 fornødne registre over forureninger på Forsvarsministeriets  

 ejendomme og arealer.
 Særlige forhold:
 § 17. Forsvarets Bygningstjeneste udfører under  

 forhøjet beredskab og krigstilstand de i nærværende  

 cirkulære omhandlede opgaver til støtte for Forsvarsministeriets  

 myndigheder, afpasset efter de særlige behov og bevillingsmæssige  

 forhold.
 Øvrige forhold:
 § 18. Forsvarets Bygningstjeneste kan med Forsvarsministeriets  

 godkendelse og i henhold til lov nr. 228 af 19. maj 1971 om statens  

 byggevirksomhed mv. varetage sager for ministerier og myndigheder mv. uden  

 for Forsvarsministeriets område.
 § 19. Kundgørelse for Forsvaret B. 6-6-1989  

 af 1. juli 1989 ophæves.
