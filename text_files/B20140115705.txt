 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 1649 af 27. december 2013 om betaling for kontrol af fødevarer, foder og levende dyr m.v., som ændret ved bekendtgørelse nr. 112 af 29. januar 2014, bekendtgørelse nr. 290 af 26. marts 2014, bekendtgørelse nr. 905 af 29. juli 2014 og bekendtgørelse nr. 1039 af 29. september 2014, foretages følgende ændringer:
 1. § 33, stk. 5, affattes således:
»Stk. 5. Følgende lande betragtes som lavrisikolande: Norge og Grønland.« 2. I § 69 a ændres »Dansk Landbrugsrådgivning, Landscentret, Heste, Udkærsvej 15, Skejby« til: »Videncentret for Landbrug, Heste, Agro Food Park 15«.
 3. Overskriften til bilag 4 affattes således:
 »Takster for udstedelse af identifikationsdokumenter for uregistrerede heste (hobbyheste)«.
 4. I bilag 4 ændres »Gebyr for genudstedelse af bortkommet hestepas« til: »Gebyr for udstedelse af duplikat- eller erstatningspas«.
 5. I bilag 4 ændres »Tillæg for hastebehandling af genudstedelse af bortkommet hestepas« til: »Tillæg for hastebehandling af udstedelse af duplikat- eller erstatningspas«.
§ 2 Bekendtgørelsen træder i kraft den 1. november 2014.
