 I medfør af § 24, stk. 3, i lov nr. 311 af 24. april 1996 om selvejende  

 institutioner for videregående uddannelser m.v. og efter forhandling med  

 rigsrevisor, fastsættes:
 § 1.  Revisionen af Den frie Lærerskoles regnskaber og  

 indberetninger af antal af årsstuderende til brug for udbetaling af  

 statstilskud samt andre oplysninger, hvor revisorerklæring er særskilt  

 foreskrevet, varetages af en registreret eller statsautoriseret revisor valgt  

 af skolens ansvarlige ledelse i overensstemmelse med den godkendte fundats  

 for Den frie Lærerskole, jf. § 29 i lov om selvejende institutioner for  

 videregående uddannelser m.v., idet endnu en revisor kan medvirke i  

 overensstemmelse med fundatsen.
 § 2.  Ved revisionen finder §§ 2 - 8 i bekendtgørelse  

 om institutionsrevision ved selvejende institutioner for videregående  

 uddannelser m.v. og det tilknyttede bilag tilsvarende anvendelse.  

 Bestemmelser vedrørende brug af fælles administrative systemer og indsendelse  

 til Rigsrevisionen finder dog ikke anvendelse.
 Stk. 2.  Bestyrelsens opgaver og funktioner efter den  

 bekendtgørelse, der er nævnt i stk. 1, varetages for Den frie Lærerskole af  

 den ansvarlige ledelse i overensstemmelse med den godkendte fundats for Den  

 frie Lærerskole.
 § 3.  Efter revisionen af hvert regnskabsår sender Den  

 frie Lærerskole inden tre måneder efter regnskabsårets afslutning genpart af  

 revisionsprotokollaterne og herunder revisors beretning til  

 Undervisningsministeriet sammen med det af bestyrelsen godkendte og af  

 revisor påtegnede årsregnskab.
 § 4.  Bekendtgørelsen træder i kraft den 1. januar  

 1997.
Undervisningsministeriet, den 16.  

 december 1996 P. m. v.
