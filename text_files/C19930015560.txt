 Beregningsreglerne for dagpenge og efterløn for såvel lønmodtagere som  

 selvstændige tager udgangspunkt i, at medlemmet skal have udbetalt dagpenge  

 på grundlag af den hidtidige arbejdsfortjeneste, jf. lovens § 51.
 På grund af forskellen mellem de to medlemsgrupper er det nødvendigt med  

 et særligt regelsæt for selvstændige erhvervsdrivende.
 Som udgangspunkt sker beregningen på baggrund af årsindtægten i de 2  

 bedste, hele regnskabsår, der er afsluttet inden for de seneste 5 år, når der  

 umiddelbart forud for ledigheden har været drevet selvstændig virksomhed i  

 mindst 3 sammenhængende, hele regnskabsår, jf. § 4, stk. 1.
 Medlemmer, der opfylder denne betingelse, kan i stedet for en beregning  

 vælge at få udbetalt en fast mindstesats, jf. § 4, stk. 3, når der i samme  

 periode har været medlemskab af en arbejdsløshedskasse for selvstændige.
 Har der ikke været drevet selvstændig virksomhed i mindst 3 hele,  

 sammenhængende regnskabsår, skal et eventuelt tidligere beregningsgrundlag  

 som lønmodtager eller selvstændig anvendes, jf. § 5, stk. 1 og stk. 2.
 Hvis der ikke er et tidligere beregningsgrundlag, sker beregningen efter  

 reglerne i § 5, stk. 3, stk. 4 og stk. 5.
 Årsindtægten beregnes på grundlag af virksomhedens skattepligtige  

 indkomst, der reguleres, jf. § 6, stk. 1 og stk. 2, for at sikre, at  

 beregningsgrundlaget bliver udtryk for den hidtidige arbejdsfortjeneste.  

 Opgørelsesskemaet skal attesteres af en statsautoriseret eller registreret  

 revisor.
 Et medlem, der er ledig fra en enkeltmandsvirksomhed, kan i stedet for  

 udfærdigelse af det attesterede skema vælge at lade årsindtægten beregne på  

 grundlag af årsopgørelsen, jf. § 7. Medlemmet skal samtidig erklære, at  

 indkomsten kun vedrører medlemmets hovedbeskæftigelse, og at indkomsten ikke  

 er takseret eller på anden måde skønsmæssigt ansat af skattemyndighederne.
 Der er endvidere givet regler for, hvorledes årsindtægten skal opgøres for  

 medlemmer, der sammen med ægtefællen har drevet den selvstændige virksomhed,  

 jf. § 8.
Til § 2 (Lønmodtagere) Reglen vedrører medlemmer, der ledigmeldes som lønmodtagere, men som ikke  

 opfylder betingelserne for at få foretaget en dagpengeberegning efter de for  

 lønmodtagere gældende regler.
Til § 3, stk. 1. (1-års reglen) 1-års reglen gælder, uanset om der forud for den aktuelle ledighed har  

 været udøvet selvstændig virksomhed eller arbejdet som lønmodtager.
Reglerne  

 i §§ 4 og 5 om beregningsperioder medfører dog, at 1-års reglen først og  

 fremmest vil finde anvendelse i tilfælde, hvor medlemmet forud for den  

 aktuelle ledighed har arbejdet som lønmodtager.
 Det er en forudsætning for anvendelsen af reglen, at den tidligere  

 beregning har været fulgt op af en udbetaling.
 Til § 3, stk. 2.
Reglen er en undtagelse fra stk. 1, idet medlemmer, der har valgt at få  

 udbetalt dagpenge med en mindstesats efter § 4, stk. 3, 1. punktum, ikke har  

 fået foretaget en egentlig beregning.
Når medlemmet bliver ledig fra  

 lønmodtagerbeskæftigelse, der berettiger til en beregning efter reglerne om  

 beregning af dagpenge til lønmodtagere, skal der altid foretages en ny  

 beregning.
Herved opretholdes princippet om, at det er den aktuelle,  

 hidtidige arbejdsfortjeneste, der danner grundlag for dagpengenes størrelse.  

 Endvidere giver reglen mulighed for, at et medlem relativt hurtigt kan få en  

 højere dagpengesats end mindstesatsen.
Til § 4, stk. 1. (Mindst 3 sammenhængende, hele regnskabsår) Ved afgørelse af, om beregning skal foretages efter denne bestemmelse,  

 skal der først tages stilling til, om medlemmet har drevet selvstændig  

 virksomhed som hovedbeskæftigelse i mindst 3 hele regnskabsår forud for  

 ledigheden.
Opfylder medlemmet denne betingelse, skal der derefter tages  

 stilling til, om det enkelte regnskabsår, som medlemmet ønsker at anvende,  

 kan anvendes som grundlag for beregningen.
Et helt regnskabsår Ved et helt regnskabsår forstås et regnskabsår, hvor medlemmet hele året  

 har drevet virksomheden som hovedbeskæftigelse.
Regnskabsår, hvor  

 virksomheden en del af året har været bibeskæftigelse - eller hvor der er  

 udbetalt iværksætterydelse/igangsætningsydelse/~ etableringsydelse - kan ikke  

 anvendes.
Dette gælder både ved afgørelse af, om der er drevet selvstændig  

 virksomhed i 3 hele regnskabsår forud for ledigheden, og ved afgørelse  

 af, om det enkelte regnskabsår kan anvendes ved beregningen.
Mindst 3 sammenhængende regnskabsår Beregningen sker efter § 4, hvis medlemmet har drevet selvstændig  

 virksomhed som hovedbeskæftigelse i mindst 3 hele regnskabsår forud for  

 ledigheden.
Denne periode skal være en sammenhængende periode og må derfor  

 ikke være afbrudt af et endeligt ophør med selvstændig virksomhed som  

 hovedbeskæftigelse.
Der kan i perioden forekomme endeligt ophør med udøvelse  

 af en virksomhed, hvis blot en anden virksomhed etableres inden eller i  

 forlængelse af ophøret.
Anvendelse af det enkelte regnskabsår Kun hele regnskabsår kan indgå i beregningen af dagpenge.
En  

 virksomheds regnskabsår omfatter som hovedregel 12 måneder.
En virksomheds  

 første regnskabsperiode kan være på mere eller mindre end 12 måneder, dog  

 højest 18 måneder.
Senere regnskabsår kan ved godkendt omlægning af  

 regnskabsperioden være på mindre end 12 måneder.
Et regnskabsår skal dog  

 altid være på mindst 26 uger, og det sidste år i en virksomheds samlede  

 regnskabsperiode skal altid være på 12 hele måneder for at kunne anses for et  

 helt regnskabsår.
 Ved at beregne årsindtægten som gennemsnittet af indtægten i de 2 bedste  

 regnskabsår, der er afsluttet inden for de seneste 5 år, tilgodeses de  

 medlemmer, for hvem overskuddet i virksomheden har været faldende hen imod  

 det tidspunkt, hvor virksomheden ophører.
Til § 4, stk. 2. (Anvendelse af tidligere regnskabsår) Kun perioder, hvor medlemmet har modtaget dagpenge, afskærer muligheden  

 for at vælge regnskabsår forud for de seneste 3 sammenhængende år.
 Det er derfor uden betydning for anvendelse af tidligere regnskabsår end  

 de seneste 3 sammenhængende år, at der har været konstateret mere end  

 midlertidigt ophør med selvstændig virksomhed efterfulgt af en periode med  

 f.eks. lønmodtagerbeskæftigelse eller ledighed, hvor der ikke har været  

 udbetalt dagpenge.
 Orlovsydelse til uddannelse og børnepasning sidestilles ikke med  

 udbetaling af dagpenge.
Til § 4, stk. 3 og stk. 4. (Mindstesats) Hovedreglen i § 4, stk. 1 og stk. 2, kan have den konsekvens, at  

 selvstændige får beregnet en meget lav sats eller en sats på 0 kr., hvis  

 virksomheden i flere år har haft et ringe afkast, eller hvis det ikke er  

 lykkedes nyetablerede selvstændige at gøre virksomheden bæredygtig.
 På grund af attestationskravet i § 6, stk. 4, kan dagpengeudbetalingen  

 forsinkes eller helt udelukkes i tilfælde, hvor der ikke er udarbejdet  

 regnskaber eller har været råd til revisorattestation.
 Derfor kan selvstændige, der har drevet selvstændig virksomhed i mindst 3  

 hele regnskabsår, og som i samme tidsrum uafbrudt har været medlem af en  

 anerkendt arbejdsløshedskasse for selvstændige erhvervsdrivende, vælge at få  

 udbetalt dagpenge med et fast beløb, der udgør 2/3 af højeste dagpenge efter  

 lovens § 47.
Satsen udbetales, så snart ophørsbetingelserne er dokumenteret, jf. de  

 gældende regler om ophør med udøvelse af selvstændig virksomhed som  

 hovedbeskæftigelse.
Det er en forudsætning, at lovens øvrige betingelser for  

 ret til dagpenge er opfyldt.
Det er endvidere en betingelse, at medlemmet fremlægger dokumentation for,  

 at der har været tale om udøvelse af selvstændig virksomhed i væsentligt  

 omfang i samtlige 3 hele regnskabsår, således at der ikke udbetales en  

 ydelse, som virksomheden aldrig har kunnet danne basis for.
Dokumentationen  

 kan fremlægges i form af udskrifter fra toldmyndighederne, der viser  

 momsbevægelserne i de 3 år, eventuelt driftsregnskaber, hvoraf det fremgår,  

 at der har været væsentlig økonomisk aktivitet i virksomheden.
Såfremt der  

 kun har været en ringe omsætning i virksomheden, må medlemmet ved  

 fremlæggelse af anden dokumentation i form af f.eks. kopi af korrespondancer,  

 godtgøre at have drevet virksomheden i væsentligt omfang.
 Hvis medlemmet inden 6 måneder efter ledighedens indtræden fremlægger et  

 revisorattesteret opgørelsesskema, jf. § 6, stk. 4 og stk. 5, vedrørende  

 indtjeningen fra den selvstændige virksomhed, eller fremlægger årsopgørelser  

 med erklæring, jf. § 7, stk. 2 og 3, foretages der en egentlig beregning af  

 dagpenge, jf. § 6, stk. 1 og stk. 2, og § 7, stk. 1. Giver denne en højere  

 sats, ændres satsen med tilbagevirkende kraft.
Til § 5, stk. 1. (Mindre end 3 sammenhængende, hele regnskabsår) Har der ikke været drevet selvstændig virksomhed i mindst 3  

 sammenhængende, hele regnskabsår umiddelbart forud for ledigheden, kan denne  

 periode som hovedregel ikke danne grundlag for beregningen.
Der skal i stedet  

 anvendes det seneste, forudgående beregningsgrundlag.
Dette gælder, uanset om  

 der forud for den aktuelle ledighed har været drevet selvstændig virksomhed i  

 mindst 2 regnskabsår.
Det forudgående beregningsgrundlag kan være baseret på  

 tidligere selvstændig virksomhed eller tidligere lønmodtagerbeskæftigelse.  

 Afslutning af en erhvervsmæssig uddannelse, der giver grundlag for optagelse,  

 sidestilles hermed.
 Var der tale om tidligere selvstændig virksomhed, kan beregningsgrundlaget  

 kun anvendes, hvis der var drevet selvstændig virksomhed som  

 hovedbeskæftigelse i 3 sammenhængende, hele regnskabsår umiddelbart forud for  

 ledigheden, dvs. at betingelserne i § 4, stk. 1, skal være opfyldt.
Var der tale om tidligere lønmodtagerbeskæftigelse, kan  

 beregningsgrundlaget kun anvendes, hvis betingelserne for at foretage en  

 beregning efter lønmodtagerreglerne er opfyldt, jf. direktoratets  

 bekendtgørelse om fremgangsmåden ved beregning af arbejdsfortjenesten for  

 lønmodtagere.
Beregningsgrundlaget skal således vedrøre en periode, der  

 ligger efter medlemmets seneste optagelse, og der kan ikke beregnes på  

 indtægtsperioder, der ligger mere end 5 år tilbage fra beregningstidspunktet.  

 I modsat fald skal beregning ske efter reglerne i § 5, stk. 3, stk. 4 eller  

 stk. 5.
 Var der tale om afslutning af erhvervsmæssig uddannelse, der giver  

 grundlag for optagelse, anvendes den særlige sats for nyuddannede.
Til § 5, stk. 2. (Tidligere beregnet sats) Såfremt der i forbindelse med det forudgående beregningsgrundlag blev  

 udbetalt dagpenge, skal denne dagpengesats anvendes.
Dette gælder også i  

 tilfælde, hvor det forudgående beregningsgrundlag ikke opfylder betingelserne  

 i § 4, stk. 1, eller de gældende regler for beregning af dagpenge til  

 lønmodtagere, samt hvor den tidligere udbetalte dagpengesats var  

 mindstesatsen, jf. § 4, stk. 3.
 Såfremt den tidligere udbetalte dagpengesats er mindre end mindstesatsen i  

 § 4, stk. 3, anvendes mindstesatsen, hvis det forudgående beregningsgrundlag  

 opfylder betingelserne i § 4, stk. 3 og stk. 4.
Til § 5, stk. 3, stk. 4 og stk. 5. (Intet tidligere beregningsgrundlag  

 eller udbetalt sats) Kan der herefter ikke anvendes et tidligere beregningsgrundlag eller en  

 tidligere udbetalt sats, skal beregningen ske på grundlag af indtjeningen ved  

 den seneste selvstændige virksomhed.
 Når virksomheden har været drevet som hovedbeskæftigelse i 2 hele  

 sammenhængende regnskabsår, er det et gennemsnit af disse, der indgår i  

 beregningen.
 Har virksomheden kun været drevet som hovedbeskæftigelse eet helt  

 regnskabsår, der kan være på mere eller mindre end 12 måneder, men dog mindst  

 26 uger, er det dette, der danner grundlag for en beregning.
 Foreligger der ikke eet helt regnskabsår, men har virksomheden været  

 drevet uafbrudt i mindst 26 uger som hovedbeskæftigelse, danner hele perioden  

 grundlag for beregningen.
 Med hensyn til vægtningen af regnskabsår, der er på mere eller mindre end  

 12 måneder, henvises til nedenfor.
Til §§ 4 og 5. (Vægtning af regnskabsår, der er på mere eller mindre  

 end 12 måneder) Indgår virksomhedens første regnskabsår i beregningen, og er dette på mere  

 eller mindre end 12 måneder, (dog minimum 26 uger/6 måneder), omregner kassen  

 beregningsgrundlaget.
Hvis det 1. regnskabsår indgår sammen med et andet regnskabsår i  

 beregningen, opgøres antallet af hele måneders drift, hvorefter summen af  

 disse regnskabsårs resultat reduceres til en 12 måneders periode.
Se  

 nedenstående eksempler:
 Eksempel 1:
Regulering af beregningsgrundlag/sats Foretages beregningen efter reglerne i § 4, reguleres beregningsgrundlaget  

 ikke, uanset om der anvendes tidligere regnskabsår inden for de seneste 5 år.  

 Der reguleres dog under ledighed efter reglerne i lovens § 51, stk. 1.
 I de tilfælde, hvor det seneste forudgående beregningsgrundlag skal  

 anvendes, jf. § 5, reguleres beregningsgrundlaget/eventuelt tidligere  

 udbetalt sats efter reglerne i lovens § 51, stk. 1.
Til § 6, stk. 1 og stk. 2. (Opgørelse af årsindtægten med  

 revisorattestation) Årsindtægten opgøres med udgangspunkt i virksomhedens skattepligtige  

 indkomst, der reguleres således, at grundlaget for beregningen bliver udtryk  

 for medlemmets mistede arbejdsfortjeneste ved udøvelse af selvstændig  

 virksomhed.
 Renteindtægter og udgifter til finansiering af selve driften og  

 forrentning af virksomhedens egenskapital indgår ikke i beregningsgrundlaget.
Det er nedenfor anført, hvordan årsindtægten opgøres for de forskellige  

 virksomhedsformer.
Oversigten kan ikke anses for udtømmende.
I.
Personligt drevne virksomheder Opgørelsen foretages med udgangspunkt i virksomhedens skattepligtige  

 indkomst, som denne fremgår af selvangivelsen og seneste årsopgørelse.
A.
Enkeltmandsvirksomheder Virksomhedens skattepligtige indkomst tillægges:
 Den skattepligtige indkomst fratrækkes:
B.
Interessentskaber Har virksomheden været drevet i interessentskabsform, anvendes samme  

 fremgangsmåde som ved beregningen under I, A.
Såfremt interessenten er et  

 selskab, henvises til II.
 Beregningsgrundlaget tillægges endvidere lønindkomst eller andre ydelser  

 fra interessentskabet udover andel i overskud.
 Det således fremkomne beregningsgrundlag anses som udtryk for medlemmets  

 og medlemmets eventuelle ægtefælles hidtidige arbejdsfortjeneste ved drift af  

 selvstændig virksomhed.
II.
Aktieselskaber og anpartsselskaber For en aktie-/anpartsindehaver, der melder sig ledig og anmoder om  

 dagpenge som selvstændig erhvervsdrivende, foretages beregningen på grundlag  

 af medlemmets og medlemmets eventuelle ægtefælles samlede andel af selskabets  

 regulerede resultat med tillæg af skattepligtige, arbejdsbetingede ydelser  

 fra selskabet.
 Opgørelsen af selskabets regulerede resultat foretages med udgangspunkt i  

 selskabets skattepligtige indkomst.
 Selskabets skattepligtige indkomst tillægges:
 Selskabets skattepligtige indkomst fratrækkes:
Medlemmet og medlemmets eventuelle ægtefælles samlede andel af det således  

 regulerede resultat svarer til den del af selskabets kapital, ægtefællerne  

 ejer i alt i det valgte regnskabsår.
Der tillægges skattepligtige,  

 arbejdsbetingede ydelser fra selskabet vedrørende det valgte år i form af:
 Det således fremkomne beregningsgrundlag anses som udtryk for medlemmets  

 og medlemmets eventuelle ægtefælles hidtidige arbejdsfortjeneste ved  

 deltagelse i driften af selvstændig virksomhed i selskabsform.
III. Øvrige virksomhedsformer, herunder kommanditselskaber Ved beregning af dagpengegrundlaget for et medlem, der har drevet  

 selvstændig virksomhed i form af kommanditselskab, er opgørelsen afhængig af,  

 om komplementaren, eller eventuelt kommanditisten, er et selskab  

 (aktieselskab eller anpartsselskab) eller een eller flere personer.
Der  

 henvises derfor til I og II.
 Har medlemmet drevet selvstændig virksomhed i anden virksomhedsform,  

 f.eks. forening eller fond, og medlemmet undtagelsesvis ikke kan anses for at  

 være lønmodtager, må det afgøres konkret, hvorvidt opgørelsen skal foretages  

 efter I eller II.
IV.
Særlige forhold vedrørende opgørelsen 1. Blandede indkomster Har et medlem haft lønmodtagerindkomster og lignende sideløbende med drift  

 af selvstændig virksomhed som hovedbeskæftigelse, kan disse indkomster ikke  

 indgå i beregningsgrundlaget.
Indkomsterne kan dog medtages, når det er  

 åbenbart, - at medlemmets selvstændige virksomhed har været en væsentlig  

 forudsætning for overtagelse af lønarbejdet, eller - når driften af virksomheden er muliggjort af, at medlemmet har påtaget  

 sig lønarbejdet.
 Det vil endvidere være en betingelse, at begge beskæftigelser er ophørt.  

 Der medtages alene indtægter, der vedrører samme periode som det øvrige  

 beregningsgrundlag.
2. Flere virksomheder Bliver et medlem ledig efter ophør med drift af flere virksomheder,  

 eventuelt af forskellig art, skal indtægten fra samtlige disse virksomheder  

 indgå i beregningsgrundlaget, hvis de tilsammen har udgjort medlemmets  

 hovedbeskæftigelse, og alle virksomhederne er ophørt på ledighedstidspunktet.  

 Indtægten fra selvstændig virksomhed som bibeskæftigelse kan ikke indgå i  

 beregningsgrundlaget, jf.
I, A.
 Indtægter fra flere virksomheder, som indgår i beregningsgrundlaget, skal  

 omfatte samme regnskabsår.
Har virksomhederne indbyrdes forskudte regnskabsperioder, foretages der  

 ikke en periodisering af regnskabet for den enkelte virksomhed.
I stedet  

 tages der udgangspunkt i det kalenderår, som regnskabsåret/regnskabsårene  

 træder i stedet for, dvs. det kalenderår, hvor regnskabsåret slutter.
 Eksempel 1:
Virksomhed I: Regnskabsår 01.01.92-31.12.92 Virksomhed II: Regnskabsår 01.07.91-30.06.92 Regnskabsåret i virksomhed II træder i stedet for kalenderåret 1992, og  

 skal derfor anvendes i sin helhed sammen med regnskabet for 1992 for  

 virksomhed I.
 Eksempel 1:
Virksomhed I: Regnskabsår 01.04.91-31.03.92 Virksomhed II: Regnskabsår 01.09.91-31.08.92 I begge tilfælde træder regnskabsårene i stedet for kalenderåret 1992,  

 hvor regnskabsårene slutter.
Regnskaberne for virksomhederne anvendes derfor  

 i sin helhed.
3. Virksomheder med finansieringsaktiviteter Indtægter og udgifter, der vedrører en virksomheds finansieringsaktivitet,  

 kan ikke indgå i beregningsgrundlaget, medmindre det godtgøres, at  

 aktiviteten er en væsentlig og sædvanlig del af virksomhedens drift.
Det er  

 endvidere en betingelse, at finansieringsaktiviteten ophører samtidig med den  

 øvrige del af virksomheden.
Til § 6, stk. 3. (Takseret indkomst) Har skattemyndighederne for et anvendt indkomstår takseret eller på anden  

 måde skønsmæssigt ansat virksomhedens skattepligtige indkomst, kan  

 indkomståret ikke anvendes som grundlag for en beregning.
Til § 7. (Anvendelse af årsopgørelserne med medlemmets erklæring) Har medlemmet drevet virksomheden som enkeltmandsvirksomhed, kan medlemmet  

 i stedet for det revisorattesterede opgørelsesskema, jf. § 6, vælge at  

 anvende overskud/underskud vedrørende selvstændig virksomhed, som det fremgår  

 af medlemmets seneste årsopgørelse for beregningsårene.
 Det er en forudsætning, at beløbet ikke er takseret eller på anden måde  

 helt eller delvis er skønsmæssigt ansat af skattemyndighederne.
Det er endvidere en forudsætning, at beløbet kun vedrører medlemmets  

 personlige indkomst fra hovedbeskæftigelsen. Årsopgørelsen kan derfor ikke  

 anvendes, hvis beløbet indeholder overskud/underskud fra en virksomhed, der  

 ikke er medlemmets forsikringsgrundlag og hovedbeskæftigelse, men f.eks.  

 vedrører bibeskæftigelse, udlejning, forpagtning eller anparter.
Har  

 ægtefællen deltaget i driften af virksomheden, kan årsopgørelsen ikke  

 anvendes, men beregning skal ske efter reglerne i § 6.
 Medlemmet skal erklære, at årsopgørelserne ønskes anvendt som  

 beregningsgrundlag, at beløbet alene vedrører medlemmets hovedbeskæftigelse,  

 og at skattemyndighederne for de valgte år ikke har takseret eller på anden  

 måde skønsmæssigt har ansat beløbet.
Til § 8, stk. 1. (Ægtefæller) Beregningsgrundlaget for hver af ægtefællerne udgør altid 50 pct. af den  

 samlede opgjorte årsindtægt, selv om den ene ægtefælle ikke er  

 arbejdsløshedsforsikret, ikke anmoder om dagpenge eller har lønarbejde.
Det  

 samme gælder i tilfælde, hvor ægtefællerne ikke anvender samme regnskabsår.
 Til § 8, stk. 2 og stk. 3.
 Medlemmets beregningsgrundlag udgør i disse tilfælde en forholdsmæssig del  

 af den samlede, opgjorte årsindtægt, svarende til det antal hele måneder,  

 hvori medlemmet har drevet selvstændig virksomhed som hovedbeskæftigelse.
 Eksempel 1:
 I det valgte år har M deltaget i driften af virksomheden i 12 måneder,  

 medens H har deltaget i 6 måneder.
 M's andel af den samlede opgjorte årsindtægt udgør 12/18.
 Da H ikke har deltaget i driften af virksomheden hele året, kan H ikke  

 anvende året som grundlag for beregning, jf. § 4, stk. 1.
 Eksempel 2:
I det valgte år har M deltaget i driften af virksomheden i 12 måneder.
H  

 har deltaget i virksomheden i 6 måneder som sin bibeskæftigelse og i 6  

 måneder som sin hovedbeskæftigelse.
 M's andel udgør 12/18 af virksomhedens overskud efter fradrag for den del  

 af indtægten, som må anses for indtjent ved H's arbejdsindsats i de første 6  

 måneder, jf. stk. 4.
 H kan ikke anvende dette år, da H ikke har deltaget i driften af  

 virksomheden som hovedbeskæftigelse i hele året, jf. § 4, stk. 1.
 Til § 8, stk. 4.
 I medlemmets beregningsgrundlag skal der altid ske fradrag for indkomst,  

 der må anses for indtjent af ægtefællen, uanset denne ikke har sin  

 hovedbeskæftigelse i virksomheden.
 Når der er overført beløb til beskatning som medarbejdende ægtefælle, er  

 det dette beløb, der medfører fradrag.
I andre tilfælde skal værdien af ægtefællens arbejdsindsats opgøres  

 skønsmæssigt og herefter fradrages i beregningsgrundlaget.
Værdien af  

 arbejdsindsatsen ansættes til lønudgiften ved antagelse af fremmed  

 arbejdskraft til ægtefællens arbejdsfunktion i virksomheden.
 Såfremt ægtefællen har været aflønnet i virksomheden, sker der ikke  

 fradrag.
Til § 9. (Oplysningspligt) Foretages der ændringer i den skattepligtige indkomst, der ligger til  

 grund for en beregning, enten som følge af medlemmets anmodning eller  

 skattemyndighedernes ligning, skal arbejdsløshedskassen underrettes.
Til § 10. (Efterbetaling/tilbagebetaling) Ændres den skattepligtige indkomst, skal kassen foretage en ny beregning  

 af dagpengesatsen med virkning fra ledighedstidspunktet.
Kassen skal dog kun  

 foretage en ny beregning, såfremt ændringen har betydning for dagpengenes  

 størrelse.
Ansætter skattemyndighederne skønsmæssigt virksomhedens  

 skattepligtige indkomst for et regnskabsår/indkomstår, som hidtil har ligget  

 til grund for beregningen af dagpengene, kan året ikke anvendes som grundlag  

 for beregning, jf. § 6, stk. 3, og § 7, stk. 1.
 Kassen skal endvidere afgøre, om ændringen medfører efterbetaling eller  

 tilbagebetaling af foretagne udbetalinger.
For meget udbetalte dagpenge kan kræves tilbagebetalt af medlemmet efter  

 lovens § 86, stk. 1, eller efter den almindelige retsgrundsætning om  

 bristende forudsætninger.
For at kunne anvende § 86, stk. 1, som hjemmel for  

 tilbagesøgning af udbetalte dagpenge er det en betingelse, at dagpengene er  

 modtaget med urette på modtagelsestidspunktet.
 Når skattemyndighederne først efter udbetalingstidspunktet ændrer den  

 skattepligtige indkomst, og medlemmet har været i god tro vedrørende  

 skattemyndighedernes godkendelse af selvangivelsen/regnskabet, kan dagpengene  

 ikke kræves tilbagebetalt efter lovens § 86, stk. 1, idet dagpengene på  

 udbetalingstidspunktet anses for udbetalt med rette.
 Dagpengene kan i så fald kræves tilbagebetalt efter den almindelige  

 retsgrundsætning om bristende forudsætninger.
