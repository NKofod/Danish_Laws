Betænkning afgivet af Erhvervsudvalget den 10.  

 december 1998 Betænkning over Forslag til lov om ændring af lov om  

 forsikringsvirksomhed, lov om visse selskabers aflæggelse af  

 årsregnskab m.v. og lov om Erhvervsankenævnet (Revision, tavshedspligt, partsbegreb m.v.) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Endvidere har udvalget modtaget skriftlige henvendelser  

 fra Foreningen af Registrerede Revisorer og Rådet for Dansk Forsikring  

 og Pension.
 Der er af økonomiministeren og af nogle mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokraties, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse med de under nr. 1,  

 5 og 7-12 stillede ændringsforslag.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de under nr. 1-6 og nr.  

 10-12 stillede ændringsforslag.
 Hvis det under nr. 6 stillede ændringsforslag ikke  

 vedtages, vil mindretallet stemme for de under nr. 8 og 9 stillede  

 ændringsforslag.
 Et andet mindretal (Dansk Folkepartis medlem af udvalget)  

 indstiller lovforslaget til vedtagelse med de under nr. 1-6 og 10-12  

 stillede ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de under nr. 1-3, 5, 6 og 10-12  

 stillede ændringsforslag.
 Hvis de under nr. 2 og 3 stillede ændringsforslag  

 ikke vedtages, vil mindretallet stemme for det under nr. 4 stillede  

 ændringsforslag.
 Hvis det under nr. 6 stillede ændringsforslag ikke  

 vedtages, vil mindretallet stemme for de under nr. 8 og 9 stillede  

 ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 4-6 og 10-12  

 stillede ændringsforslag.
 Hvis det under nr. 4 stillede ændringsforslag ikke  

 vedtages, vil mindretallet stemme for de under nr. 2 og 3 stillede  

 ændringsforslag.
 Hvis det under nr. 6 stillede ændringsforslag ikke  

 vedtages, vil mindretallet stemme for de under nr. 8 og 9 stillede  

 ændringsforslag.
 Et femte mindretal (Kristeligt Folkepartis medlem af udvalget)  

 indstiller lovforslaget til vedtagelse med de under nr. 1, 4, 5 og  

 7-12 stillede ændringsforslag.
Ændringsforslag Til § 1 Af	økonomiministeren, tiltrådt af et flertal  

 (udvalget med undtagelse af FP):
 1) Nr. 13 affattes således:
 »13. § 92 a, stk. 4, affattes således:
»Stk. 4. Uanset stk. 1 kan interne revisions- eller  

 vicerevisionschefer tillige være interne revisions- eller  

 vicerevisionschefer i tilknyttede virksomheder.«« Af	et mindretal (EL), tiltrådt af et mindretal (SF  

 og DF):
 2) Efter nr. 30 indsættes som nyt nummer:
 »01. Efter kapitel 24 a indsættes i kapitel 25:
»Tilsynsudvalg § 223. Med det formål at føre parlamentarisk  

 kontrol med Finanstilsynets og Forsikringsrådets tilsyn efter denne lov  

 etableres et tilsynsudvalg.
Stk. 2. Udvalget, der nedsættes efter nyvalg,  

 består af 1 folketingsmedlem fra hvert af de i Folketinget  

 repræsenterede partier.
Udvalget vælger selv sin formand.
Stk. 3. Hvert medlem af udvalget kan foranledige  

 udvalget indkaldt til møde til drøftelse af Finanstilsynets og  

 Forsikringsrådets tilsynsvirksomhed.
Endvidere kan drøftelse i  

 udvalget finde sted efter ønske fra økonomiministeren.
 Stk. 4. Økonomiministeren kan efter  

 udvalgets beslutning deltage i udvalgets møder.
Stk. 5. Til udvalget knyttes en sekretær, som  

 ikke er medlem af Folketinget.
Sekretæren skal stå i fast  

 tjenesteforhold til Folketinget.
 § 224. Økonomiministeren holder tilsynsudvalget  

 orienteret om sager vedrørende kriseramte forsikringsselskaber, der er  

 underlagt Finanstilsynets og Forsikringsrådets tilsyn efter denne  

 lov.
 § 225. Udvalget kan enten mundtligt eller skriftligt over for  

 økonomiministeren tilkendegive sin opfattelse vedrørende de  

 spørgsmål, som tages under behandling i udvalget.
§ 226. Den bevillingsmæssige kontrol med Finanstilsynet  

 er ikke omfattet af udvalgets indseende.
Udvalget kan dog i forbindelse med  

 indhentelse af oplysninger blive gjort bekendt med generelle  

 bevillingsmæssige forhold.
§ 227. Tilsynsudvalgets medlemmer og sekretær er under  

 ansvar efter straffelovens §§ 152-152 e underlagt tavshedspligt med hensyn  

 til, hvad de erfarer i udvalget.«« 3) I den under nr. 31 foreslåede affattelse af §  

 240 c indsættes i stk. 5, som nyt nummer:
»7)	Tilsynsudvalget gennem økonomiministeren som led i den  

 parlamentariske kontrol med Finanstilsynets tilsynsvirksomhed.« Nr. 7-14 bliver herefter nr. 8-15.
 Af	et mindretal (FP), tiltrådt af et mindretal (SF,  

 DF og KRF):
 4) I den under nr. 31 foreslåede § 240 c  

 affattes stk. 5, nr. 8, således:
»8)	Folketingets stående udvalg, som led i den parlamentariske  

 kontrol med forvaltningen, om kriseramte danske forsikringsselskaber, der er  

 trådt i betalingsstandsning, er under konkurs, likvidation,  

 overdragelse eller rekonstruktion, dog således at  

 forsikringsselskabernes enkelte kunder ikke kan identificeres.« Af	økonomiministeren, tiltrådt af udvalget:
 5) I den under nr. 31 foreslåede affattelse af §  

 240 c, stk. 5, nr. 9, indsættes før »Rigsrevisionen« ordene:  

 »Statsrevisorerne og«.
 Af	et mindretal (FP), tiltrådt af et mindretal (SF,  

 DF og EL):
 6) Nr. 32 affattes således:
 »32. § 240 d affattes således:
»§ 240 d.
Som part i forholdet til Finanstilsynet  

 anses det forsikringsselskab, som tilsynsvirksomheden efter lovens kapitel 26  

 vedrører, samt den, til hvem en af Finanstilsynet truffet  

 afgørelse i øvrigt retter sig.«« Af	økonomiministeren, tiltrådt af et flertal  

 (S, V, KF, CD, RV og KRF):
 7) I den under nr. 32 foreslåede affattelse af §  

 240 d, stk. 2, nr. 2, ændres »§ 29, stk. 7« til: »§ 29, stk.  

 6«.
 Af	et mindretal (V), tiltrådt af et flertal (S, KF,  

 CD, RV og KRF):
 8) I den under nr. 32 foreslåede § 240 d  

 indsættes efter stk. 3 som nyt stykke:
»Stk. 4. Endelig kan Finanstilsynet, når  

 tilsynet tager en sag op vedrørende redelig forretningsskik og god  

 forsikringspraksis, jf. § 7, under særlige omstændigheder tillige  

 tilkende partsbeføjelser til andre fysiske eller juridiske personer  

 end de i stk. 2 og 3 nævnte.
Partsbeføjelser kan alene  

 tillægges, for så vidt angår den del af sagen, som har  

 direkte og væsentlig betydning for den pågældende.  

 Tilkendelse af partsbeføjelser skal ske under hensyntagen til  

 beskyttelsen af fortrolige oplysninger om de virksomheder, der er under  

 tilsyn.« Af	økonomiministeren, tiltrådt af et flertal  

 (S, V, KF, CD, RV og KRF):
 9) I den under nr. 32 foreslåede § 240 d  

 indsættes som stk. 5:
»Stk. 5. Partsstatus og partsbeføjelser efter  

 stk. 2-4 er begrænset til forhold, hvor tilsynets afgørelser  

 træffes efter den 8. oktober 1998.« Af	økonomiministeren, tiltrådt af udvalget:
 10) Efter nr. 36 indsættes som nyt nummer:
»02. I § 260, stk. 1, 1. pkt., ændres »§ 93, stk. 2«  

 til: »§ 93, stk. 4«.« 11) I den under nr. 37 foreslåede ændring af  

§ 260, stk. 1, 1. pkt., udgår »181, stk. 2, 1. pkt.,«.
 12) Efter nr. 39 indsættes som nyt nummer:
 »03. I § 260, stk. 1, 2. pkt., udgår »og 181, stk. 2,  

 1. pkt.,«.
Bemærkninger Til nr. 1 Ændringsforslaget har til formål at  

 præcisere, at interne revisorer, som det hele tiden har været  

 tilsigtet, kan fungere i alle forsikringsselskabets koncerntilknyttede  

 virksomheder.
Til nr. 2 Hidtidige erfaringer har vist, at det på grund af  

 tavshedsbestemmelserne i den finansielle tilsynslovgivning har været  

 svært eller umuligt at udøve en reel kontrol med  

 tilsynsmyndighederne og den ansvarlige minister.
Behovet for den  

 parlamentariske kontrol har vist sig i en række sager, herunder bl.a.  

 Spar Nord-sagen, Færøbank-sagen og senest Hafnia-sagen.
For at  

 tilgodese Folketingets muligheder for i sager af en vis betydning at kunne  

 få adgang til de fornødne dokumenter med henblik på at  

 påse, at lovgivningen overholdes, er det nødvendigt at etablere  

 en særlig parlamentarisk konstruktion, som under iagttagelse af  

 tavshedsbestemmelserne i den finansielle tilsynslovgivning sikres den  

 fornødne adgang til tilsynsmyndighedernes sagsbehandling.  

 Konstruktionen kan, på grund af Finanstilsynets tavshedspligt alene  

 etableres ved lov.
En sådan lov vil være i overensstemmelse med  

 de gældende EU-forpligtelser på området.
 Der etableres et tilsynsudvalg, som har til opgave at  

 føre parlamentarisk kontrol med Finanstilsynets og  

 Forsikringsrådets virksomhed.
 Hvert af de partier, der er repræsenteret i  

 Folketinget, udpeger efter nyvalg et medlem af tilsynsudvalget.
Udvalget, der holder møde efter anmodning fra et  

 medlem, kan indhente oplysninger om alle dele af Finanstilsynets og  

 Forsikringsrådets tilsynsvirksomhed.
Den ansvarlige minister er  

 forpligtet til af egen drift at orientere udvalget om sager vedrørende  

 kriseramte institutter, der er undergivet Finanstilsynets tilsyn.
 Tilsynsudvalget kan over for den ansvarlige minister  

 tilkendegive sin opfattelse vedrørende de spørgsmål,  

 udvalget behandler, men er i øvrigt ikke beføjet til at  

 træffe beslutninger vedrørende konkrete sager, der  

 forelægges udvalget.
 Tilsynsudvalgets medlemmer er underlagt tavshedspligt  

 efter straffelovens §§ 152-152 e med hensyn til enhver oplysning, de under  

 deres hverv bliver vidende om.
Til nr. 3 Bestemmelsen indsættes med henblik på at  

 fastslå, at Finanstilsynets tavshedspligt ikke er til hinder for, at  

 tilsynet eller den ansvarlige minister videregiver oplysninger til  

 tilsynsudvalget.
Til nr. 4 Det har gentagne gange vist sig umuligt for Folketingets  

 stående udvalg at få oplysninger vedrørende de finansielle  

 institutter - oplysninger, der er nødvendige for, at lovgivningsmagten  

 kan udføre den almindelige parlamentariske kontrol med forvaltningen.  

 Det er forslagsstillernes opfattelse, at de gældende regler må  

 betragtes som værende både unødigt stramme og  

 retssikkerhedsmæssigt stærkt betænkelige.
Dette skal ses i  

 lyset af, at den skærpede tavshedspligt ifølge  

 Justitsministeriet ikke er direktivbestemt.
Det fremgår således  

 hverken af 1. eller 2. banksamordningsdirektiv, at der ikke kan videregives  

 fortrolige oplysninger til Folketingets stående udvalg, hvorfor der  

 klart er tale om en overimplementering.
Det fremgår således  

 også af advokat, dr.jur.
Jan Schans Christensens: »Eneudredning om  

 partsbegreb og tavshedspligt i den finansielle tilsynslovgivning«, udgivet af  

 Erhvervsministeriet i september 1996, side 101 ff., at en række andre  

 EU-lande i deres nationale lovgivning har hjemmel til at videregive  

 fortrolige oplysninger til parlamentsudvalg.
Det foreslås, at den ansvarlige minister skal kunne  

 videregive fortrolige oplysninger vedrørende kriseramte institutter  

 m.v. til Folketingets stående udvalg som led i den parlamentariske  

 kontrol med forvaltningen.
De pågældende folketingsmedlemmer, der  

 modtager oplysningerne, vil i medfør af § 240 c, stk. 6, blive  

 omfattet af tavshedspligten i stk. 1.
 Videregivelse af fortrolige oplysninger forudsætter,  

 at et forsikringsselskab er kriseramt og som følge heraf er  

 trådt i betalingsstandsning, overdrages, er under konkurs, likvidation  

 eller rekonstruktion.
Denne betingelse tilsigter at afgrænse de  

 tilfælde, hvor en videregivelse til Folketingets stående udvalg  

 er særlig relevant for den parlamentariske kontrol.
Finanstilsynet og  

 andre myndigheder, herunder især skattemyndighederne, vil i en  

 sådan situation være tæt involveret i afviklingen,  

 overdragelsen eller rekonstruktionen m.v. af instituttet.
Til nr. 5 Rigsrevisionen har ved brev af 10. november 1998 til  

 Økonomiministeriet påpeget, at statsrevisorernes status som  

 revisorer af statsregnskabet i henhold til grundloven i sig selv konstituerer  

 hjemmelen til videregivelse af fortrolige oplysninger fra Finanstilsynet.  

 Rigsrevisionen finder derfor, at statsrevisorerne bør indføjes  

 i loven som berettigede til at modtage de nævnte oplysninger med  

 tavshedspligt til følge.
Rigsrevisionen er indføjet i lovforslaget som  

 berettiget til at modtage fortrolige oplysninger.
Der er i den forbindelse  

 tale om at lovfæste den hidtidige praksis, hvorefter Rigsrevisionen kan  

 indhente alle de oplysninger, som er i Finanstilsynets besiddelse, og som  

 skønnes af betydning for udførelsen af Rigsrevisionens arbejde.  

 Baggrunden for den hidtidige praksis er Rigsrevisionens deltagelse i den  

 parlamentariske kontrol med forvaltningen.
Grundloven konstituerer i sig selv en hjemmel for  

 statsrevisorerne til at indhente alle de oplysninger, som er i  

 Finanstilsynets besiddelse, og som skønnes af betydning for  

 udførelsen af statsrevisorernes arbejde.
Det findes derfor  

 hensigtsmæssigt også at indføje statsrevisorerne i loven  

 som berettigede til at modtage fortrolige oplysninger fra Finanstilsynet.
Til nr. 6 Ændringsforslaget indebærer, at partsbegrebet  

 i loven udvides, således at f.eks. kunder i et forsikringsselskab  

 bliver betragtet som parter i sager, der vedrører kundens forhold i  

 forsikringsselskabet.
 Baggrunden for forslaget er, at det særlige  

 partsbegreb i de gældende finansielle love, der afskærer kunder i  

 et finansielt institut fra rettigheder, som følger af de almindeligt  

 gældende forvaltningsretlige regler, bør ændres.
De gældende regler indebærer f.eks., at en  

 kunde, der klager over et forsikringsselskabs behandling, ikke kan få  

 adgang til nogen oplysninger overhovedet, selv om det faktisk er kundens  

 oplysninger, der danner grundlag for, at Finanstilsynet  

 iværksætter en nærmere undersøgelse af  

 forsikringsselskabet.
Samme kunde kan heller ikke klage over Finanstilsynets  

 afgørelse til Erhvervsankenævnet, da vedkommende ikke betragtes  

 som part, selv om afgørelsen på mange måder også  

 retter sig til kunden.
Bestemmelserne rammer særligt de mindre  

 erhvervskunder, der ikke kan indbringe sagen for de private ankenævn,  

 og som derfor er tvunget til at indbringe sagen for domstolene, hvilket  

 både er tidkrævende og økonomisk meget byrdefuldt.
 Det er klart, at langt størstedelen af  

 Finanstilsynets afgørelser, f.eks. for så vidt angår krav  

 til solvens, regnskab m.v., alene involverer de finansielle institutter som  

 parter, men det er forslagsstillernes opfattelse, at det ved  

 afgørelser, der også har virkning for andre end det finansielle  

 institut, bør sikres, at elementære rettigheder som klageadgang  

 og aktindsigt gælder for alle, der berøres af  

 afgørelsen.
Dette synspunkt støttes da også af juridiske  

 eksperter.
Senest har således advokat, dr.jur.
Jan Schans Christensen i  

 »Eneudredning om tavshedspligt og partsbegreb i den finansielle  

 tilsynslovgivning« på side 167 anført følgende  

 betragtning: »På den anden side har indførelsen af det  

 særlige partsbegreb også medført, at man - uden at det er  

 klart, om man har ønsket denne virkning - i meget vid  

 udstrækning har afskåret Finanstilsynet og  

 Erhvervsankenævnet fra på baggrund af et konkret skøn at  

 tillægge andre end de tilsynsbelagte virksomheder selv  

 partsbeføjelser som f.eks. klageadgang m.v.
Dette gælder  

 også, selv om man - som nærmere redegjort for i kapitel V - kan  

 pege på en række situationer, hvor der kunne være anledning  

 til at foretage en konkret afvejning af, om en person af særlige grunde  

 bør tillægges visse partsbeføjelser.« Følgende anføres endvidere på side 168  

 i eneudredningen: »Måtte man finde en ændring af det  

 særlige partsbegreb betimelig, taler meget derfor for, at man ikke skal  

 vende tilbage til det almindelige forvaltningsretlige partsbegeb, men snarere  

 finde et andet afgrænsningskriterium end det i dag anvendte.  

 Overvejelser om et ændret, men fortsat begrænset partsbegreb  

 bør formentlig inddrage en konkret vurdering, tilfælde for  

 tilfælde, af behovet for tildeling af (visse) partsbeføjelser  

 til andre berørte interesser end de tilsynsbelagte virksomheder.  

 Sådanne overvejelser kunne måske mest hensigtsmæssigt ske  

 under medvirken af de berørte branche- og forbrugerorganisationer som  

 led i en mere overordnet vurdering af det klagesystem, som findes i den  

 finansielle sektor.
Under alle omstændigheder bør man efter min  

 opfattelse - om ikke andet så af ordensmæssige grunde -  

 præcisere i tilsynslovene, at den, til hvem en af Finanstilsynet  

 truffet afgørelse retter sig, naturligvis har partsstatus i relation  

 til afgørelsen, også selv om den pågældende ikke er  

 en tilsynsbelagt virksomhed.« Forslaget indebærer, at det ikke kun er  

 forsikringsselskabet, der anses som part i de sager, hvori Finanstilsynet  

 træffer afgørelser, men at tillige andre, som f.eks. kunder i  

 forsikringsselskabet, som Finanstilsynets afgørelse retter sig til, er  

 parter i forhold til sagen.
Partsstatus betyder, at de gældende  

 forvaltningsretlige regler om partshøring, aktindsigt og klageadgang  

 også finder anvendelse for disse.
Dette betyder f.eks., at klageren  

 skal betragtes som part i de tilfælde, hvor Finanstilsynet på  

 baggrund af en konkret klage iværksætter en undersøgelse  

 af, hvorvidt et forsikringsselskab har levet op til reglerne om god  

 forsikringspraksis.
Kunder, der på grund af en afgørelse fra  

 Finanstilsynet bliver berørt af afgørelsen - selv om selve  

 afgørelsen formelt set alene er rettet mod instituttet - skal  

 også betragtes som part.
Det må i øvrigt i de enkelte  

 sager bero på en konkret vurdering af sagen, herunder  

 afgørelsens art, hvem der i den enkelte sag efter den foreslåede  

 bestemmelse skal betragtes som parter.
Det bemærkes dog, at kunder, der  

 efter forvaltningslovens almindelige partsbegreb ikke ville kunne opnå  

 partsstatus, heller ikke efter lovforslagets bestemmelser vil kunne få  

 det, ligesom det heller ikke er alle, der har en »interesse« i en sag, der  

 vil kunne opnå partsstatus.
Til nr. 7 Ændringen er af rent redaktionel karakter.
Til nr. 8 Advokat, dr.jur.
Jan Schans Christensen anfører i  

 sin eneudredning, side 144:
»Erhvervsankenævnet har imidlertid yderligere  

 fastslået, at selv hvor Finanstilsynet på baggrund af en konkret  

 klage iværksætter en undersøgelse vedrørende et  

 pengeinstituts overholdelse af god pengeinstitutpraksis, bliver den, som har  

 indgivet klagen, ikke part i sagen vedrørende undersøgelsen.  

 Han eller hun har dermed ikke krav på at få aktindsigt i, endsige  

 ret til at fremsætte sine bemærkninger til, den  

 redegørelse fra pengeinstituttet, som Finanstilsynet indhenter  

 foranlediget af klagen.
Og han eller hun har dermed heller ikke mulighed for  

 at vurdere, om og i hvilket omfang Finanstilsynet forfølger sagen,  

 eller for at påklage Finanstilsynets afgørelse, hvis  

 Finanstilsynet efter at have foretaget sin undersøgelse ikke finder  

 anledning til at foretage sig yderligere over for pengeinstituttet.« Den foreslåede bestemmelse åbner mulighed for,  

 at Finanstilsynet under særlige omstændigheder tillige kan give  

 kunder m.fl. en eller flere partsbeføjelser.
Anvendelsen af  

 bestemmelsen forudsætter, at der er tale om en sag, der vedrører  

 tilsynet med, at forsikringsselskaber drives i overensstemmelse med redelig  

 forretningsskik og god forsikringspraksis, samt at sagen har en direkte og  

 væsentlig betydning for den pågældende.  

 Partsbeføjelser efter denne bestemmelse kan ikke tilkendes juridiske  

 og fysiske personer i deres egenskab som nævnt i stk. 2 og 3.
Finanstilsynet er ikke klageinstans for kunders klager  

 over forsikringsselskaber.
Privatkunder kan få deres klager over et  

 forsikringsselskab behandlet i Ankenævnet for Forsikring og  

 erhvervskunder hos domstolene.
Langt de fleste kundeklager henhører  

 under Ankenævnet for Forsikring eller domstolene, allerede fordi klagen  

 vedrører forhold uden for Finanstilsynets kompetence, f.eks.  

 formueretlige tvister.
Finanstilsynet kan således kun skride ind over for  

 en generel eller principiel adfærd i strid med god forsikringspraksis,  

 hvis der er tale om en praksis fra forsikringsselskabets side og ikke blot en  

 adfærd i et enkeltstående tilfælde.
Der kan dog forekomme  

 tilfælde, hvor det påklagede forhold kan tages op af tilsynet  

 på baggrund af et enkeltstående tilfælde, forudsat at  

 tilfældet er udtryk for en generel adfærd i strid med redelig  

 forretningsskik.
Når Finanstilsynet har taget en sag op  

 vedrørende redelig forretningsskik og god forsikringspraksis, har det  

 hidtil alene været det berørte forsikringsselskab, som blev  

 inddraget som part i sagen.
Da det imidlertid ikke kan afvises, at der i  

 konkrete sager af den her omhandlede beskaffenhed kan være forhold, som  

 har direkte og væsentlig betydning for en kunde m.fl., foreslås  

 det med denne bestemmelse, at der tillægges tilsynet adgang til -  

 gennem et konkret skøn inden for rammerne af bestemmelsen - at  

 tillægge kunden m.fl. visse partsbeføjelser.
 Det forhold, at sagen skal have væsentlig betydning  

 for kunden m.fl., er udtryk for, at der skal indlægges et  

 væsentlighedskriterium i tilsynets skøn.
 Ved vurderingen af, om partsbeføjelser skal gives,  

 skal Finanstilsynet foretage en afvejning af f.eks. kundens interesse i at  

 kunne benytte kendskab til sagens dokumenter og hensynet til beskyttelsen af  

 fortrolige oplysninger om de virksomheder, der er under tilsyn.
 Endelig skal Finanstilsynet foretage en afgrænsning  

 af, hvilken del af sagen der vedrører den pågældende.  

 Tildeling af partsbeføjelser efter stk. 4 forudsætter, at sagen  

 kan afgrænses.
 Da Finanstilsynet selv er nærmest til at foretage en  

 afvejning af de berørte interesser, foreslås det, at kompetencen  

 til at træffe afgørelse om en eller flere partsbeføjelser  

 ligger hos Finanstilsynet.
 I tilfælde, hvor Finanstilsynet har taget en sag op  

 vedrørende et forsikringsselskabs overholdelse af redelig  

 forretningsskik og god forsikringspraksis, og hvor klageren ikke  

 tillægges en eller flere partsbeføjelser, vil tilsynet holde  

 klageren underrettet om sagens eventuelle videre forløb, i det omfang  

 tavshedspligten giver mulighed herfor.
Finanstilsynets afslag på at tage en sag op efter  

 generalklausulen i lovens § 7 kan indbringes for Erhvervsankenævnet,  

 jf. lovens § 247 a.
Det samme gælder, for så vidt angår  

 tilsynets afgørelser om tildeling af partsbeføjelser.
Tilsynet  

 vil indrette sin praksis herefter og i øvrigt tilrettelægge den  

 interne koordination, så den sikrer en ensartet praksis.
Til nr. 9 For at undgå lovgivning med tilbagevirkende kraft  

 gælder den udvidede adgang til partsstatus og partsbeføjelser i  

 henhold til bestemmelsens stk. 2-4 alene i forhold, hvor Finanstilsynets  

 afgørelser træffes efter den 8. oktober 1998.
Til nr. 10-12 Ændringerne er af rent redaktionel karakter.
