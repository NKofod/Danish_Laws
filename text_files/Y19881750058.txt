Udtalt at vejbidragsloven § 4, stk. 5, indebærer, at  

 administrationsbidrag ikke kan medtages, såfremt rådgivende ingeniører har  

 udført projektet og ført tilsyn med arbejdet.
Hvis tilsynet kun omfatter en  

 del af arbejdet, kan kommunen medtage administraionsbidrag for udgifterne til  

 den del af arbejdet, rådgiver ikke har udført tilsyn med.
 I brev af 7. juli 1988 har E kommune anmodet ministeriet om en udtalelse  

 vedrørende vejbidragslovens § 4, stk. 5.
 Det fremgår af en medsendt sag vedrørende Havrevænget, at kommunen har  

 beregnet sig et administrationsbidrag på 5% af anlægsudgifterne med fradrag  

 af tilsynshonorar til det firma, der har projekteret arbejdet.
 I regnskabet er medtaget en udgift på 10.000 kr. for tilsynshonorar samt  

 5.000 kr. for forventet tilsynshonorar ved årsaflevering.
 Ministeriet kan oplyse, at i medfør af vejbidragslovens § 4, stk. 5, 3.  

 pkt., kan udgifterne til bistand til rådgivende ingeniør medtages efter  

 regning, men administrationstillæg kan da ikke medtages for den del af  

 arbejdet, hvortil rådgivende ingeniørbistand har være benyttet.
 Det er ministeriets opfattelse, at denne bestemmelse indebærer, at  

 administrationstillæg ikke kan medtages, såfremt rådgivende ingeniørbistand  

 har været benyttet til såvel udarbejdelse af projektet som til tilsyn med  

 arbejdets udførelse.
Hvis de medtagne honorarer til tilsyn omfatter tilsyn med hele arbejdet,  

 kan kommunen ikke medtage et administrationstillæg.
Hvis tilsynet kun  

 omfatter en del af arbejdet, kan kommunen medtage administrationsbidrag for  

 udgifterne til den del af arbejdet, det honorerede tilsyn ikke omfatter.
 Hvis det medtagne honorar for tilsyn udført af rådgivende ingeniør kun  

 omfatter to trediedele af tilsynsarbejdet, og kommunen har udført den sidste  

 trediedel af tilsynet, vil kommunen kunne opkræve et administrationsbidrag på  

 9% af en trediedel af udgifterne til arbejdet, eksklusive nævnte  

 tilsynshonorar.
 Offentliggjort i VEJLOVE udgivet af DAFOLO.
