 I henhold til § 32 i lov nr. 362 af 13. juni 1973 om styrelse af højere  

 uddannelsesinstitutioner fastsættes:
 § 1.  Denne bekendtgørelse gælder for Københavns  

 Universitets Botaniske Have.
§ 2.  Botanisk Have har til opgave at opretholde en  

 bestand af levende planter på friland og i væksthuse til brug for forskning  

 og undervisning.
Samlingen opretholdes og udbygges ved, at haven foretager  

 indsamlinger i naturen eller modtager materiale ved bytte med andre  

 institutioner, ved køb eller som gave.
 Stk. 2.  Botanisk Have formidler kendskab til faget  

 botanik og bidrager til at fremme interessen for naturen og dens værdier ved  

 opretholdelse af en offentlig udstillingsvirksomhed, ved andre aktiviteter af  

 oplysende og igangsættende karakter og ved samarbejde med andre institutioner  

 på disse områder.
 Stk. 3.  Botanisk Have driver videnskabelig forskning,  

 fortrinsvis i fagdiscipliner med relationer til samlingernes tilstedeværelse.  

 Botanisk Have kan herunder medvirke i nationale og internationale  

 forskningsprojekter, arbejdsgrupper og kommissioner.
Stk. 4.  Botanisk Have deltager i  

 universitetsundervisningen ved at vejlede specialestuderende,  

 licentiatstuderende og stipendiater inden for Botanisk Haves  

 forskningsområder.
Botanisk Have kan, når medarbejdernes specielle viden  

 begrunder det, tilbyde at give anden videregående undervisning.
 § 3.  Beslutning om Botanisk Haves nedlæggelse eller  

 opdeling og om grundlæggende ændringer i dens arbejdsopgaver træffes af  

 undervisningsministeren efter indstilling fra konsistorium.
 § 4.  Botanisk Have ledes af en bestyrer i forbindelse  

 med et råd og eventuelt en bestyrelse.
 Stk. 2.  Botanisk Haves bestyrer beskikkes blandt havens  

 fastansatte videnskabelige medarbejdere af konsistorium for tre år ad gangen  

 efter indstilling fra havens råd.
 Stk. 3.  Havens bestyrer er formand for rådet og  

 bestyrelsen.
 Stk. 4.  Botanisk Haves bestyrer repræsenterer haven  

 udadtil og er ansvarlig for havens daglige ledelse.
Stk. 5.  Botanisk Haves bestyrer er ansvarlig for  

 anvendelse af havens bevillinger.
Finder bestyreren, at rådet eller  

 bestyrelsen træffer beslutninger, der strider mod de forudsætninger, som  

 bevillingerne er givet under, kan han indbringe sagen for rektor.
 Stk. 6.  Botanisk Haves bestyrer kan afgøre almindelige  

 løbende sager, der ikke giver anledning til tvivl.
 Stk. 7.  Nærmere regler for bestyrerens opgaver og  

 kompetence fastsættes i rådets forretningsorden.
 § 5.  Rådet er Botanisk Haves øverste myndighed i alle  

 anliggender, der ikke skal afgøres af andre kollegiale organer.
 Stk. 2.  Botanisk Haves råd består af (a) alle  

 videnskabelige medarbejdere, samt (b) repræsentanter for de tekniske og  

 administrative medarbejdere og (c) repræsentanter for de studerende, der er  

 indskrevet ved haven.
Stk. 3.  Det samlede antal af de i stk. 2 nævnte grupper  

 af repræsentanter (b) og (c) er det samme som antallet af videnskabelige  

 rådsmedlemmer.
Er antallet af studerende mindre end antallet af tekniske og  

 administrative medarbejdere ved haven, nedsættes repræsentationen for de  

 studerende forholdsvis.
Er antallet af studerende større end eller lig med  

 antallet af tekniske og administrative medarbejdere, er repræsentationen  

 lige.
 Stk. 4.  Rådets sammensætning og regler for valg af  

 repræsentanter, der vælges for et år ad gangen, fastsættes i en af  

 konsistorium godkendt forretningsorden.
 § 6.  Botanisk Haves råd fastsætter retningslinier for  

 fordelingen af de arbejdsopgaver, som påhviler haven, og for fordelingen af  

 lokaler, apparater og andet udstyr.
 Stk. 2.  Botanisk Haves råd kan nedsætte en bestyrelse.  

 Rådet fungerer som bestyrelse, jfr. § 7, når en bestyrelse ikke nedsættes.
 Stk. 3.  De nærmere regler for rådets funktion  

 fastsættes i forretningsordenen.
§ 7.  Botanisk Haves bestyrelse består af bestyreren,  

 der er født medlem af bestyrelsen og tillige formand for denne, samt 2  

 repræsentanter for de videnskabelige medarbejdere og 3 repræsentanter for de  

 tekniske og administrative medarbejdere.
Såfremt antallet af studerende  

 indskrevet ved haven udgør mindst halvdelen af antallet af tekniske og  

 administrative medarbejdere, afgiver sidstnævnte gruppe 1 repræsentant, som  

 erstattes med en repræsentant for de studerende.
 Stk. 2.  Antallet af bestyrelsesmedlemmer og regler for  

 valg af repræsentanter, der vælges for et år ad gangen, fastsættes i rådets  

 forretningsorden.
Stk. 3.  Botanisk Haves bestyrelse vælger hvert år  

 blandt sine repræsentanter for de fastansatte videnskabelige medarbejdere en  

 stedfortræder for bestyreren.
Ved bestyrerens forfald overtager  

 stedfortræderen alle de rettigheder og pligter, der er forbundet med bestyrerhvervet.
 Stk. 4.  Botanisk Haves bestyrelse fordeler havens  

 arbejdsopgaver, lokaler, arbejdspladser, apparatur og andet udstyr.
Stk. 5.  Botanisk Haves bestyrelse påser, at  

 medarbejderne udfører de arbejdsopgaver, som påhviler dem.
Bestyrelsen kan  

 pålægge den enkelte medarbejder årligt at rapportere om sit virke.
 Stk. 6.  Botanisk Haves bestyrelse udarbejder havens  

 budget, træffer afgørelser om anvendelse af havens bevillinger og er  

 ansvarlig for budgettets overholdelse.
 Stk. 7.  Botanisk Haves bestyrelse stiller forslag til  

 Det naturvidenskabelige fakultetsråd om stillingsopslags formulering og om  

 nedsættelse af fagkyndige bedømmelsesudvalg vedrørende videnskabelige  

 stillinger.
 Stk. 8.  De nærmere regler for bestyrelsens funktioner  

 fastsættes i rådets forretningsorden.
 § 8.  Konsistorium afgør sager vedrørende Botanisk  

 Have, for så vidt sådanne sager ikke skal afgøres af andre kollegiale  

 organer.
Stk. 2.  Konsistorium nedsætter et permanent, rådgivende  

 udvalg.
I dette udvalg skal Botanisk Have være repræsenteret.
 Stk. 3.  Konsistorium godkender forretningsordenen for  

 Botanisk Haves råd.
 Stk. 4.  Konsistorium beskikker bestyreren for Botanisk  

 Have efter indstilling fra havens råd, jfr. § 4, stk. 2.
 Stk. 5.  Konsistoriums budget- og forretningsudvalg  

 træffer afgørelse om antallet af faste videnskabelige samt tekniske og  

 administrative stillinger ved Botanisk Haven og fastsætter de økonomiske  

 rammer for varetagelsen af de i § 2 , stk. 1 og 2 nævnte funktioner  

 vedrørende samlinger og udstillingsvirksomhed.
§ 9.  Det naturvidenskabelige fakultetsråd afgør efter  

 indstilling fra Botanisk Haves bestyrelse sager vedrørende ansættelse,  

 afsked, orlov, stillingsopslag og nedsættelse af fagkyndige  

 bedømmelsesudvalg, for så vidt angår heltidsbeskæftigede videnskabelige  

 medarbejdere.
Fakultetsrådet bevilger de økonomiske midler til varetagelse af  

 Botanisk Haves forskningsmæssige og undervisningsmæssige funktioner, jfr. §  

 2, stk. 3 og 4, på linie med bevillingerne til andre institutter.
Da Botanisk  

 Have indgår i Botanisk centralinstitut, skal fakultetsrådet tage hensyn  

 hertil ved fordelingen af ressourcer til de fælles funktioner.
§ 10.  Botanisk Have kan med konsistoriums tilladelse  

 modtage tilskud fra anden side end statskassen samt oprette fonde og legater  

 for sådanne tilskudsmidler.
Disse fonde og legater holdes uden for  

 statskassen, og der kan alene rådes over dem af de styrelser, der er indsat  

 af havens ledelse i overensstemmelse med de for det enkelt fond eller legat  

 fastsatte vedtægter.
Botanisk Have administrerer fortsat de legater og  

 midler, der allerede er tillagt den.
 § 11.  Hvor denne bekendtgørelse ikke bestemmer ander,  

 følger Botanisk Have de regler, der gælder for Københavns Universitets  

 institutter og medarbejdere i forholdet til rektor, administrationen,  

 konsistorium og fakultetsråd.
 § 12.  Bekendtgørelsen træder i kraft ved kundgørelse  

 i Lovtidende.
 Undervisningsministeriet, den 29. august  

 1975.
Ritt Bjerregaard /Ida Dybdal.
