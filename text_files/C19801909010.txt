(Til kommuner og amtskommuner) 1.
 I pkt. 69 i socialministeriets cirkulære af 29. juni 1979 om institutioner  

 under amtskommunerne for personer med vidtgående fysiske eller psykiske  

 handicap er fastlagt følgende bestemmelser om befordring og rejser vedrørende  

 beboere på døgninstitutioner for voksne med vidtgående fysiske eller psykiske  

 handicap:
 1.1.
 Institutionen afholder udgifter til befordring af personer med vidtgående  

 fysiske eller psykiske handicap i forbindelse med henholdsvis optagelse på  

 eller udskrivning fra institutionen.
 1.2.
 Institutionen kan endvidere betale beboernes befordringsudgifter i  

 forbindelse med ferier og week-ends, ligesom der i fornødent omfang kan ydes  

 fribefordring til en ledsager.
 1.3.
 Institutionen kan desuden yde frirejser til dem, der varetager beboernes  

 interesser til deltagelse i de foranstaltninger (behandlingsmøder o.l.), der  

 foregår på institutionen, og til beboerbesøg.
 1.4.
 I det omfang, beboere ikke selv af beløbet til personlige fornødenheder og  

 eventuelle arbejdsindtægter kan bekoste et ferieophold, kan der efter en  

 konkret bedømmelse ydes rejsetilskud med henblik på beboernes deltagelse i  

 kollektive feriearrangementer i såvel ind- som udland.
 2.
 I henhold til ovennævnte pkt. 69 fastsætter socialstyrelsen herudover  

 følgende vejledende regler om befordring og rejser vedrørende beboere på  

 døgninstitutioner for voksne med vidtgående fysiske eller psykiske handicap:
 2.1.
 Befordringsmåde.
I det omfang, beboerne kan befordre sig ved egen hjælp med offentlige  

 befordringsmidler, bør de gøre dette ud fra et behandlingssynspunkt.
Er dette  

 ikke muligt, skal det for den pågældende mest hensigtsmæssige  

 befordringsmiddel anvendes, idet der herved tages hensyn til pågældendes  

 funktionsniveau og til afstanden, der skal tilbagelægges, samt til at  

 befordringstiden ikke bliver for lang.
 Samordning af befordring bør ske i videst muligt omfang under iagttagelse  

 af foranstående hensyn.
 2.2.
 Kostgodtgørelse under ferieophold o.lign.
 I forbindelse med ferier og week-ends bør institutionen udover  

 befordringsudgifterne yde kostpenge med et beløb svarende til den  

 godtgørelse, der i henhold til finansministeriets til enhver tid gældende  

 cirkulære om fradrag i tjenestemænds løn for naturalydelser ydes tjenestemænd  

 ved fravær, for tiden 13,60 kr. pr. dag, jfr. § 3 i finansministeriets  

 cirkulære af 9. januar 1980.
 2.3.
 Rejsehjælp til pårørende.
Institutionen bør yde mindst en årlig frirejse til nære pårørende til  

 besøg hos en beboer med vidtgående fysiske eller psykiske handicap, uanset om  

 denne selv kan rejse.
Disse rejser kan omfatte indtil 2 personer - som regel  

 familiemedlemmer - men kan også omfatte andre, som er nært knyttet til  

 beboeren, og hvis besøg må anses for behandlingsmæssigt gavnligt.
 Når en beboer med vidtgående fysiske eller psykiske handicap ikke selv er  

 i stand til at rejse, herunder med ledsager, i forbindelse med ferier og  

 week-ends, bør institutionen yde de nævnte pårørende og andre nærtstående  

 rejsehjælp i videre omfang.
 Hvis en sådan rejse vanskeligt kan ske på en dag, bør de pågældende, hvor  

 forholdende tillader det, efter forudgående aftale have mulighed for at bo en  

 nat på institutionen samt deltage i måltiderne.
 Rejsehjælpen bør ydes med et beløb, der svarer til billigste offentlige  

 befordringsmiddel.
