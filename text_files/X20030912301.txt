Spaltningen var begrundet med, at der kunne opnås en mere  

 smidig og hensigtsmæssig koncernstruktur, og en adskillelse af ejerskabet  

 ville  

 gøre det muligt for de to aktionærer via deres respektive holdingselskaber,  

 at  

 foretage investeringer med forskellig risikoprofil og tidshorisont.
Endvidere  

 ville det være muligt for dem at opstarte nye aktiviteter/foretage  

 investeringer med andre samarbejdspartnere, men uafhængigt af hinanden.
Ophørsspaltning  

 - holdingselskab Der blev anmodet om tilladelse til skattefri  

 ophørsspaltning af et holdingselskab, der ejes af tre aktionærer, hvor den  

 ene  

 aktionær er boet efter en aktionær.
De andre to aktionærer havde med afdødes arvinger  

 indgået en aftale om, at den afdøde tilhørende aktiepost tilbagesælges til  

 holdingselskabet.
Efter tilbagesalget ville der blive foretage en  

 kapitalnedsættelse, hvorefter de to aktionærer hver vil eje 50 % af  

 selskabskapitalen.
 Selskabet blev stiftet i 1991 og er eneaktionær i  

 et driftsselskab.
 Den skattefri spaltning påtænktes gennemført ved,  

 at selskabets aktier i driftsselskabet samt øvrige aktiver (likvide  

 beholdninger) udspaltes til de to nystiftede modtagende selskaber med  

 halvdelen  

 til hver.
 I ansøgningen blev det anført, at formålet med  

 spaltningen er at skabe en mere fleksibel koncernstruktur, der vil give de to  

 aktionærer mulighed for at kunne foretage erhvervsmæssige investeringer  

 uafhængigt af hinanden og uafhængigt af koncernens øvrige aktiviteter.
Ved brev af 14. februar 2003 anførte revisor  

 supplerende - efter henvendelse fra Told- og Skattestyrelsen - at  

 begrundelsen  

 for den ønskede omstrukturering var at skabe en mere smidig og hensigtsmæssig  

 koncernstruktur.
Dette kunne opnås ved at opdele holdingselskabet i to  

 selskaber, hvor de nye holdingselskaber kan foretage erhvervsmæssige  

 investeringer enten i fællesskab eller uafhængigt af hinanden.
En adskillelse af ejerskabet ville gøre det muligt  

 for de to aktionærer via deres respektive holdingselskaber, at foretage  

 investeringer med forskellig risikoprofil og tidshorisont.
Endvidere ville  

 det  

 være muligt for dem at opstarte nye aktiviteter/foretage investeringer med  

 andre samarbejdspartnere, men uafhængigt af hinanden.
Dette var umuligt med  

 den  

 nuværende struktur, da aktionærerne skal være enige om fremtidige  

 investeringer.  

 En manglende spaltning ville således kunne være en væsentlig hæmsko for  

 fremtidige investeringsaktiviteter og dermed selskabets udvikling.
Det har i  

 forbindelse med drøftelserne omkring tilbagekøb af aktier i selskabet vist  

 sig,  

 at der var uenighed om det fremtidige virke for holdingselskabet.
Derudover blev det anført, at der ikke forelå  

 konkret planer om investeringer i forretningsområder.
Efter tilbagekøb af en  

 aktiepost tilhørende en tidligere aktionærs arvinger, er der alene en mindre  

 likviditet i holdingselskabet.
Der ville i de efterfølgende år via  

 udbytteudlodningen opstå mulighed for at foretage investeringer i nye  

 forretningsområder.
 Den skatteansættende myndighed udtalte, at det  

 ansøgte kan imødekommes på betingelse af, at holdingselskabet først køber  

 alle  

 de boet efter den afdøde aktionær tilhørende aktier i holdingselskabet.
Den regionale told- og skattemyndighed udtalte, at  

 det er dens vurdering, at den ønskede omstrukturering ikke i sig selv giver  

 en  

 mere fleksibel koncernstruktur.
I relation til det angivne formål for  

 omstruktureringen findes dette ikke for motiveret af forsvarlige økonomiske  

 eller forretningsmæssige overvejelser, der kan tjene koncernens  

 erhvervsmæssige  

 interesser.
 Derudover blev det anført, ønsket om  

 omstruktureringen ikke tog udgangspunkt i selskabets forhold.  

 Holdingselskabet  

 var under den nuværende struktur ikke afskåret fra at kunne foretage  

 erhvervsmæssige investeringer - eventuel gennem selvstændige datterselskaber.  

 Investeringerne kunne ske uden omkostninger til skat.
 Ønsket om omstrukturering måtte derimod anses for  

 begrundet i aktionærernes personlige interesse i at få delt  

 investeringsmidlerne mellem sig, for at kunne foretage individuelle  

 investeringer uden først at skulle trække midlerne hertil ud af  

 holdingselskabet  

 som skattepligtigt udbytte.
I henhold til afgørelser truffet af  

 Landsskatteretten forholder det sig således, at den der anmoder om  

 omstrukturering har bevisbyrden for, at hovedformålet ikke er  

 skatteunddragelse  

 eller skatteundgåelse.
I henhold til Rådets direktiv 90/434/EØF artikel 11  

 gælder, at såfremt en transaktion ikke foretages ud fra forsvarlige  

 økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe formodning om, at  

 hovedformålet eller et af hovedformålene med transaktionen er  

 skatteunddragelse  

 eller skatteundgåelse.
I den sammenhæng blev der henvist til afgørelser  

 offentliggjort i TfS 2002,133, SKM2002.428.LSR og SKM2003.17.TSS.
Den regionale told- og skattemyndighed fandt ud  

 fra en samlet vurdering af de i sagen foreliggende oplysninger, at selskabet  

 ikke havde dokumenteret eller på anden vis tilstrækkelig sandsynliggjort, at  

 motivet bag den skattefri spaltning var forretningsmæssigt begrundet i  

 omstrukturering eller rationalisering af aktiviteterne.
Regionen fandt i  

 stedet, at hovedformålet med transaktionen var at pleje aktionærernes  

 personlige interesser og indstillede, at anmodningen om tilladelse til  

 skattefri spaltning ikke blev imødekommet.
 Told- og Skattestyrelsen fandt efter en samlet  

 konkret vurdering, at det ansøgte kunne imødekommes uden fastsættelse af  

 særlige vilkår, da hovedformålet med den påtænkte spaltning ikke fandtes at  

 være skatteundgåelse eller skatteunddragelse.
