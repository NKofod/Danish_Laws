A.22.1 Toldskyldens opståen ved indførsel A.22.2 Toldskyld ved udførsel A.22.3 Toldskyld for varer omfattet af forbud eller  

 restriktioner A.22.4 Solidarisk hæftelse A.22.5 Særlige beskatningselementer/tidspunkt for  

 toldskyldens opståen A.22.6 Stedet for toldskyldens opståen A.22.7 Toldskyld ved udførsel af forædlingsprodukter  

 til A.22.8 Toldskyldens ophør A.22.9 Varer, der befinder sig i en særlig situation Formål "Toldskyld" er ét blandt mange begreber, som med Danmarks  

 indtræden i Det Europæiske Fællesskab er blevet en del af dansk  

 toldlovgivning via EF-bestemmelser.
Hvor toldloven før 1973 opererede med to  

 klassiske situationer, der kunne udløse betaling af told:
- legal indførsel af varer ved afgivelse af en fortoldningsangivelse - indsmugling af varer   

 har man i EUs toldlovgivning haft en langt mere nuanceret og detaljeret  

 lovgivning for en række situationer - omend slutresultatet i det store og  

 hele har ført til samme resultat, nemlig betaling af told.
Dette afsnit om toldskyld er tæt knyttet til bestemmelserne i  

 toldkodeksen.
Afsnittet er bygget op omkring ret nøjagtige citater af de  

 relevante bestemmelser, men med uddybende bemærkninger til de enkelte  

 bestemmelser, når dette er fundet nødvendigt.
Det legale grundlag Toldkodeksen har i artiklerne 201-208 en række bestemmelser om toldskyld  

 ved indførsel og i artiklerne 209-211 bestemmelser om toldskyld ved udførsel.  

 Endvidere er der i artiklerne 214-216 givet bestemmelser dels om toldskyldens  

 opståen, hvis tidspunktet for toldskyldens opståen ikke kendes, dels om  

 hvilket sted den anses for opstået, dels om toldskyld i forbindelse med  

 ikke-EU-varers anvendelse i forædlingsprodukter.
 Der er i artiklerne 233-234 givet bestemmelser om, under hvilke  

 omstændigheder toldskyld kan ophøre.
I gennemførelsesbestemmelserne findes der i artiklerne 378-380  

 bestemmelser, der har betydning for toldskyld i relation til  

 fællesskabsforsendelser.
Der er endvidere i artiklerne 859-867a givet  

 bestemmelser til uddybning af bl.a. toldkodeksens art. 204, stk. 1.
 Næsten alle toldkodeksens bestemmelser om toldskyld er bygget op således,  

 at:
- stk. 1 fastslår, hvorledes toldskyld opstår, - stk. 2 fastslår tidspunktet for toldskyldens opståen og - stk. 3 fastslår hvem der er debitor/toldskyldner.
A.22.1 Toldskyldens opståen ved indførsel TK art. 201 Den typiske situation for toldskyld er i den legale vareindførsel, hvor  

 toldskyld opstår ved varens overgang til fri omsætning på tidspunktet for  

 toldmyndighedernes "antagelse" af toldangivelsen, se A.2.  

 Klarereren, dvs. varemodtageren, er debitor.
TK art. 202 Den anden klassiske toldskyldssituation er, når varer føres ind i EU  

 "på ikke-forskriftsmæssig måde" fra et ikke EU-land eller fra en  

 frizone eller frilager.
Toldskylden opstår på det tidspunkt, hvor  

 uregelmæssigheden begås.
Debitorer er:
- den person, der på ikke-forskriftsmæssig måde har ført den pågældende  

 vare ind i EU's toldområde - de personer, der har medvirket til denne indførsel, og som vidste eller  

 med rimelighed burde have vidst, at det foregik på ikke-forskriftsmæssig måde - samt de personer, der har erhvervet eller opbevaret den pågældende vare,  

 og som på det tidspunkt, hvor de erhvervede eller modtog varen, vidste eller  

 med rimelighed burde have vidst, at det drejede sig om vare, der var ført ind  

 på ikke-forskriftmæssig måde.
TK art. 203, stk. 1 Toldskyld opstår endvidere, når toldpligtige varer under toldtilsyn  

 unddrages dette tilsyn - typisk ved, at varer under en forsendelsesordning,  

 f.eks. fællesskabsforsendelse eller TIR-ordningen, forsvinder under  

 forsendelsen.
 Der er i gennemførelsesbestemmelserne til toldkodeksen, artiklerne  

 378-380, fastsat nogle regler for, hvorledes sådanne uregelmæssigheder skal  

 behandles, herunder om, hvor overtrædelsen eller uregelmæssigheden kan anses  

 for at være begået, og om hovedforpligtedes mulighed for at undgå at betale  

 "importafgifter og andre afgifter", hvilket i dette tilfælde dækker  

 såvel told som moms og punktafgifter, se B.1.
 Det er i denne forbindelse væsentligt at bemærke, at den i artikel 379,  

 stk 2, omtalte 3 måneders frist fra underretningen af den hovedforpligtede  

 skal være udløbet, inden inddrivelsen kan påbegyndes.
Stk. 2 Toldskylden opstår på det tidspunkt, hvor unddragelsen finder sted.   

 stk. 3 Debitorer er:
- den person der har unddraget varen toldtilsyn - de personer, der har medvirket til unddragelsen, og som vidste eller med  

 rimelighed burde have vidst, at det drejede sig om en vare unddraget  

 toldtilsyn - de personer, der har erhvervet eller opbevaret den pågældende vare, og  

 som på det tidspunkt, hvor de erhvervede eller modtog varen, vidste eller med  

 rimelighed burde have vidst, at det drejede sig om en vare, der var unddraget  

 toldtilsyn - samt, i givet fald, den person, som det påhviler at opfylde de  

 forpligtelser, der opstår ved varens midlertidige opbevaring eller ved  

 anvendelsen af den toldprocedure, som varen er undergivet.
 Det vil ses, at artikel 203 - situationerne meget vel kan glide over i  

 egentlige smuglerisituationer.
TK art. 204, stk. 1 Almindelige toldskyldssituationer foreligger, - når ikke-EU-varer er under midlertidig opbevaring, jf. toldkodeksens  

 artikel 50 ff, eller under en toldprocedure, men hvor en af de forpligtelser,  

 som varen er undergivet, misligholdes, eller - når en af betingelserne, som gælder for den pågældende toldprocedure,  

 misligholdes, eller - når en af betingelserne for at indrømme fuld eller nedsat toldfritagelse  

 på grund af varens særlige anvendelse ikke er opfyldt.
 I modsætning til bestemmelsen i artikel 203 er der imidlertid åbnet  

 mulighed for at slippe for toldskyld, nemlig hvis det kan godtgøres, at en  

 sådan misligholdelse ikke har haft reelle følger for det korrekte forløb af  

 den midlertidige opbevaring eller den pågældende toldprocedure, jf. det  

 nedenfor nævnte om GB art. 859.
Det kan være vanskeligt at se, hvor grænsen mellem artiklerne 203 og 204  

 går.
Artikel 204 må imidlertid anses for at være et supplement til artikel  

 203, jf. herved henvisningen til "-- i andre end de i artikel 203  

 omhandlede tilfælde --", hvilket har den betydning, at der i artikel  

 204-situationer er mulighed for at slippe for toldskylden, hvis det kan  

 godtgøres, at den stedfundne misligholdelse ikke har haft reelle følger, jf.  

 ovenfor.
Typisk vil der foreligge en artikel 203-situation, når den pågældende vare  

 er forsvundet, medens artikel 204 vil kunne anvendes i situationer, hvor  

 varen stadig er tilstede.
Det vil imidlertid bero på omstændighederne i de  

 konkrete situationer, om det er artikel 203 eller artikel 204, der skal  

 anvendes.
TK art. 204, stk. 2 Toldskylden opstår:
- enten på det tidspunkt, hvor den forpligtelse, hvis misligholdelse  

 bevirker, at der opstå toldskyld, ikke længere er opfyldt, - eller på det tidspunkt, hvor varen blev henført under den pågældende  

 toldprocedure,   

 hvis det efterfølgende viser sig, at en af betingelserne for henførslen af  

 varen under den pågældende procedure eller indrømmelsen af nedsat eller  

 nul-importtold på grund af dens anvendelse til særlige formål ikke var  

 opfyldt.   

 stk. 3 Debitor er den person, som det i den givne situation påhviler enten at  

 opfylde de forpligtelser, der opstår ved en ikke-EU-vares midlertidige  

 opbevaring eller ved anvendelsen af den toldprocedure, som varen er  

 undergivet, eller som skal overholde de fastsatte betingelser for varens  

 henførsel under proceduren.
GB art. 859 Der er i gennemførelsesbestemmelserne fastlagt en række situationer, hvor  

 misligholdelser ifølge toldkodeksens artikel 204, stk. 1, ikke anses for at  

 have haft reelle følger for det korrekte forløb af en midlertidig opbevaring  

 eller en toldprocedure - dog under forudsætning af:
1. at de ikke er et forsøg på at unddrage varen toldtilsyn 2. at de ikke skyldes åbenbar forsømmelighed fra den pågældendes side og 3. at alle de nødvendige formaliteter til at afklare varens situation er  

 gennemført efterfølgende.
 Listen, der ifølge en modsætningsslutning fra gennemførelsesforordningens  

 artikel 860 må anses for udtømmende, opregner følgende situationer:
 - overskridelse af fristen for, hvornår varen skulle være angivet til en  

 af de toldmæssige bestemmelser eller anvendelser, der er fastsat i  

 forbindelse med midlertidig opbevaring eller den pågældende toldprocedure,  

 når fristen ville være blevet forlænget, hvis der var blevet anmodet herom i  

 tide.
 - overskridelse af fristen for, hvornår en vare, der er henført under en  

 forsendelsesprocedure, skulle være frembudt på bestemmelsesstedet, når varen  

 er blevet frembudt på et senere tidspunkt.
- behandlinger af en vare under midlertidig opbevaring eller under  

 toldoplagsproceduren uden forudgående tilladelse fra toldmyndighederne, når  

 der ville være givet tilladelse hertil under samme procedure, hvis der var  

 blevet anmodet herom - anvendelse af en vare henført under proceduren for midlertidig indførsel  

 på andre betingelser end de i bevillingen anførte, når der ville være givet  

 tilladelse hertil under samme procedure, hvis der var blevet anmodet herom - flytning uden tilladelse af en vare, der er under midlertidig opbevaring  

 eller henført under en toldprocedure, såfremt den kan frembydes for  

 toldmyndighederne, hvis de anmoder herom - udførsel fra EU's toldområde af en vare, der er under midlertidig  

 opbevaring eller henført under en toldprocedure, eller dens tilførsel til  

 frizone eller frilager, uden at de nødvendige formaliteter opfyldes - overdragelse uden meddelelse til toldmyndighederne af en vare, for  

 hvilken der er indrømmet toldlempelse på grund af dens særlige  

 anvendelsesformål, inden varen er anvendt til det foreskrevne formål,  

 forudsat:
1. at overdragelsen fremgår af det regnskab, som overdrageren fører, og 2. at erhververen er i besiddelse af en bevilling for den pågældende vare - en af de situationer, der er omhandlet i TK art. 204, stk. 1, litra a) og b) under varens henførsel under midlertidig oplagring eller en anden  

 toldordning, inden varen angives til overgang til fri omsætning, når der er  

 tale om en vare, som er berettiget til fuldstændig eller delvis fritagelse  

 for importtold som omhandlet i TK art. 145 (passiv forædling) i tilfælde af  

 overgang til fri omsætning - undladelse af at anmode om fornyelse af den nødvendige bevilling, mens  

 betingelserne for bevillingens udstedelse var opfyldt, i forbindelse med  

 løbende aktiv forædling.
GB art. 861 Den omstændighed, at toldmyndighederne har anvendt artikel 859, er ikke  

 til hinder for, at forholdet behandles efter en straffebestemmelse, og heller  

 ikke, at en bevilling ændres eller tilbagekaldes TK art. 205 Toldskyld opstår endvidere ved brug eller forbrug af ikke-EU-varer i  

 frizone/frihavn eller på frilager i strid med de gældende forskrifter.   

 stk.2 Toldskylden opstår på det tidspunkt, hvor den uberettigede brug eller  

 forbrug finder sted.   

 stk. 3 Debitor er den person, som har forbrugt eller anvendt varen, samt de  

 personer, der har medvirket til dette forbrug eller denne anvendelse, og som  

 vidste eller med rimelighed burde have vidst, at dette forbrug eller denne  

 anvendelse fandt sted på andre betingelser end dem, der følger af gældende  

 forskrifter.
 Når toldmyndighederne i tilfælde af varernes forsvinden anser dem for at  

 være forbrugt eller anvendt i frizonen eller frilageret og debitor ikke er  

 kendt, skal toldskylden betales af den person, der, så vidt myndighederne  

 ved, sidst var i besiddelse af varerne.
TK art. 206, stk. 1 Uanset artikel 202 og artikel 204, stk. 1, litra a, anses toldskyld ved  

 indførsel ikke at opstå i forbindelse med en bestemt vare, når der fremlægges  

 bevis for, at misligholdelse af de forpligtelser, der følger af - bestemmelserne i toldkodeksens artikel 38 til 41 og artikel 177, andet  

 led - den pågældende vares midlertidige opbevaring, eller - anvendelse af den toldprocedure, som den pågældende vare er undergivet  

  

 skyldes, at den omhandlede vare er helt tilintetgjort eller er gået  

 uigenkaldeligt tabt af grunde, som kan henføres til varens egen beskaffenhed,  

 som følge af hændelige omstændigheder eller force majeure, eller endelig  

 efter tilladelse fra toldmyndighederne.
En vare er gået uigenkaldeligt tabt,  

 når den er blevet totalt uanvendelig for enhver.   

 stk. 2 Toldskyld ved indførsel anses heller ikke at opstå i forbindelse med en  

 vare, der er overgået til fri omsætning til nedsat told eller nul-told på  

 grund af dens anvendelse til særlige formål, når denne vare udføres eller  

 genudføres med toldmyndighedernes tilladelse.
 I gennemførelsesbestemmelserne, artiklerne 862 og 863, er der givet regler  

 om, hvorledes der vil kunne føres bevis for, at varer er gået tabt af  

 naturlige årsager, ligesom "forsømmelighed " og  

 "urigtigheder" er præciseret.
GB art. 862 stk. 1 Ved anvendelse af TKs artikel 206 tager toldmyndighederne efter anmodning  

 fra den pågældende hensyn til den manglende varemængde, når denne fremlægger  

 bevis for, at det konstaterede tab udelukkende er sket af grunde, som kan  

 henføres til den pågældende vares egen beskaffenhed, og at den pågældende i  

 et sådant tilfælde ikke har gjort sig skyldig i forsømmelighed eller  

 urigtigheder.
 Ved forsømmelighed eller urigtigheder skal specielt forstås manglende  

 opfyldelse af de forskrifter om transport, oplagring, behandling,  

 bearbejdning eller forarbejdning, som toldmyndighederne har fastsat, eller  

 som følger den normale praksis for den pågældende vare.
GB art. 863 Toldmyndighederne kan fritage den pågældende for at fremlægge bevis for,  

 at varen er gået uigenkaldeligt tabt af grunde, der kan henføres til dens  

 egen beskaffenhed, når det forekommer dem klart, at det tab, den pågældende  

 nedlægger påstand om, ikke kan henføres til andre grunde.
GB art. 864 Medlemsstaternes gældende nationale bestemmelser vedrørende standardsatser  

 for uigenkaldeligt tab af grunde, der kan henføres til varens egen  

 beskaffenhed, anvendes, medmindre der fremlægges dokumentation for, at det  

 reelle tab har været større end det, der beregnes ved anvendelse af  

 standardsatsen for den pågældende vare.
 Endelig behandler toldkodeksen, artiklerne 207 og 208, et par særlige  

 situationer om toldskyld bl.a. i forbindelse med affald og skrot fremkommet  

 ved en vares tilintetgørelse.
TK art. 207 Når toldskyld ved indførsel i overensstemmelse med artikel 206, stk. 1,  

 ikke anses for at være opstået for en vare, der er overgået til fri omsætning  

 til nedsat told eller nul-told på grund af dens anvendelse til særlige  

 formål, anses affald og skrot fra denne tilintetgørelse som ikke-EU-varer.
TK art. 208 Når der i overensstemmelse med artiklerne 203 og 204 opstår toldskyld for  

 en vare, der er overgået til fri omsætning til nedsat told på grund af dens  

 anvendelse til særlige formål, trækkes det beløb, der er betalt ved overgang  

 til fri omsætning, fra beløbet af den opståede toldskyld.
A.22.2 Toldskyld ved udførsel Eksportafgifter har ikke været aktuelle i EU i mange år, men blev påny  

 taget i anvendelse af EU i sommeren 1994 for en række kornprodukter for at  

 tilskynde EU's kornproducenter til ikke at sælge korn ud af EU.
 Bestemmelserne om toldskyld ved udførsel er i princippet bygget efter  

 samme ramme som toldskyld ved indførsel, altså bestemmelser om, hvad der  

 udløser en toldskyld, hvornår toldskylden opstår, og hvem der er debitor.  

 Bestemmelserne er typisk et spejlbillede af.
TK art. 209 stk. 1 Toldskyld ved udførsel opstår, når en eksportafgiftspligtig vare udføres  

 fra EU's toldområde i henhold til en toldangivelse.   

 stk. 2 Toldskylden opstår på tidspunktet for antagelsen af toldangivelsen.   

 stk. 3 Debitor er klarereren.
Ved indirekte repræsentation er debitor også den  

 person, for hvis regning toldangivelsen er afgivet.
TK art. 210 stk. 1 Toldskyld ved udførsel opstår, når en eksportafgiftspligtig vare forlader  

 EU's toldområde, uden at der er afgivet toldangivelse herfor.   

 stk. 2 Toldskylden opstår på det tidspunkt, hvor den nævnte vare faktisk forlader  

 toldområdet.   

 stk. 3 Debitor er - den person, der har foretaget udførslen, - samt de personer, der kar medvirket ved udførslen, og som vidste eller  

 med rimelighed burde have vidst, at der ikke var, men burde have været  

 indgivet en toldangivelse.
TK art. 211 stk. 1 Toldskyld ved udførsel opstår, når betingelserne for, at en vare er blevet  

 udført fra EU's toldområde med fuldstændig eller delvis fritagelse for  

 eksportafgifter, ikke er blevet overholdt.   

 stk. 2 Toldskylden opstår på det tidspunkt, hvor varen anvendes til et andet  

 formål end det, der havde muliggjort dens udførsel fra EU's toldområde med  

 fuldstændig eller delvis fritagelse for eksportafgifter, eller, hvis  

 toldmyndighederne ikke kan fastslå dette tidspunkt, det tidspunkt, hvor  

 fristen udløber for fremlæggelse af bevis for, at de fastsatte betingelser  

 for opnåelse af denne fritagelse er blevet opfyldt.   

 stk. 3 Debitor er klarereren.
Ved indirekte repræsentation er debitor også den  

 person, for hvis regning toldangivelsen er afgivet.
A.22.3 Toldskyld for varer omfattet af forbud eller restriktioner TK art. 212 I toldkodeksens artikel 212 fastslås det, at toldskyld - hvad enten det  

 drejer sig om indførsel eller udførsel - opstår, selv om det drejer sig om  

 varer, der er omfattet af forbud eller restriktioner, dog med to undtagelser:
- falske penge - narkotika eller psykotr pe stoffer, som ikke er genstand for det af de  

 kompetente myndigheder strengt kontrollerede salg med henblik på en  

 anvendelse til medicinske og videnskabelige formål.
A.22.4 Solidarisk hæftelse TK art. 213 Når der er flere debitorer for en og samme toldskyld, hæfter disse  

 solidarisk for betalingen af denne skyld.
A.22.5 Særlige beskatningselementer/tidspunkt for toldskyldens opståen TK art. 214 stk. 1 De særlige beskatningselementer, der skal anvendes på varen, såsom  

 toldsats, toldværdi, oprindelse/præference, er de elementer, der er gældende  

 på tidspunktet for toldskyldens opståen.   

 stk. 2 Når det ikke er muligt nøjagtigt at fastslå tidspunktet for toldskyldens  

 opståen, skal der ved fastsættelsen af de særlige beskatningselementer for  

 den pågældende vare regnes med det tidspunkt, hvor toldmyndighederne  

 konstaterer, at varen befinder sig i en situation, der har fremkaldt en  

 toldskyld.
 Sætter de oplysninger, som toldmyndighederne råder over, dem i stand til  

 at fastslå, at toldskylden opstod på et tidspunkt forud for denne  

 konstatering, fastsættes import- eller eksportafgifterne for den pågældende  

 vare dog på grundlag af de særlige beskatningselementer, som var gældende for  

 den på det tidligste tidspunkt, hvor eksistensen af toldskylden som følge af  

 denne situation kan fastslås på grundlag af de foreliggende oplysninger.
TK art. 214 stk. 3 Der er hjemlet adgang til, at der efter den særlige udvalgsprocedure i  

 toldkodeksens artikel 249 kan fastsættes bestemmelser om udligningsrenter,  

 dvs. renter, der skal opkræves for at undgå, at en debitor opnår en  

 uberettiget økonomisk fordel ved, at toldskylden først konstateres på et  

 senere tidspunkt end den rent faktisk er opstået.
 Sådanne udligningsrenter er fastsat i tilknytning til proceduren for aktiv  

 forædling/suspensions-ordningen og ordningen for midlertidig indførsel.
A.22.6 Stedet for toldskyldens opståen Det er væsentligt at få fastslået stedet, hvor toldskylden er opstået,  

 fordi dette er afgørende for, hvilken medlemsstat der skal opkræve  

 toldskylden.
For varer under fællesskabsforsendelse se også GB art. 378 og  

 379.
TK art. 215, stk. 1 Toldskylden opstår det sted, hvor de omstændigheder, der er årsag til  

 toldskylden, indtræffer.   

 stk. 2 Kan det i stk. 1 omhandlede sted ikke bestemmes, anses toldskylden for at  

 være opstået på det sted, hvor toldmyndighederne konstaterer, at varerne  

 befinder sig i en situation, der giver anledning til en toldskyld.   

 stk. 3 Når forpligtelserne i henhold til en toldprocedure ikke er opfyldt for en  

 vare, anses toldskylden for at være opstået - på det sted, hvor varen er henført under proceduren, eller - på det sted, hvor varen kommer ind i EU under den pågældende procedure.
Stk. 4 Gør de oplysninger, som toldmyndighederne råder over, det muligt at  

 fastslå, at toldskylden allerede var opstået, da varen befandt sig på et  

 andet sted, anses toldskylden som opstået på det første sted, hvor det er  

 muligt at fastslå dens eksistens.
A.22.7 Toldskyld ved udførsel af forædlingsprodukter til toldpræference i ikke EU-lande.
 Toldkodeksens artikel 216 giver regler om, at der opstår toldskyld for  

 indførte ikke-EU-varer i situationer, hvor disse anvendes til fremstilling af  

 forædlingsprodukter, der udføres til et land, med hvilket EF har indgået  

 aftale om præferencetoldbehandling.
TK art. 216, stk. 1 For så vidt det er fastsat i overenskomster, der er indgået mellem EF og  

 visse ikke-EU-lande skal indrømmes præferencetoldbehandling for varer med  

 oprindelse i EU i henhold til disse overenskomster, dog på betingelse af, at  

 der, når varerne er frembragt under proceduren for aktiv forædling, skal  

 betales importafgifter for ikke-EU-varer, som er medgået til deres  

 fremstilling, medfører påtegningen af de nødvendige dokumenter for at opnå  

 denne præferencetoldbehandling i ikke-EU-lande, at der opstår toldskyld ved  

 indførsel.   

 stk. 2 Toldskylden anses for at opstå på det tidspunkt, hvor toldmyndighederne  

 antager udførselsangivelsen vedrørende de pågældende varer.   

 stk. 3 Debitor er klarereren.
Ved indirekte repræsentation er debitor også den  

 person, for hvis regning toldangivelsen er afgivet.   

 stk. 4 Det til denne toldskyld svarende toldbeløb fastsættes på samme måde, som  

 hvis det drejede sig om toldskyld, der var opstået ved antagelse samme dag af  

 toldangivelsen om de pågældende varers overgang til fri omsætning for at  

 bringe proceduren for aktiv forædling til ophør.
A.22.8 Toldskyldens ophør Toldkodeksens artikel 233 præciserer i den indledende passus, at artiklens  

 bestemmelser om toldskyldens ophør skal læses med forbehold af gældende  

 bestemmelser om - forældelse af toldskyld og - de tilfælde, hvor toldskylden ikke kan inddrives, fordi debitor ad  

 rettens vej er erklæret insolvent.
Disse to områder vil i vidt omfang være styret af national lovgivning, og  

 egentlig EF-lovgivning herom er meget sporadisk.
Som de nok vigtigste  

 EF-forældelsesregler inden for toldlovgivningen kan nævnes 3 års-fristen for  

 efteropkrævning i toldkodeksens artikel 221, stk. 3, og den ligeledes 3-årige  

 forældelsesfrist i den omvendte situation vedrørende godtgørelse i artikel  

 236, stk. 2.
 Artikel 233 opregner herefter en række situation er, hvor toldskylden  

 ophører:
 Endelig gives der afsluttende i artikel 233 følgende bestemmelse:
 TK art. 233, 2. afsn.
 Ved beslaglæggelse og konfiskation anses toldskylden af hensyn til  

 straffelovgivningen for toldovertrædelser dog for ikke at være ophørt, når en  

 medlemsstats lovgivning fastsætter, at tolden danner grundlag for  

 fastsættelsen af straffen, eller at en opstået toldskyld danner grundlag for  

 den strafferetlige forfølgning.
TK art. 234 Endelig ophører toldskylden også, hvis en virksomhed annullerer de  

 formaliteter, der er opfyldt med henblik på, at varerne ved eksporten skulle  

 opnå toldpræference i et ikke EU-land, jf. herved artikel 216, se A.22.7.
A.22.9 Varer, der befinder sig i en særlig situation Der er i gennemførelsesbestemmelserne, artiklerne 865-867a givet en række  

 regler for "varer, der befinder sig i en særlig situation".
GB art. 865 Bestemmelsen er særdeles knudret formuleret, men går ud på, at en vare må  

 anses for at være unddraget tilsyn i toldkodeksens artikel 203, stk. 1's  

 forstand:
- når der foretages toldangivelse af varen, - når der foretages enhver anden handling med samme retsvirkninger som en  

 toldangivelse samt - når der forelægges et dokument til påtegning hos toldmyndighederne,   

 og dette får til følge, at varen fejlagtigt får status som EU-vare.
Med andre  

 ord: Hvis den pågældende handling/toldangivelse bevirker, at varen fejlagtigt  

 får toldmæssig status som EU-vare, anses den for at være unddraget  

 toldtilsyn.
GB art. 866 Når der er opstået toldskyld for en vare i henhold til kodeksens artikel  

 202, 203, 204 eller 205, og importafgifterne er betalt, anses varen som  

 EU-vare, uden at angivelse til overgang til fri omsætning er nødvendig; dog  

 skal eventuelle forbud og restriktioner, som den pågældende måtte være  

 undergivet, være overholdt.
GB art. 867 Konfiskation af en vare som omhandlet i toldkodeksens art. 233, litra c)  

 og d), ændrer ikke varens toldmæssige status.
GB art. 867a Ikke-EU-varer, der er afstået til statskassen, beslaglagt eller  

 konfiskeret, anses for at være henført under toldoplagsproceduren.   

 stk. 2 De i stk. 1 omhandlede varer må kun sælges af toldmyndighederne, hvis  

 køberen straks opfylder formaliteterne med henblik på angivelse til en  

 toldmæssig bestemmelse eller anvendelse.
