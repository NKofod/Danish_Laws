Fremsat den 13. marts 2002 af økonomi- og  

 erhvervsministeren (Bendt Bendtsen) Forslag til Lov om ophævelse af lov om  

 erhvervsudvikling og ændring af  

 lov om erhvervsfremme (Etablering af Danmarks Erhvervsråd og  

 udlægning af akkreditering og metrologi til en privat   

 organisation) § 1 Lov nr. 451 af 7. juni 2001 om erhvervsudvikling ophæves.
§ 2 I lov om erhvervsfremme, jf. lovbekendtgørelse nr. 1088 af 29.  

 november 2000, foretages følgende ændringer:
 1. § 1 affattes således:
» 1)	at forbedre og udbygge rammerne for virksomhedernes vækst,  

 internationale samarbejde og samhandel, 2)	at fremme tilpasningen i erhvervsstrukturen til konkurrenceforhold,  

 miljøforhold og den samfundsmæssige udvikling i øvrigt,  

 og 3)	at fremme den regionale erhvervsudvikling.« 2. § 2, stk. 1, affattes således:
Inden for de bevillinger, der afsættes på de  

 årlige finanslove, kan økonomi- og erhvervsministeren til  

 opfyldelse af lovens formål gennemføre aktiviteter, der bl.a.  

 omfatter 1)	analyser og evalueringer af erhvervspolitisk relevans, herunder  

 vedrørende potentielle indsatsområder og eksisterende  

 initiativer, samt regionale, nationale og internationale  

 rammevilkår, 2)	rådgivning om erhvervsfremmende tiltag, herunder om udvikling  

 af såvel den nationale som den regionale og lokale  

 erhvervsstruktur, 3)	rådgivning om danske erhvervspolitiske interesser i  

 forbindelse med forhandlinger om og implementering af internationale  

 vilkår for erhvervslivet og om dansk erhvervslivs udfordringer i  

 forbindelse med globaliseringen, 4)	initiativer til fremme af udviklingen af nye samarbejdsformer,  

 herunder offentlig-privat samarbejde og samarbejde mellem virksomheder,  

 organisationsudvikling samt udnyttelse af ledelsesmæssig og  

 markedsmæssig viden, 5)	initiativer til fremme af etablering af nye virksomheder, 6)	initiativer til fremme af virksomhedernes opbygning af kompetence  

 til design, markedsføring og eksport, 7)	initiativer til fremme af regional erhvervsudvikling, og 8)	initiativer til fremme af akkreditering og metrologi.« 3. § 3 affattes således:
» Stk. 2. Økonomi- og erhvervsministeren kan yde hel  

 eller delvis finansiering og tilbyde andre økonomiske incitamenter til  

 aktiviteter, som omfattes af lovens formål.
Stk. 3. Økonomi- og erhvervsministeren kan  

 fastsætte regler for tilbagebetaling af ydet finansiering.« 4. § 3 a ophæves.
 5. § 4 affattes således:
» Stk. 2. Danmarks Erhvervsråd har til opgave inden  

 for rammerne af § 2, stk. 1, at rådgive om tilrettelæggelsen og  

 udviklingen af indsatsen for 1)	at forbedre og udbygge rammevilkårene for virksomhedernes  

 vækst, internationale samarbejde og samhandel, 2)	at fremme tilpasningen i erhvervsstrukturen til konkurrenceforhold,  

 miljøforhold og den samfundsmæssige udvikling i øvrigt, 3)	at fremme den regionale erhvervsudvikling.
 Stk. 3. Danmarks Erhvervsråd kan anbefale  

 økonomi- og erhvervsministeren og selv foranstalte  

 gennemførelse af analyser af potentielle indsatsområder og  

 evalueringer af eksisterende initiativer inden for sit arbejdsområde.  

 Med udgangspunkt heri kan Danmarks Erhvervsråd rådgive regeringen  

 om forbedringsmuligheder inden for de erhvervsmæssige rammevilkår  

 og stille forslag herom.
 Stk. 4. Danmarks Erhvervsråd træffer  

 afgørelse i sager vedrørende de erhvervsfremmeaktiviteter, som  

 af økonomi-og erhvervsministeren er henlagt til Danmarks  

 Erhvervsråd, og hvortil der ydes hel eller delvis finansiering.  

 Danmarks Erhvervsråds afgørelser kan ikke indbringes for anden  

 administrativ myndighed.
Stk. 5. Danmarks Erhvervsråd kan delegere sin  

 beslutningskompetence i bevillingssager til sit sekretariat.
Danmarks  

 Erhvervsråd fastsætter i så tilfælde en  

 sekretariatsbemyndigelse.
Stk.6. Danmarks Erhvervsråd kan nedsætte et  

 forretningsudvalg og ad hoc-udvalg til bistand ved gennemførelse af  

 sine arbejdsopgaver.« 6. § 5 affattes således:
» Stk. 2. 11 af Danmarks Erhvervsråds medlemmer  

 udpeges efter indstilling fra organisationer med indsigt i de i stk. 1  

 nævnte forhold.
 Stk. 3. Formanden og medlemmerne udpeges for indtil 3  

 år ad gangen og kan genudnævnes 1 gang.
Stk. 4. Økonomi- og erhvervsministeren  

 fastsætter en forretningsorden for Danmarks Erhvervsråd.« 7. § 6 affattes således:
» Stk. 2. For initiativer, der iværksættes  

 efter denne lov, kan økonomi- og erhvervsministeren fastsætte  

 regler for administration, herunder for behandlingen af ansøgninger om  

 medfinansiering til organisationer, institutter, virksomheder, enkeltpersoner  

 m.v., regler for godkendelse, regnskabsaflæggelse, revision, kontrol og  

 tilsyn samt regler om afgivelse af oplysninger og regnskaber.
 Stk. 3. For erhvervsfremmende initiativer, iværksat  

 i henhold til denne lov, og som af økonomi- og erhvervsministeren er  

 henlagt til administration i Erhvervs- og Boligstyrelsen, kan økonomi-  

 og erhvervsministeren bestemme, at Erhvervs- og Boligstyrelsen i  

 nærmere bestemt omfang, når styrelsens erfaringer eller  

 særlige faglige forhold taler herfor, kan henlægge styrelsens  

 sagsforberedende opgaver ved administrationen af konkrete initiativer til  

 anden offentlig myndighed eller privat institution.
Stk. 4. Økonomi- og erhvervsministeren kan  

 henlægge administrationen af initiativer, iværksat efter § 3,  

 stk. 1, til Erhvervs- og Boligstyrelsen. Økonomi- og  

 erhvervsministeren kan fastsætte regler om klageadgang for  

 afgørelser, truffet af Erhvervs- og Boligstyrelsen efter denne  

 bestemmelse, herunder at afgørelser kan indbringes for  

 Erhvervsankenævnet, afgørelser om akkreditering dog for  

 Klagenævnet for Udbud. « 8. § 9 ophæves.
 9. § 10 affattes således:
» Stk. 2. Såfremt en akkreditering tilbagekaldes, kan  

 afgørelsen af den, den vedrører, forlanges indbragt for  

 domstolene.
Begæring herom skal fremsættes inden 4 uger efter, at  

 afgørelsen er meddelt den pågældende.
Begæringen har  

 ikke opsættende virkning, medmindre retten træffer anden  

 afgørelse.
 Stk. 3. Begæring efter stk. 2 skal fremsættes  

 over for den myndighed eller private organisation, som efter bemyndigelse,  

 jf. stk. 4, har truffet afgørelse i den pågældende  

 sag.
 Stk. 4. Økonomi- og erhvervsministeren eller den,  

 ministeren bemyndiger hertil, kan henlægge administrationen af de i  

 stk. 1 og stk. 2 nævnte opgaver helt eller delvist til anden offentlig  

 myndighed eller privat organisation. Økonomi- og erhvervsministeren  

 eller den, ministeren bemyndiger hertil, indgår i så  

 tilfælde nødvendige aftaler herom.
 Stk. 5. Henlægger økonomi- og  

 erhvervsministeren eller den, ministeren bemyndiger hertil, opgaver som  

 nævnt i stk. 4 til en privat organisation, finder forvaltningsloven  

 anvendelse for organisationens virksomhed.
Stk. 6. Henlæggelse efter stk. 4 skal fremgå  

 af de regler, økonomi- og erhvervsministeren eller den, ministeren  

 bemyndiger hertil, udsteder i medfør af stk. 1.« 10. § 11 affattes således:
»§ 11. Økonomi- og erhvervsministeren eller den,  

 ministeren bemyndiger hertil, fastsætter inden for rammerne af § 2,  

 stk. 1, nr. 8, regler om metrologi, dvs. hvilke måleenheder, der finder  

 anvendelse, regler om etablering og vedligeholdelse af primær- og  

 referencenormaler, regler om måleteknik, måleinstrumenter og  

 deres anvendelse samt om måleteknisk kontrol.
Der kan herunder  

 foreskrives anmeldelsespligt for ibrugværende måleinstrumenter.  

 Endvidere fastsætter økonomi- og erhvervsministeren regler om,  

 hvilke varer der skal sælges i bestemte enheder i henseende til  

 mål eller vægt, herunder regler om klassificering, sortering og  

 lignende.
 Stk. 2. Økonomi- og erhvervsministeren eller den,  

 ministeren bemyndiger hertil, udpeger primærlaboratorier og nationale  

 referencelaboratorier til at etablere og vedligeholde primær- og  

 referencenormaler inden for afgrænsede metrologiske felter.
 Stk. 3. Økonomi- og erhvervsministeren eller den,  

 ministeren bemyndiger hertil, har, hvis det skønnes nødvendigt,  

 til enhver tid mod behørig legitimation uden retskendelse adgang til  

 offentlige og private ejendomme og lokaliteter for at varetage hvervet med  

 måleteknisk kontrol.
 Stk. 4. Økonomi- og erhvervsministeren eller den,  

 ministeren bemyndiger hertil, kan henlægge administrationen af de i  

 stk. 1 og stk. 2 nævnte opgaver helt eller delvist til anden offentlig  

 myndighed eller privat organisation. Økonomi- og erhvervsministeren  

 eller den, ministeren bemyndiger hertil, indgår i så  

 tilfælde nødvendige aftaler herom.
 Stk. 5. Henlægger økonomi- og  

 erhvervsministeren eller den, ministeren bemyndiger hertil, opgaver som  

 nævnt i stk. 4 til en privat organisation, finder forvaltningsloven og  

 lov om offentlighed i forvaltningen anvendelse for organisationens  

 virksomhed.
Stk. 6. Henlæggelse efter stk. 4 skal fremgå  

 af de regler, økonomi- og erhvervsministeren eller den, ministeren  

 bemyndiger hertil, udsteder i medfør af stk. 1.« 11. §§ 12, 13 a og 13 b ophæves.
 12. § 13 c affattes således:
» Stk. 2. Økonomi- og erhvervsministeren kan efter  

 aftale med finansministeren bemyndige Finansstyrelsen til at træffe  

 afgørelser efter nærmere fastsatte regler i forbindelse med  

 administrationen af midler, bevilget efter denne lov.
 Stk. 3. Økonomi- og erhvervsministeren kan mod  

 behørig legitimation uden retskendelse til brug for den i stk. 1  

 nævnte administration m.v.
1)	få adgang til en virksomheds eller sammenslutnings lokaler og  

 transportmidler og 2)	på stedet gøre sig bekendt med og tage kopi af enhver  

 oplysning, herunder regnskaber, regnskabsmateriale, bøger, andre  

 forretningspapirer og elektronisk lagrede data.« 13. Efter § 13 d indsættes:
» Stk. 2. Reglerne i stk. 1 finder tilsvarende anvendelse  

 for inddrivelse af statskassens tilgodehavender, der hidrører fra  

 indfriede statsgarantier og misligholdte statslån i henhold til denne  

 lov, i henhold til lov nr. 221 af 13. april 1988 om egnsudvikling og den  

 tidligere egnsudviklingslovgivning samt i henhold til lov nr. 211 af 28. maj  

 1975 om lån til håndværk og mindre industri med senere  

 ændringer.
 Stk. 3. Den inddrivende myndighed kan indhente de  

 oplysninger hos skattemyndighederne og andre offentlige myndigheder om  

 skyldneren, som er nødvendige for at varetage inddrivelsen af skyldige  

 beløb efter stk. 1 og 2, herunder oplysninger om indkomst- og  

 formueforhold.
§ 13 f.
Op til 20 pct. af ydet finansiering til aktiviteter  

 efter § 2 eller § 3 kan tilbageholdes og anvendes til modregning med  

 virksomhedens eventuelle restancer til det offentlige.« 14. § 14 affattes således:
» 1)	afgiver urigtige eller vildledende oplysninger, eller 2)	fortier oplysninger af betydning for en sags  

 afgørelse.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
Stk. 3. I regler, der udstedes i medfør af denne  

 lov, kan der fastsættes straf af bøde for overtrædelse af  

 reglerne.« 15. § 16 affattes således:
» Stk. 2. Henlægger økonomi- og  

 erhvervsministeren sine beføjelser efter §§ 10 og 11 til Erhvervs- og  

 Boligstyrelsen eller anden offentlig myndighed, kan ministeren  

 fastsætte regler om klageadgangen, herunder at afgørelser ikke  

 kan indbringes for anden administrativ myndighed.
Stk. 3. Henlægger økonomi- og  

 erhvervsministeren sine beføjelser efter §§ 10, stk. 4, og 11, stk. 4,  

 til en privat organisation, kan økonomi- og erhvervsministeren  

 fastsætte regler om klageadgangen.« § 3 Økonomi- og erhvervsministeren fastsætter tidspunktet for  

 lovens ikrafttræden.
 Stk. 2. Henlægger økonomi- og  

 erhvervsministeren sine beføjelser efter §§ 10, stk. 4, og 11, stk. 4,  

 til en privat organisation, kan økonomi- og erhvervsministeren  

 fastsætte, at dette sker med virkning fra 1. januar 2002 for så  

 vidt angår finanslovsbevilling og regnskab.
§ 4 Loven gælder ikke for Grønland og Færøerne, men  

 kan ved kgl. anordning sættes i kraft for disse landsdele med de  

 afvigelser, som de særlige grønlandske og færøske  

 forhold tilsiger.
Bemærkninger til lovforslaget Almindelige bemærkninger Baggrund og indhold A.
En ny lov om erhvervsudvikling (lov nr. 451 af 7. juni  

 2001) blev vedtaget og stadfæstet den 7. juni 2001. Det var hensigten,  

 at loven skulle være trådt i kraft i starten af 2002. Loven  

 skulle erstatte lov om erhvervsfremme og lov om teknologisk service, jf.  

 Folketingstidende Till.
A 4538. Formålet med loven var at oprette fire  

 nye råd.
 Rådene skulle rådgive ministeren om  

 politikudviklingen på erhvervsområdet, foranledige og/eller  

 udarbejde analyser og træffe bevillingsafgørelser inden for  

 initiativer, der skulle placeres under rådene.
 I forbindelse med regeringsskiftet blev en række  

 initiativer under de planlagte råd overført til Ministeriet for  

 Videnskab, Teknologi og Udvikling.
Med overflytningen er der behov for at etablere et nyt  

 lovgrundlag, der dækker de initiativer og aktiviteter, som forbliver i  

 Økonomi- og Erhvervsministeriet.
For at forenkle og effektivisere  

 rådsstrukturen foreslås det at samle de tilbageværende  

 opgaver i et råd under navnet Danmarks Erhvervsråd.
Derudover  

 foreslås Bevillingsudvalget under erhvervsfremmeloven nedlagt.
De  

 bevillingsopgaver, der måtte falde under Danmarks Erhvervsråd,  

 vil rådet selv kunne løse.
 De tilbageværende opgaver i Økonomi- og  

 Erhvervsministeriet omfatter den generelle iværksætterpolitik,  

 offentligt/privat samspil, fremme af ledelses- og organisationsudvikling,  

 kompetence til markedsføring og eksport, design, regional  

 erhvervsudvikling, internationale rammevilkår, akkreditering og  

 metrologi.
Videre har der vist sig behov for at udskille den danske  

 akkrediteringsordning DANAK og metrologien i Danmark fra Erhvervs- og  

 Boligstyrelsen til en privat organisation.
En sådan udskillelse  

 kræver i begge tilfælde udtrykkelig lovhjemmel.
Behovet for udskillelse af akkreditering og metrologi  

 skyldes, at der internationalt bliver stillet krav om, at akkreditering  

 foregår i uafhængige organisationer.
Hertil kommer, at  

 akkreditering i stigende grad vil være et alternativ til  

 myndighedskontrol.
En betingelse herfor vil for mange myndigheder være,  

 at akkrediteringen ikke foregår i en anden myndighed, men i en  

 selvstændig organisation.
 Som følge af den stærke faglige  

 sammenhæng, der er mellem akkreditering og metrologi, som hidtil har  

 været samlet i et center for akkreditering i Erhvervs- og  

 Boligstyrelsen, er det fundet mest hensigtsmæssigt samtidig at udskille  

 administrationen og den tekniske del af metrologien.
 Erhvervsudviklingsloven indeholder opdateringer af den  

 gældende erhvervsfremmelovs bestemmelser vedrørende ministerens  

 beføjelse til at iværksætte erhvervsfremmende initiativer,  

 eksemplifikationen af initiativerne, beføjelserne til at  

 fastsætte bestemmelser for administration af og kontrol med  

 gennemførelsen af iværksatte initativer samt  

 straffebestemmelserne, så de svarer til de nu generelt anvendte.  

 Erhvervsudviklingsloven bør derfor ophæves i sin helhed og de  

 nødvendige ændringer iværksættes via en  

 ændring af lov om erhvervsfremme.
 På den baggrund indeholder lovforslaget samlet  

 set:
1)	oprettelse af et nyt råd under navnet Danmarks  

 Erhvervsråd, 2)	nedlæggelse af Bevillingsudvalget, 3)	overførsel af de opdaterede regler fra  

 erhvervsudviklingsloven, 4)	lovhjemmel til udskillelse af akkrediterings- og metrologiopgaverne  

 til en privat organisation uden for Erhvervs- og Boligstyrelsen.
 Ministeriet for Videnskab, Teknologi og Udvikling vil  

 samtidig fremsætte forslag til lov, der dækker de råd og  

 aktiviteter, der overflyttes fra Økonomi- og Erhvervsministeriet.
B.
Med lovforslaget ophæves lov om  

 erhvervsudvikling, og Danmarks Erhvervsråd, der skal bistå i den  

 praktiske implementering og videreudvikling af erhvervspolitikken, oprettes.  

 Rådets 13 medlemmer udpeges af ministeren, idet 11 medlemmer udpeges  

 efter indstilling fra relevante organisationer.
 Lovforslaget angiver de aktiviteter, som kan  

 gennemføres til opnåelse af lovens formål, d.v.s.  

 styrkelse af udviklingen af dansk erhvervsliv, den internationale  

 konkurrenceevne og globalisering.
Den gældende lovs bestemmelse om ministerinitiativer  

 til erhvervsfremme præciseres, så det klart fremgår, at  

 lovens angivelse af aktiviteter ikke er udtømmende.
Ministeren kan  

 således efter lovforslaget iværksætte nye erhvervsfremmende  

 initiativer som de i forslaget eksemplificerede, herunder på forslag  

 fra rådet.
Ministeren kan tillige iværksætte andre  

 initiativer, som skønnes hensigtsmæssige til fremme af den  

 erhvervsmæssige udvikling.
 Ministerbemyndigelsesbestemmelsen opdateres således  

 ved at overføre erhvervsudviklingslovens formulering til  

 erhvervsfremmeloven.
Lovforslaget angiver samtidig de aktiviteter, som Danmarks  

 Erhvervsråd kan foranstalte og tage i anvendelse.
Forslaget  

 fastlægger tillige arbejdsopgaverne og arbejdsmåden.  

 Økonomi- og erhvervsministeren bemyndiges også til at  

 fastsætte regler for administration af erhvervsfremmeaktiviter, hvortil  

 der ydes hel eller delvis finansiering.
I forbindelse med rådets kompetence til at  

 træffe afgørelse i konkrete sager om hel eller delvis  

 finansiering af erhvervsfremmeaktiviteter foreslås, at disse  

 afgørelser tillægges endelighed.
Baggrunden herfor er, at  

 rådets afgørelser træffes ud fra et skøn, der  

 baseres på den høje grad af faglig indsigt, som er tilvejebragt  

 gennem kravene til kompetencer i den kollegiale sammensætning af  

 rådet, der er foreskrevet.
Lovforslaget giver mulighed for, at rådet i  

 rutinesager om bevillinger kan give sit sekretariat bemyndigelse til at  

 træffe afgørelse.
I så tilfælde skal der  

 fastsættes en sekretariatsbemyndigelse.
 Bevillingsudvalget foreslås nedlagt, idet  

 bevillingsafgørelser under enkeltinitiativerne henlægges til  

 Danmarks Erhvervsråd.
 For så vidt angår akkreditering og metrologi  

 bemyndiges ministeren til at udskille disse opgaver til en privat  

 organisation.
 Lovforslaget indeholder herudover en tydeliggørelse  

 af ministerens hjemmel til at fastsætte regler for administrationen af  

 erhvervsfremmeinitiativer eller myndighedsopgaver.
Lovforslaget opdaterer tillige bestemmelser om  

 økonomi- og erhvervsministerens adgang til at kontrollere overholdelse  

 af betingelserne for meddelte godkendelser, bevilgede tilskud m.v.  

 Bestemmelserne om adgang til ved løntilbageholdelse at inddrive  

 eventuelle tilgodehavender for staten, som måtte opstå i  

 forbindelse med tilskudsudbetaling, videreføres.
Endelig opdateres  

 bestemmelserne om straf for afgivelse af urigtige oplysninger i forbindelse  

 med tilskudssager.
 Administrative og statsfinansielle konsekvenser.
Forslaget har ikke statsfinansielle konsekvenser, idet der  

 ikke kan igangsættes udgiftskrævende erhvervsfremmeaktiviteter  

 alene med hjemmel i denne lov.
Sådanne aktiviteter forudsætter  

 også hjemmel i finanslov eller på aktstykke.
 Såfremt økonomi- og erhvervsministeren  

 anvender sine beføjelser til at udskille den danske  

 akkrediteringsordning DANAK og metrologien i Danmark fra Erhvervs- og  

 Boligstyrelsen til en privat organisation, vil dette ske med virkning pr. 1.  

 januar 2002 for så vidt angår finanslovsbevilling og regnskab.
 Det betyder, at den indtægtsdækkede virksomhed  

 under § 08.31.01. Erhvervs- og Boligstyrelsen udgår af finansloven for  

 2002, ligesom der vil blive ydet den private organisation et tilskud i  

 overensstemmelse med den på finansloven for 2002 afsatte bevilling til  

 formålet, jf. § 08.33.01.53. Akkreditering og metrologi.
 Erhvervsøkonomiske konsekvenser.
Umiddelbart forventes ingen erhvervsøkonomiske  

 konsekvenser.
Erhvervs- og Selskabsstyrelsen har skønnet, at  

 forelæggelse for Økonomi- og Erhvervsministeriets testpanel er  

 unødvendig.
 På sigt forventes, at udlægningen af  

 akkreditering og metrologi til en privat organisation vil styrke den danske  

 akkrediteringsordnings internationale anseelse og dermed få en  

 indirekte positiv effekt på de akkrediterede virksomheder.
Dette skyldes bl.a. sikkerhed for, at akkrediterede  

 prøvningsrapporter, certifikater m.v. lever op til internationale  

 standarder og dermed nyder anerkendelse internationalt.
Herved  

 imødegås tekniske handelshindringer og eksporten lettes for  

 danske virksomheder.
 Kommunale konsekvenser.
 Lovforslaget har ingen kommunale eller amtskommunale  

 konsekvenser.
 Miljømæssige konsekvenser.
 Forslaget har hverken positive eller negative  

 miljømæssige konsekvenser.
 Forholdet til EU-retten.
Lovforslaget skal anmeldes til EU-Kommissionen efter  

 reglerne for statsstøtte Høring.
 Lovforslaget er sendt i høring hos: Akademikernes  

 Centralorganisation (AC), Advokatsamfundet, Akademiet for de Tekniske  

 Videnskaber (ATV), Amtsrådsforeningen, Arbejdsgiverforeningen for  

 Handel, Transport og Service (AHTS), Arbejdsløshedskassen for  

 Selvstændige Erhvervsdrivende (ASE), Arbejderbevægelsens  

 Erhvervsråd, AI-rådet, Certificerende Organers Forum  

 (COF), Civiløkonomerne, CO-industri, Erhvervsankenævnet,  

 Daniamet, Danmarks Forskningsråd, Danmarks Rederiforening, Dansk  

 Arbejdsgiverforening, Dansk Forening til Fremme af Opfindelser (DAFFO), Dansk  

 Handel & Service, Dansk Industri, Dansk Iværksætterforening,  

 Dansk Managementråd, Danske Entreprenører, Det Danske  

 Handelskammer, DS Håndværk og Industri, Eurolab,  

 Finansieringsinstituttet for Industri og Håndværk (FIH), 1 medlem  

 fra den financielle sektor, Forbrugerrådet, Foreningen af Danske  

 Forskerparker, Foreningen af Registrerede Revisorer, Foreningen af  

 Statsautoriserede Revisorer, Frederiksberg Kommune, HK, Horesta,  

 Håndværksrådet, Ingeniørforeningen,  

 Institutrådet, Kommunernes Landsforening, Københavns Kommune,  

 Landbrugsrådet, LO, Rektorkollegiet, Samrådet for de regionale  

 erhvervsråd, SID, TIC Danmark, VækstFonden,  

 Beskæftigelsesministeriet, Finansministeriet, Finansstyrelsen,  

 Ministeriet for Videnskab, Teknologi og Udvikling, Indenrigsministeriet,  

 Justitsministeriet, Ministeriet for Fødevarer, Landbrug og Fiskeri,  

 Rigsrevisionen, Skatteministeriet, Udenrigsministeriet og  

 Undervisningsministeriet.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Indirekte positive som følge af udskillelse af  

 akkreditering Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skal anmeldes til EU-Kommissionen efter reglerne  

 for statsstøtte Bemærkninger til lovforslagets  

 enkelte bestemmelser Til § 1 Ophævelse af den vedtagne og stadfæstede, men  

 ikke ikraftsatte, lov om erhvervsudvikling er en følge af  

 ressortomlægningen i forbindelse med regeringsdannelsen efter valget  

 den 20. november 2001, hvorefter væsentlige dele af de aktiviteter og  

 opgaver, der efter lov om erhvervsudvikling hørte under  

 Erhvervsministeriet, er overført til Ministeriet for Videnskab,  

 Teknologi og Udvikling.
Til § 2 Til nr. 1 Bestemmelsen fastlægger det overordnede  

 formål med loven, hvilket er fremme af konkurrenceevnen og  

 globaliseringen af erhvervslivet.
Samtidig angives, at formålet  

 søges opnået ved anvendelse af foranstaltninger, der kan  

 forbedre og udbygge rammerne for vækst og internationalt samarbejde og  

 samhandel, samt fremme tilpasning af erhvervsstrukturen og den regionale  

 erhvervsudvikling.
Til nr. 2 Bestemmelsen opregner de aktiviteter, der kan  

 gennemføres til opfyldelse af lovens formål.
Opregningen er ikke  

 udtømmende, men afspejler de aktiviteter og initiativer, som  

 sædvanligvis anvendes i erhvervsfremmeøjemed.
Den ændrede  

 formulering understreger samtidig, at erhvervsfremmende udgiftskrævende  

 aktiviteter alene kan gennemføres efter de bevilgende myndigheders  

 godkendelse.
 Hvad angår de enkelte aktiviteter skal  

 anføres:
ad 1). Analyser og evalueringer er essentielle for  

 forståelsen af erhvervspolitiske problemstillinger og dermed for  

 tilpasningen af erhvervspolitikken, men er ofte ressourcekrævende at  

 gennemføre.
Det er derfor hensigtsmæssigt, at disse  

 værktøjer udtrykkeligt hjemles i loven.
ad 2). Regeringens erhvervspolitik søger gennem  

 udvikling af gode rammevilkår at påvirke erhvervsudviklingen med  

 henblik på at styrke væksten, den internationale konkurrenceevne  

 og globaliseringen.
Den erhvervsmæssige udvikling forløber  

 imidlertid ofte uensartet i forskellige sektorer og i forskellige dele af  

 landet.
For at opfange aktuelle behov for tilpasninger i regeringens  

 erhvervspolitik, herunder for tilpasning af erhvervsstrukturen, er det  

 hensigtsmæssigt med rådgivning herom fra alle involverede parter,  

 både af privat og offentlig karakter.
Det kan ligeledes være  

 hensigtsmæssigt fortsat at anvende midlertidige initiativer til fremme  

 af udviklingen i egne af landet, hvor dette er særligt  

 påkrævet.
ad 3). De overordnede rammebetingelser for dansk  

 erhvervsliv fastlægges i stigende omfang i internationale fora som  

 Verdenshandelsorganisationen (WTO) og EU.
Rådgivning fra erhvervslivets  

 parter om danske interesser er afgørende for regeringsapparatets  

 effektive deltagelse i udviklingen og implementeringen af nye internationale  

 regler.
ad 4), 5) og 6). Virksomheders forudsætning for at  

 kunne konkurrere i en liberaliseret og globaliseret økonomi er bl.a.,  

at de besidder viden og kompetence, at der er et velfungerende  

 offentligt/privat samspil, og at der er en stadig tilgang af nye  

 innovative virksomheder.
Det er derfor essentielt, at erhvervspolitikken  

 indeholder rammevilkår, der fremmer etablering af nye virksomheder,  

 organisationsudvikling, bedre udnyttelse af design-, ledelses- og  

 markedsmæssige kompetencer samt nye samarbejdsformer, herunder  

 offentligt/privat samspil og samarbejde mellem virksomheder.
Til udvikling af nye samarbejdsformer m.v. blev Institut  

 for Serviceudvikling etaberet i 1999. Instituttet blev oprettet med hjemmel i  

 lov om teknologisk service.
Bestemmelsen i lovforslagets § 2, nr. 2 om  

 formuleringen af lovens § 2, stk. 1, nr. 4) overfører denne hjemmel  

 til lov om erhvervsfremme.
Tilsvarende gælder Center for Ledelse, der  

 blev etableret i 2000 som led i realiseringen af .dk21-området "viden  

 og kompetence". Dansk Design Center (DDC), der fremmer innovativ adfærd  

 i virksomheder, blev også etableret med hjemmel i lov om teknologisk  

 service.
Med bestemmelsen i forslagets § 2, nr. 2 om formuleringen af lovens  

 § 2, stk, 1, nr. 6, overføres hjemlen til lov om erhvervsfremme.
 ad 7). Med henblik på at fremme mulighederne for, at  

 alle regioner i Danmark kan omstille sig til kravene i den globale  

 videnøkonomi og dermed sikre sig gode udviklingsbetingelser med  

 udgangspunkt i egne særkender og styrker, foreslås, at der i takt  

 med behovet i de enkelte regioner bl.a. skal kunne udvikles initiativer, der  

 f.eks. går på tværs af politikområder, eller som er  

 grænseoverskridende.
ad 8). En forudsætning for at kunne eksportere og  

 etablere sig internationalt er, at danske virksomheder og deres produkter  

 opfylder internationalt anerkendte standarder og normer, at dette kan  

 bevises, og at beviserne anerkendes internationalt.
Tilsvarende er det  

 væsentligt for danske forbrugere, at importerede produkter er sikre og  

 overholder gældende forskrifter.
Dette forudsætter, at Danmark  

 har et internationalt anerkendt system vedrørende metrologi og  

 akkreditering, både for så vidt angår deltagelsen i det  

 internationale samarbejde herom og til gennemførelse af de  

 fornødne myndighedsopgaver her i landet samt til betjening af dansk  

 erhvervslivs behov for på et stadig stigende antal områder at  

 kunne få de godkendelser, der sikrer en uhindret adgang til de  

 internationale markeder.
Til nr. 3 Den foreslåede formulering, der er  

 taget fra erhvervsudviklingslovens § 3, stk. 1, viderefører og  

 opdaterer den gældende hjemmel for økonomi- og  

 erhvervsministeren til at iværksætte initiativer på  

 erhvervsfremmeområdet, herunder efter forslag fra rådet, jf  

 nedenfor nr. 5, ad § 4. Samtidig angives i bestemmelsen, at opregningen af  

 erhvervsfremmeaktiviteter i lovforslagets § 2, nummer 2, ikke er  

 udtømmende, men en kategorisering af de erhvervsfremmeaktiviteter, der  

 anvendes for tiden.
Nye kan komme til, hvis der er behov derfor.
Denne brede  

 ministerbemyndigelse er dog fortsat undergivet lovgivers kontrol gennem den  

 almindelige parlamentariske kontrol.
Hertil kommer, jf. § 2, stk. 1, at  

 initiativer kun kan gennemføres inden for de bevillinger, som enten  

 afsættes ordinært på finansloven, eller som tillades  

 finansieret gennem et aktstykke, der er godkendt af Finansudvalget.
I det  

 omfang nye initiativer er udgiftskrævende og ikke i forvejen er afsat  

 på ministeriets budget på finansloven, kan den brede materielle  

 bemyndigelse således alene bringes i anvendelse med Folketingets  

 accept.
Lovforslaget giver imidlertid muligheden for at  

 iværksætte nye erhvervsfremmende initiativer, uden at dette  

 kræver ændring af loven hver gang.
I de foreslåede nye stk. 2 og stk. 3  

 videreføres den gældende lovs bestemmelse om medfinansiering og  

 andre økonomiske incitamenter til de aktiviteter, som omfattes af  

 lovens formål.
Dog præciseres, at der som oftest vil være  

 tale om delvis finansiering.
I lovteksten er der ikke foretaget en opregning  

 af de midler, der kan tages i anvendelse.
Baggrunden herfor er, at der  

 bør åbnes mulighed for nye former for finansiering i takt med  

 udviklingen i erhvervspolitikken.
De finansieringsformer, der anvendes, vil  

 være specificeret i tekstanmærkninger til finansloven.
 De finansieringsydelser og andre økonomiske  

 incitamenter, der imidlertid generelt sigtes på, er således bl.a.  

 tilskud, kapitalindskud, lån, projektgarantier m.v.
 Videre bestemmes som hidtil, at der kan forlanges  

 tilbagebetaling af den statslige medfinansiering i nogle tilfælde,  

 f.eks. hvor støttede projekter har været profitgivende, hvorfor  

 det kan være rimeligt, at staten får tilbagebetalt den ydede  

 finansiering.
Til nr. 4 Ophævelsen af § 3 a er en konsekvens af  

 den foreslåede formulering af den gældende lovs § 2, stk. 1,  

 nummer 1- 8, jf. lovforslagets § 2, nummer 2, og den foreslåede  

 formulering af § 6, stk. 3 og stk. 4.
Til nr. 5 Med bestemmelsen oprettes Danmarks  

 Erhvervsråd, der har til opgave inden for rammerne af de i  

 lovforslagets § 2, nummer 2 opregnede aktiviteter at udarbejde eller  

 foranstalte analyser, rådgive og stille forslag om udvikling og  

 implementering af erhvervspolitikken, samt træffe beslutning i  

 bevillingssager.
 Som kollegialt organ tillægges rådets  

 afgørelser i bevillingssager endelighed.
 Endeligt fastlægges, at rådet kan  

 nedsætte et forretningsudvalg f.eks. til at træffe  

 afgørelse i bevillingssager og underudvalg til at tage sig af ad  

 hoc-opgaver.
Til nr. 6 I bestemmelsen fastsættes antallet af  

 rådsmedlemmer.
Videre bestemmes, at ministeren udnævner  

 rådet efter indstilling fra berørte organisationer og  

 myndigheder, således at den fornødne bredde, faglige indsigt og  

 politiske forankring er til stede hos de udnævnte medlemmer.
Det er her  

 forudsat, at rådet af hensyn til effektiviteten og muligheden for at  

 gå i dybden i diskussionerne bliver på 13 medlemmer, hvoraf  

 ministeren udnævner en formand og ét medlem uden formel  

 indstilling.
De øvrige 11 medlemmer foreslås udnævnt efter  

 indstilling fra organisationer med indsigt i rådets  

 arbejdsområde.
Disse organisationer vil for tiden være  

 Amtsrådsforeningen, Arbejderbevægelsens Erhvervsråd sammen  

 med LO og CO-Industri 2 medlemmer, BYG og Danske Entreprenører 1  

 medlem i fællesskab, Dansk Handel & Service, Dansk Industri, Det  

 danske Handelskammer 1 medlem i fællesskab med AHTS og Horesta,  

 Finansrådet, Håndværksrådet, Kommunernes  

 Landsforening og Landbrugsrådet.
 Videre bestemmes, at medlemmernes funktionsperiode er 3  

 år med mulighed for genudnævnelse én gang, og at  

 ministeren fastsætter en forretningsorden for rådet.
Til nr. 7 Der er tale om overførelse fra  

 erhvervsudviklingsloven (§ 21) af den opdaterede bestemmelse om ministerens  

 mulighed for og hjemmel til at fastsætte gennemførelsesregler Efter den foreslåede formulering af lovens § 6, stk.  

 1, får ministeren adgang til i nødvendigt omfang at udstede  

 regler om gennemførelsen af de initiativer, som  

 iværksættes efter loven, f.eks. regler om anvendelse af  

 finansielle instrumenter, og om den eventuelle modtagerkreds.
Videre  

 præciseres, at ministeren kan udstede nærmere regler for Danmarks  

 Erhvervsråds virke, herunder for opgaveporteføljen.
Ministeren  

 kan således afstikke det materielle grundlag for rådets virke.
Efter den foreslåede formulering af lovens § 6, stk.  

 2, sikres, at der udstedes regler, der sikrer forsvarlig  

 forvaltningsmæssig administration, tilsyn og regnskabsaflæggelse  

 i forbindelse med de efter loven iværksatte erhvervsfremmeaktiviteter,  

 hvad enten de administreres af ministeren eller rådet, Erhvervs- og  

 Boligstyrelsen eller andre eksterne operatører.
Samtidig sikres  

 Rigsrevisionens og Folketingets adgang til indsigt i og kontrol med de  

 gennemførte aktiviteter.
Efter den foreslåede § 6, stk. 3, videreføres  

 og opdateres reglerne i den gældende lovs § 9 a, der ophæves,  

 hvorefter Erhvervs- og Boligstyrelsen gives mulighed for at henlægge  

 sagsforberedende opgaver ved administrationen af konkrete initiativer til  

 anden offentlig myndighed eller privat institution.
Baggrunden herfor er, at  

 det i nogle tilfælde, som f.eks. for innovationsmiljøernes  

 vedkommende, kan være hensigtsmæssigt at overlade  

 administrationen af et initiativ til en organisation, der i sig - ud over den  

 administrative kompetence - tillige rummer den særlige faglige indsigt,  

 der bedst sikrer en optimal gennemførelse af initiativet.
Efter den foreslåede formulering af § 6, stk. 4,  

 får ministeren adgang til at henlægge administrationen af  

 ministerinitiativerne til Erhvervs- og Boligstyrelsen.
I den forbindelse  

 videreføres den gældende lovs bestemmelse om, at ministeren  

 vedrørende ministerinitiativer, hvor administrationen er henlagt til  

 Erhvervs- og Boligstyrelsen, kan træffe beslutning om, at klage skal  

 indgives til Erhvervsankenævnet, klage over akkreditering dog til  

 Klagenævnet for Udbud.
I forhold til den gældende tekst er  

 ministerens mulighed for at afskære klager over afgørelser,  

 henlagt af ministeren til Erhvervs- og Boligstyrelsen, ikke  

 videreført.
Denne mulighed har ikke været benyttet, og der kan  

 fremføres principielle betænkeligheder ved afskæring af  

 rekurs i visse forbindelser.
I forbindelse med akkreditering og metrologi er  

 muligheden for at afskære administrativ rekurs dog i et vist omfang  

 bevaret, jf. nedenfor til nr. 15, ad § 16, stk. 2.
Til nr. 8 Ophævelsen af § 9 er en konsekvens af,  

 at Bevillingsudvalget nedlægges.
Til nr. 9 § 10, stk. 1, svarer i store træk til  

 den gældende lovs § 10, stk. 2. Ny er tilføjelsen om, at  

 akkrediteringsorganet kan påtage sig godkendelsesopgaver m.v.  

 Sådanne opgaver er for eksempel registrering og godkendelse af  

 laboratorier, der opfylder kravene til god laboratoriepraksis (GLP), - denne  

 ordning varetages efter aftaler med Miljøministeriet og  

 Fødevareministeriet -, eller godkendelse af og kontrol med  

 bedriftssundhedstjenesterne (BST), som udføres efter aftale med  

 Beskæftigelsesministeriet.
Akkreditering anses for at være den højeste  

 grad af godkendelse inden for tekniske områder, hvor præcision og  

 kvalitet er ufravigelige krav.
Standarderne for akkreditering  

 fastsættes i internationale fora som CEN/CENELEC for Europa og ISO/IEC  

 på globalt plan.
Der er samtidig etableret regionale og  

 verdensomspændende fora for akkrediteringsorganer, som bl.a.  

 fastlægger fortolkninger af standarder for at sikre en ensartet  

 anvendelse af standarderne på globalt plan.
For akkrediteringsorganer  

 er medlemskab af disse fora nødvendig for at kunne hævde sig  

 internationalt.
 Stk. 2 svarer i store træk til den gældende  

 lovs § 10, stk. 4, 6 og 7. Bestemmelsen er blevet sammenskrevet og  

 forenklet.
Stk. 3 er ny.
Det er under henvisning til  

 udlægningen af akkrediteringsordningen fundet hensigtsmæssigt i  

 bestemmelsen at præcisere, til hvilken institution en begæring om  

 domstolsprøvelse skal fremsættes.
Begæringen  

 medfører, at den, der har truffet afgørelsen, dvs. myndigheden  

 eller den private organisation, skal anlægge sag ved domstolene i den  

 borgerlige rets former mod den virksomhed, der har fremsat begæringen  

 herom.
 Stk. 4. Akkrediteringsordningen bygger på det  

 europæiske samarbejde i EA (European co-operation for Accreditation) og  

 en række CEN-standarder og ISO-standarder.
Ud over medlemskab af EA er akkrediteringsordningen medlem  

 af International Laboratory Accreditation Cooperation (ILAC) og International  

 Accreditation Forum (IAF). Medlemskaberne er vigtige både for  

 akkrediteringsordningen og dens kunder.
Således forpligter medlemskab  

 medlemmerne til gensidigt at anerkende hinandens ydelser.
Derved er kunderne,  

 dvs. de akkrediterede laboratorier og andre akkrediterede virksomheder, i  

 høj grad sikret international anerkendelse af de  

 prøvningsrapporter, certifikater m.v., som de har udstedt.
Dette  

 øger værdien af den prøvningsrapport eller det  

 certifikat, som f.eks. skal tilsikre bestemte egenskaber eller fravær  

 af samme for produkter eller tjenesteydelser, der eksporteres, fordi en ny  

 prøvning i importlandet ikke kan kræves med henvisning til  

 manglende kompetence hos det akkrediterede laboratorium eller det  

 akkrediterede certificeringsorgan.
Akkreditering er dermed et  

 væsentligt element til fjernelse af tekniske handelshindringer.  

 EU-Kommissionen har anerkendt, at akkreditering har denne vigtige funktion og  

 har indgået en aftale med EA om, at EA bl.a. skal rådgive  

 medlemsstaterne og EU-Kommissionen i spørgsmål om anvendelse af  

 akkreditering ved bedømmelse af virksomheders faglige og tekniske  

 kompetencer gennem såkaldte bemyndigede organer.
Det er et krav for at være medlem, at  

 akkrediteringsorganerne lever fuldt og helt op til de internationale  

 standarder for akkreditering.
Et af disse krav er, at akkrediteringsorganet  

 er uafhængigt af interesser, der kan have indflydelse på de  

 faglige afgørelser.
Dette sikres i dag bl.a. gennem tilknytningen af  

 et særligt rådgivende udvalg, som er etableret på baggrund  

 af internationale standarder.
Udvalgets formål er at rådgive  

 DANAK om f.eks. de overordnede principper og politikker for  

 akkrediteringsområdet, herunder grundlaget for og udformningen af de  

 procedurer, DANAK's afgørelser skal træffes efter.
Hertil kommer, at akkreditering i stigende grad vil  

 være et alternativ til myndighedskontrol.
En betingelse herfor vil for  

 mange myndigheder være, at akkrediteringen ikke foregår i en  

 anden myndighed, men i en selvstændig, uafhængig organisation,  

 hvis formål er at foretage faglig bedømmelse af laboratoriers og  

 andre virksomheders kvalitetsstyringssystemer og faglige kompetencer.
Bl.a. af disse grunde er det fundet hensigtsmæssigt,  

 at der åbnes mulighed for, at akkrediteringsordningen kan udskilles fra  

 Erhvervs- og Boligstyrelsen til en privat organisation, som samtidig skal  

 være uafhængig af økonomiske og kommercielle interesser,  

 men som ikke desto mindre skal etableres af akkrediteringsordningens  

 interessenter, dvs. brugerne af akkreditering, både de akkrediterede  

 laboratorier og virksomheder og disses kunder.
Herved sikres engagementet og  

 interessen for ordningens fremtid af dem, som er brugere af ordningen.
Det vil som udgangspunkt være naturligt og mest  

 hensigtsmæssigt, at udskillelsen sker til en privat, selvejende  

 institution, hvis fundats skal sikre, at evt. overskud forbliver i  

 institutionen og geninvesteres.
Herved vil økonomiske interesser ikke  

 støde sammen med den faglige uafhængighed, som er et  

 ufravigeligt krav for et akkrediteringsorgan.
Der bør imidlertid  

 også være mulighed for, at akkreditering og metrologi kan  

 varetages i en organisation af anden virksomhedsstuktur, fx et A.M.B.A., jf.  

 lov om erhvervsdrivende virksomheder.
Bestemmelsen åbner mulighed  

 herfor.
Der vil i samarbejdsaftalen med organisationen blive stillet krav til  

 denne, herunder krav om repræsentation i bestyrelsen.
Bestyrelsen forudsættes sammensat af  

 repræsentanter for de væsentlige interessenter både  

 på akkrediterings- og metrologiområdet.
De konkrete, faglige  

 afgørelser træffes af direktionen uden mulighed for  

 påvirkning fra bestyrelsen.
Dennes opgaver vil således være  

 sædvanlige bestyrelsesopgaver såsom at fastsætte de  

 overordnede principper for den daglige administration af akkrediterings- og  

 metrologiområderne, men uden mulighed for indflydelse på de  

 konkrete afgørelser om akkreditering og metrologi.
 Det vil i forbindelse med udlægningen være  

 nødvendigt, at der sondres  mellem akkreditering og metrologi af  

 nedennævnte grunde:
 1)	Akkreditering er en frivillig ordning, som laboratorier og andre  

 virksomheder tilvælger mod betaling af et gebyr til  

 akkrediteringsorganet, mens metrologiordningen for så vidt angår  

 den legale metrologi er en ren myndighedsopgave, som ikke kan til- eller  

 fravælges.
 2)	Akkreditering anvender som arbejdsgrundlag metrologiens  

 måleenheder og målemetoder, hvor metrologien anvender  

 akkrediterede laboratorier til at foretage kontroller på det legale  

 område (markedsovervågning).
 3)	Metrologi anvender akkreditering som delgrundlag i forbindelse med  

 udstedelse af bemyndigelser og godkendelser af  

 typeprøvningslaboratorier (varmefordelingsmålere,  

 vandmålere, elmålere, gasmålere, benzinmålere,  

 vægte m.v.).
Af disse grunde vil det blive stillet som et krav i  

 forbindelse med bemyndigelserne, at akkrediteringsordningen holdes adskilt  

 fra metrologiordningen på samme måde som i dag med hver sin  

 sektionsledelse.
Dette vil bevare det frugtbare faglige miljø uden at  

 kompromittere afgørelsernes saglighed.
Stk. 5. Når lov om offentlighed i forvaltningen ikke  

 på samme måde som forvaltningsloven skal gælde for den  

 private organisations afgørelser om akkreditering, skyldes det, at de  

 internationale standarder ud over uafhængighed også stiller krav  

 om fortrolighed omkring de konkrete akkrediteringsafgørelser.  

 Forvaltningsloven skal sikre, at sagsbehandlingen følger god  

 sagsbehandlingsskik, herunder aktindsigt for sagens parter, mens lov om  

 offentlighed i forvaltningen skal sikre tredjeparts aktindsigt.
Dette sidste  

 er, som nævnt, ikke foreneligt med de internationale standarder.
Stk. 6. Økonomi- og erhvervsministeren eller den,  

 der bemyndiges hertil, dvs.
Erhvervs- og Boligstyrelsen, udsteder som hidtil  

 nødvendige bekendtgørelser og tekniske forskrifter.
Til nr. 10 § 11, stk. 1, svarer til den gældende §  

 10, stk. 1.
 I medfør af bestemmelsen udsteder Erhvervs- og  

 Boligstyrelsen fx typegodkendelser af måleinstrumenter såsom  

 varmefordelingsmålere, benzinmålere og vægte og  

 fører tilsyn hermed.
Metrologien i Danmark bygger i dag på internationale  

 aftaler, nemlig 2 globale konventioner (Meterkonventionen, CGPM, og Den  

 Internationale Organisation for Legal Metrologi, OIML), 2 europæiske  

 aftaler (EUROMET for fundamental metrologi og WELMEC for legal metrologi),  

 samt samarbejdet i EU.
Samarbejdet i EU er udmøntet i en række  

 direktiver, der er gennemført i Danmark ved bekendtgørelser,  

 udstedt af Erhvervsfremme Styrelsen med hjemmel i lov om erhvervsfremme.
Stk. 2. Udpegningen af primærlaboratorier og  

 nationale referencelaboratorier skal fortsat ligge i Erhvervs- og  

 Boligstyrelsen.
Udpegningen af sådanne laboratorier er af  

 største betydning for varetagelsen og vedligeholdelsen af de normaler,  

 som andre måleenheder skal holdes op imod for at kunne måle  

 rigtigt i forbindelse med konstruktion og produktion af produkter og  

 tjenesteydelser.
 Stk. 3 svarer til den nuværende § 12, stk. 2.
Stk. 4 er ny.
Den har til opgave at afgive den  

 fornødne hjemmel til, at økonomi- og erhvervsministeren kan  

 udlægge administrationen og den tekniske del af den danske  

 metrologiordning til en privat organisation.
Da udlægningen  

 indebærer udlægning af afgørelseskompetence i konkrete  

 sager, kræves der udtrykkelig hjemmel i lov.
Metrologien indgår som et væsentligt element i  

 akkreditering.
Bl.a. af denne grund er det fundet hensigtsmæssigt at  

 udskille administrationen og den tekniske del af metrologien sammen med  

 akkrediteringsordningen og derved bevare den hidtidige struktur.
Hertil  

 hører også bemyndigelse til at udpege primærlaboratorier  

 og nationale referencelaboratorier til at etablere og vedligeholde  

 primær- og referencenormaler inden for afgrænsede metrologiske  

 felter.
 Om sondringen mellem akkreditering og metrologi henvises  

 til bemærkningerne til nr. 9, ad § 10, stk. 4.
 Stk. 5 skal sikre, at såvel forvaltningslovens som  

 lov om offentlighed i forvaltningens regler finder anvendelse på den  

 sagsbehandling, der finder sted i institutionen.
Stk. 6. Økonomi- og erhvervsministeren eller den,  

 der bemyndiges hertil, dvs.
Erhvervs- og Boligstyrelsen, udsteder som hidtil  

 nødvendige bekendtgørelser og tekniske forskrifter.
Til nr. 11 Ophævelsen af § 12 er en konsekvens af den  

 opdaterede formulering af § 11. Ophævelsen af §§ 13 a og 13 b er en  

 konsekvens af indføjelsen af de nye §§ 13 e og 13 f, der opdaterer  

 reglerne om inddrivelse af tilgodehavender, som staten måtte have  

 opnået hos individuelle personer i forbindelse med finansieringen af de  

 i lovens § 2, stk. 1, nævnte aktiviteter.
Til nr. 12 Der er tale om en opdatering af ministerens muligheder for  

 at sikre sig, at regler og forskrifter for modtagelse af tilskud er  

 overholdt.
Teksten er overført fra erhvervsudviklingsloven, jf. dennes  

 § 23.
 Den foreslåede formulering af § 13 c, stk. 1, giver  

 ministeren adgang til indkaldelse af de oplysninger, der skønnes  

 fornødne for at kontrollere, om forudsætningerne for meddelte  

 godkendelser m.v. fortsat er til stede, og om betingelserne for bevilgede  

 tilskud m.v. er overholdt.
Efter den foreslåede § 13 c, stk. 2, får  

 ministeren adgang til efter aftale med finansministeren at bemyndige  

 Finansstyrelsen til at træffe afgørelser efter nærmere  

 fastsatte regler i forbindelse med administrationen af midler, bevilget i  

 henhold til loven.
I den forbindelse har Finansstyrelsen mulighed for at  

 opkræve selvstændige gebyrer hos låntagere m.fl. i  

 forbindelse med administrative opgaver efter denne bestemmelse.
Den foreslåede § 13 c, stk. 3, giver ministeren  

 adgang til kontrol på stedet uden retskendelse.
Baggrunden for  

 forslaget er, at Økonomi- og Erhvervsministeriet i stigende grad er  

 underlagt forventninger og krav fra offentligheden om en høj grad af  

 sikkerhed for og kontrol med overholdelsen af de vilkår, som er knyttet  

 til godkendelser, tilskudsbevillinger m.v.
Adgangen for økonomi- og erhvervsministeren til at  

 få adgang uden retskendelse kan kun anvendes i tilsyns- og  

 kontroløjemed.
Såfremt der er en begrundet mistanke om en  

 strafbar overtrædelse af lovgivningen, finder retsplejelovens regler om  

 ransagning anvendelse.
 Der er som udgangspunkt ikke tale om adgang til private  

 boliger, men alene til forretningslokaler.
 I ganske få tilfælde er en virksomhed dog af  

 så ringe størrelse, at dens forretningslokale befinder sig i et  

 privat hjem.
 Adgangen til forretningslokalet skal være  

 nødvendig af hensyn til kontrollen.
Til nr. 13 Bestemmelserne er i substansen en videreførelse af  

 de gældende lovbestemmelser om Finansstyrelsens medvirken til  

 inddrivelse af fordringer, som staten måtte få på  

 privatpersoner i forbindelse med tilskudsbevilling efter den foreslåede  

 og tidligere forudgående erhvervsfremmelovgivning.
I den gældende  

 formulering i § 13 a tales alene om indfrielse i forbindelse med misligholdte  

 statsgarantier og statslån.
Andre tilfælde end de nævnte,  

 f.eks. i forbindelse med misligholdelse af vilkår for modtagne tilskud,  

 kan nødvendiggøre, at der sker inddrivelse ved den offentlige  

 myndighed, der er pålagt denne opgave.
Efter den 1. august 2002 vil det  

 i stedet for Finansstyrelsen være Skatteministeriet ved Told- og  

 Skattestyrelsen.
Den foreslåede § 13 f hører sammen med  

 bestemmelsen i den foreslåede § 13 e.
Den viderefører den  

 gældende lovs bestemmelse om modregning i op til 20 % af tilskuddet til  

 virksomheder, der har forfalden gæld til det offentlige.
Til nr. 14 Bestemmelserne er en opdatering af de  

 gældende bestemmelser om straf for ansvarspådragende  

 adfærd, så det nu utvetydigt fremgår, at alle  

 ansøgere, herunder tilskudsansøgere, og tilskudsmodtagere,  

 d.v.s. enkeltpersoner, selskaber og andre juridiske personer, herunder  

 kommuner og kommunale fællesskaber, jf straffelovens 5. kapitel, er  

 omfattet.
Endvidere gives ministeren som hidtil mulighed for at  

 fastsætte straf af bøde for overtrædelse af bestemmelser i  

 regler, udstedt i henhold til loven.
Disse bestemmelser omfatter også  

 alle ansøgere, herunder tilskudsansøgere, og  

 tilskudsmodtagere.
Til nr. 15 § 16, stk. 1, svarer til den gældende  

 lovs § 16, stk. 2.
Stk. 2 svarer med de nødvendige ændringer til  

 den gældende lovs § 16, stk. 4. Bestemmelsen bemyndiger økonomi-  

 og erhvervsministeren til at fastsætte regler om klageadgangen i  

 forbindelse med afgørelser, truffet af Erhvervs- og Boligstyrelsen  

 eller anden offentlig myndighed, hvortil ministerens beføjelser er  

 henlagt, herunder til at afskære administrativ rekurs af styrelsens  

 afgørelser om akkreditering og metrologi.
Denne bemyndigelse er en  

 viderførelse af den hidtil gældende bemyndigelse.
Den er  

 nødvendig, fordi der bl.a. er tale om meget teknisk betonede  

 afgørelser.
I medfør af bekendtgørelse om  

 henlæggelse af visse beføjelser til Erhvervsfremme Styrelsen,  

 udstedt i henhold til den gældende lov, kan visse afgørelser om  

 akkreditering for tiden påklages til Klagenævnet for Udbud.
Denne  

 klageadgang vil også fremover være gældende.
Sådanne  

 afgørelser er afslag på eller begrænsning af ansøgt  

 akkreditering, suspendering eller begrænsning af given akkreditering  

 eller sletning i registeret over laboratorier, der udfører  

 laboratoriearbejde i henhold til principperne om god laboratoriepraksis  

 (GLP).
Stk. 3 er ny.
Den bemyndiger økonomi- og  

 erhvervsministeren til at fastsætte regler om klager over  

 afgørelser, truffet af den private organisation, som er blevet  

 bemyndiget til at varetage opgaverne inden for akkreditering og metrologi.  

 Sådanne afgørelser vil være afgørelser om  

 akkreditering bortset fra dem, der kan påklages til Klagenævnet  

 for Udbud, samt afgørelser om metrologi.
Til § 3 Til stk.1: Da mange af de af forslaget omhandlede  

 aktiviteter principielt er omfattet af EF-traktatens bestemmelser om  

 statsstøtte, skal loven anmeldes til Europa-Kommissionen.
Den vil  

 derfor først kunne sættes i kraft, når Europa-Kommissionen  

 har taget stilling.
Ikrafttrædelse derefter sker efter bestemmelsen ved  

 en særlig ikrafttrædelsesbekendtgørelse.
 Til stk. 2: Da udskillelsen af den danske  

 akkrediteringsordning DANAK og metrologien i Danmark fra Erhvervs- og  

 Boligstyrelsen til en privat organisation har betydning for  

 regnskabsaflæggelsen, herunder de anvendte regnskabsprincipper, er det  

 fundet mest hensigtsmæssigt at lade en sådan udskillelse finde  

 sted i forbindelse med begyndelsen af et nyt regnskabsår.
Til § 4 Bestemmelsen fastsætter lovens  

 gyldighedsområde, der ikke umiddelbart omfatter Grønland og  

 Færøerne.
Bilag 1 Lovforslaget sammenholdt med gældende lov Gældende formulering Lovforslaget § 1. Formålet med denne lov er at styrke erhvervsudviklingen  

 i Danmark og den internationale konkurrenceevne ved erhvervsfremmende  

 foranstaltninger, der navnlig sigter på:
1)	at fremme udvikling og udnyttelse af teknologisk,  

 ledelsesmæssig og markedsmæssig viden, 2)	at fremme virksomhedernes opbygning af kompetence til  

 markedsføring og eksport, 3)	at fremme forsknings- og udviklingsindsatsen i virksomhederne, 4)	at fremme tilpasningen i erhvervsstrukturen til konkurrenceforhold,  

 miljøforhold og den samfundsmæssige udvikling i  

 øvrigt.
 § 1 affattes således:
§ 1. Formålet med denne lov er at styrke udviklingen af  

 dansk erhvervsliv gennem fremme af konkurrenceevne og globalisering ved  

 anvendelse af foranstaltninger, der sigter mod 1)	at forbedre og udbygge rammerne for virksomhedernes vækst,  

 internationale samarbejde og samhandel, 2)	at fremme tilpasningen i erhvervsstrukturen til konkurrenceforhold,  

 miljøforhold og den samfundsmæssige udvikling i øvrigt,  

 og 3)	at fremme den regionale erhvervsudvikling.
 § 2. Med henblik på opfyldelse af lovens formål kan  

 statslige erhvervsfremmende aktiviteter navnlig finde sted ved:
 1)	Medfinansiering af særlig risikofyldte  

 udviklingsprojekter.
 2)	Udnyttelse i erhvervsmæssigt øjemed af det offentliges  

 viden og efterspørgsel efter varer og tjenesteydelser.
 3)	Initiativer til fremme af tilgangen af nye virksomheder.
 4)	Initiativer med henblik på at fremme tilpasningen i  

 erhvervsstrukturen.
 5)	Initiativer til fremme af virksomhedernes opbygning af kompetence  

 til markedsføring og eksport.
 6)	Faciliteter for måleteknik, prøvning, certificering  

 m.v.
 7)	Regionale og lokale erhvervsfremmende foranstaltninger.
 8)	Midlertidige initiativer til fremme af den erhvervsmæssige  

 udvikling i egne af landet, hvor dette er særligt  

 påkrævet.
 § 2, stk.1, affattes således:
§ 2. Inden for de bevillinger, der afsættes på de  

 årlige finanslove, kan økonomi- og erhvervsministeren til  

 opfyldelse af lovens formål gennemføre aktiviteter, der bl.a.  

 omfatter 1)	analyser og evalueringer af erhvervspolitisk relevans, herunder  

 vedrørende potentielle indsatsområder og eksisterende  

 initiativer, samt regionale, nationale og internationale  

 rammevilkår, 2)	rådgivning om erhvervsfremmende tiltag, herunder om udvikling  

 af såvel den nationale som den regionale og lokale  

 erhvervsstruktur, 3)	rådgivning om danske erhvervspolitiske interesser i  

 forbindelse med forhandlinger om og implementering af internationale  

 vilkår for erhvervslivet og om dansk erhvervslivs udfordringer i  

 forbindelse med globaliseringen, 4)	initiativer til fremme af udviklingen af nye samarbejdsformer,  

 herunder offentligt-privat samarbejde og samarbejde mellem virksomheder,  

 organisationsudvikling samt udnyttelse af ledelsesmæssig og  

 markedsmæssig viden, 5)	initiativer til fremme af etablering af nye virksomheder, 6)	initiativer til fremme af virksomhedernes opbygning af kompetence  

 til design, markedsføring og eksport, 7)	initiativer til fremme af regional erhvervsudvikling, og 8)	initiativer til fremme af akkreditering og metrologi.
 § 3. Der kan ydes medfinansiering og tilbydes andre  

 økonomiske incitamenter til aktiviteter, som omfattes af lovens  

 formål.
 Stk. 2. Til opfyldelse af lovens formål kan  

 følgende midler tages i anvendelse:
 1)	Tilskud.
 2)	Kapitalindskud.
 3)	Lån.
 4)	Udviklingskontrakter.
 5)	Projektgaranti.
 Stk. 3. Erhvervsministeren fastsætter regler om  

 tilbagebetaling.
 § 3 affattes således:
 § 3. Med henblik på opfyldelse af lovens formål kan  

 økonomi- og erhvervsministeren iværksætte  

 erhvervsfremmende initiativer, herunder inden for rammerne af de i § 2  

 opregnede aktiviteter.
 Stk. 2. Økonomi- og erhvervsministeren kan yde hel  

 eller delvis finansiering og tilbyde andre økonomiske incitamenter til  

 aktiviteter, som omfattes af lovens formål.
 Stk. 3. Økonomi- og erhvervsministeren kan  

 fastsætte regler for tilbagebetaling af ydet finansiering.
§ 3 a.
Til opfyldelse af lovens formål kan erhvervsministeren  

 iværksætte erhvervsfremmende initiativer inden for rammerne af  

 lovens §§ 2 og 3.
Stk. 2. Erhvervsministeren kan henlægge  

 administrationen af initiativer iværksat efter stk. 1 til  

 Erhvervsfremme Styrelsen.
Erhvervsministeren kan fastsætte regler om  

 klageadgangen for afgørelser truffet af Erhvervsfremme Styrelsen efter  

 denne bestemmelse, herunder at afgørelser kan indbringes for  

 Erhvervsankenævnet, eller at afgørelser ikke kan indbringes for  

 anden administrativ myndighed.
 Stk. 3. For erhvervsfremmende initiativer iværksat  

 i henhold til denne lov kan erhvervsministeren bestemme, at Erhvervsfremme  

 Styrelsen i nærmere bestemt omfang, når styrelsens erfaringer  

 eller særlige faglige forhold taler herfor, kan henlægge  

 styrelsens sagsforberedende opgaver ved administrationen af konkrete  

 initiativer til anden offentlig myndighed eller privat institution.
 § 3 a Ophæves.
 § 4. Til fremme af lovens formål nedsætter  

 erhvervsministeren et erhvervsudviklingsråd.
 Stk. 2. Til behandling af ansøgninger om  

 medfinansiering til virksomheder, enkeltpersoner m.v. nedsætter  

 erhvervsministeren et bevillingsudvalg.
 Stk. 3. Erhvervsfremme Styrelsen er sekretariat for  

 Erhvervsudviklingsrådet og Bevillingsudvalget.
 § 4 affattes således:
 § 4. Til bistand ved gennemførelsen af lovens formål  

 nedsætter økonomi- og erhvervsministeren Danmarks  

 Erhvervsråd.
Stk. 2. Danmarks Erhvervsråd har til opgave inden  

 for rammerne af § 2, stk.1, at rådgive om tilrettelæggelsen og  

 udviklingen af indsatsen for 1)	at forbedre og udbygge rammevilkårene for virksomhedernes  

 vækst, internationale samarbejde og samhandel, 2)	at fremme tilpasningen i erhvervsstrukturen til konkurrenceforhold,  

 miljøforhold og den samfundsmæssige udvikling i øvrigt,  

 og 3)	at fremme den regionale erhvervsudvikling.
 Stk. 3. Danmarks Erhvervsråd kan anbefale  

 økonomi- og erhvervsministeren og selv foranstalte  

 gennemførelse af analyser af potentielle indsatsområder og  

 evalueringer af eksisterende initiativer inden for sit arbejdsområde.  

 Med udgangspunkt heri kan Danmarks Erhvervsråd rådgive regeringen  

 om forbedringsmuligheder inden for de erhvervsmæssige rammevilkår  

 og stille forslag herom.
 Stk. 4. Danmarks Erhvervsråd træffer  

 afgørelse i sager vedrørende de erhvervsfremmeaktiviteter, som  

 af økonomi- og erhvervsministeren er henlagt til Danmarks  

 Erhvervsråd, og hvortil der ydes hel eller delvis finansiering.  

 Danmarks Erhvervsråds afgørelser kan ikke indbringes for anden  

 administrativ myndighed.
Stk. 5. Danmarks Erhvervsråd kan delegere sin  

 beslutningskompetence i bevillingssager til sit sekretariat.
Danmarks  

 Erhvervsråd fastsætter i så tilfælde en  

 sekretariatsbemyndigelse.
 Stk. 6. Danmarks Erhvervsråd kan nedsætte et  

 forretningsudvalg og ad hoc-udvalg til bistand ved gennemførelse af  

 sine arbejdsopgaver.
 § 5. Erhvervsudviklingsrådet rådgiver regeringen om  

 forhold af væsentlig betydning for virksomhedernes vilkår og for  

 erhvervsudviklingen i øvrigt.
 Stk. 2. Erhvervsudviklingsrådet har inden for  

 rammerne af § 2 til opgave at:
 1)	Udarbejde analyser og forslag vedrørende virksomhedernes  

 produktionsvilkår samt forhold i øvrigt af væsentlig  

 betydning for virksomhedernes erhvervsmæssige og teknologiske  

 udvikling.
 2)	Samordne, vurdere og iværksætte foranstaltninger til  

 vedligeholdelse og fremme af den samfundsmæssige indsats for den  

 regionale og nationale erhvervsmæssige infrastruktur samt fremme af den  

 samfundsmæssige indsats vedrørende forskning og udvikling samt  

 strukturtilpasning.
 3)	Træffe afgørelse i større principielle sager,  

 jf. dog § 9, stk. 1, og fastsætte principper for Bevillingsudvalgets  

 behandling af øvrige sager, herunder sager om medfinansiering til  

 virksomheder, enkeltpersoner m.v., der henhører under  

 Erhvervsudviklingsrådets kompetence.
 Stk. 3. Erhvervsministeren fastsætter nærmere  

 regler for rådets virke, herunder regler for medfinansiering af  

 projekter, teknologiske informationscentre (TIC) og kontrol og tilsyn hermed,  

 udvikling af standardiserings- og normarbejde og prøvning og  

 metrologi.
 Stk. 4. Rådets afgørelser kan ikke  

 indbringes for anden administrativ myndighed, men Erhvervsministeriets medlem  

 af rådet kan begære en sag forelagt erhvervsministeren til  

 afgørelse, såfremt den skønnes at være af  

 principiel betydning.
 § 5 affattes således:
§ 5. Danmarks Erhvervsråd består af en formand og 12  

 medlemmer.
Danmarks Erhvervsråds formand og medlemmer, heriblandt en  

 næstformand, udpeges af økonomi- og erhvervsministeren.
Danmarks  

 Erhvervsråd sammensættes således, at der er  

 repræsenteret bred erhvervsmæssig indsigt vedrørende  

 forbedring og udbygning af rammevilkårene for virksomhedernes  

 vækst, internationale samarbejde og samhandel, for fremme af  

 tilpasningen i erhvervsstrukturen til konkurrenceforhold, miljøforhold  

 og den samfundsmæssige udvikling i øvrigt og for fremme af den  

 regionale erhvervsudvikling.
 Stk. 2. 11 af Danmarks Erhvervsråds medlemmer  

 udpeges efter indstilling fra organisationer med indsigt i de i stk. 1  

 nævnte forhold.
 Stk. 3. Formanden og medlemmerne udpeges for indtil 3  

 år ad gangen og kan genudnævnes 1 gang.
 Stk. 4. Økonomi- og erhvervsministeren  

 fastsætter en forretningsorden for Danmarks Erhvervsråd.
§ 6. Erhvervsudviklingsrådet består af en formand og 20  

 medlemmer.
Rådets formand og medlemmerne udpeges af erhvervsministeren.  

 Erhvervsministeren udpeger en næstformand blandt rådets  

 medlemmer.
Erhvervsministeren kan udpege medlemmer af rådet efter  

 indstilling af organisationer, dog således at det overvejende flertal  

 af sådanne medlemmer skal være medlemmer af de  

 pågældende organisationer.
Rådet sammensættes  

 således, at erhvervsmæssig, lokal og regional, teknologisk,  

 finansiel og samfundsmæssig indsigt er repræsenteret.
 Stk. 2. Formanden og medlemmerne udpeges for indtil 3  

 år ad gangen og kan udpeges i alt 2 gange.
Stk. 3. Erhvervsministeren fastsætter en  

 forretningsorden for rådet.
I forretningsordenen kan optages  

 bestemmelser om, i hvilket omfang Erhvervsfremme Styrelsen træffer  

 afgørelse på rådets vegne.
Erhvervsministeren kan  

 fastsætte regler om klageadgangen for afgørelser truffet af  

 Erhvervsfremme Styrelsen efter bemyndigelse fra  

 Erhvervsudviklingsrådet, herunder at afgørelser kan indbringes  

 for Erhvervsankenævnet, eller at afgørelser ikke kan indbringes  

 for anden administrativ myndighed.
 § 6 affattes således:
 § 6. Økonomi- og erhvervsministeren udsteder i  

 nødvendigt omfang nærmere regler om gennemførelse af de  

 af ministeren iværksatte erhvervsfremmende aktiviteter. Økonomi-  

 og erhvervsministeren kan tillige fastsætte nærmere bestemmelser  

 om Danmarks Erhvervsråds virke.
 Stk. 2. For initiativer, der iværksættes  

 efter denne lov, kan økonomi- og erhvervsministeren fastsætte  

 regler for administration, herunder for behandlingen af ansøgninger om  

 medfinansiering til organisationer, institutter, virksomheder, enkeltpersoner  

 m.v., regler for godkendelse, regnskabsaflæggelse, revision, kontrol og  

 tilsyn samt regler om afgivelse af oplysninger og regnskaber.
 Stk. 3. For erhvervsfremmende initiativer, iværksat  

 i henhold til denne lov, og som af økonomi- og erhvervsministeren er  

 henlagt til administration i Erhvervs- og Boligstyrelsen, kan økonomi-  

 og erhvervsministeren bestemme, at Erhvervs- og Boligstyrelsen i  

 nærmere bestemt omfang, når styrelsens erfaringer eller  

 særlige faglige forhold taler herfor, kan henlægge styrelsens  

 sagsforberedende opgaver ved administrationen af konkrete initiativer til  

 anden offentlig myndighed eller privat institution.
 Stk. 4. Økonomi- og erhvervsministeren kan  

 henlægge administrationen af initiativer, iværksat efter § 3,  

 stk. 1, til Erhvervs- og Boligstyrelsen. Økonomi- og  

 erhvervsministeren kan fastsætte regler om klageadgang for  

 afgørelser, truffet af Erhvervs- og Boligstyrelsen efter denne  

 bestemmelse, herunder at afgørelser kan indbringes for  

 Erhvervsankenævnet, afgørelser om akkreditering dog for  

 Klagenævnet for Udbud.
§ 9. Bevillingsudvalget har til opgave at træffe  

 afgørelse i sager vedrørende ansøgninger om  

 medfinansiering til virksomheder, enkeltpersoner m.v.  

 Erhvervsudviklingsrådet kan overlade Bevillingsudvalget andre  

 bevillingsopgaver.
Bevillingsudvalget kan henlægge visse  

 afgørelser til Erhvervsfremme Styrelsen.
Stk. 2. Afgørelser truffet af Bevillingsudvalget  

 kan ikke indbringes for anden administrativ myndighed, men  

 Erhvervsministeriets medlem af udvalget kan begære en sag forelagt  

 erhvervsministeren til afgørelse, såfremt sagen skønnes  

 at være af principiel betydning.
Erhvervsministeren kan fastsætte  

 regler om klageadgangen for afgørelser truffet af Erhvervsfremme  

 Styrelsen efter bemyndigelse fra Bevillingsudvalget, herunder at  

 afgørelser kan indbringes for Erhvervsankenævnet, eller at  

 afgørelser ikke kan indbringes for anden administrativ myndighed.
Stk. 3. Bevillingsudvalget består af en formand og  

 6 medlemmer, der udpeges af erhvervsministeren.
Erhvervsministeren udpeger en  

 næstformand blandt udvalgets medlemmer.
 Stk. 4. Erhvervsministeren fastsætter en  

 forretningsorden for Bevillingsudvalget.
 § 9. Ophæves.
§ 10. Erhvervsministeren fastsætter regler om, hvilke  

 måleenheder der finder anvendelse, regler om etablering og  

 vedligeholdelse af primær- og referencenormaler, regler om  

 måleteknik, måleinstrumenter og deres anvendelse samt  

 måleteknisk kontrol.
Der kan herunder foreskrives anmeldelsespligt for  

 ibrugværende måleinstrumenter.
Endvidere fastsætter  

 erhvervsministeren regler om hvilke varer, der skal sælges i bestemte  

 enheder i henseende til mål eller vægt, herunder regler om  

 klassificering, sortering og lign.
 § 10 affattes således:
§ 10. Økonomi- og erhvervsministeren eller den, ministeren  

 bemyndiger hertil, fastsætter inden for rammerne af § 2, stk.1, nr. 8,  

 regler om akkreditering af laboratorier til prøvning og kalibrering,  

 samt af virksomheder til certificering, inspektion, attestering og  

 miljøverifikation.
Det kan herunder bestemmes, at laboratorier og  

 virksomheder i udlandet kan akkrediteres ved særskilt kontrakt.  

 Endvidere kan det bestemmes, at akkrediteringsorganet, jf. stk. 4, kan  

 påtage sig godkendelsesopgaver m.v. for andre myndigheder,  

 institutioner og virksomheder.
Stk. 2. Erhvervsministeren fastsætter regler om  

 akkreditering af laboratorier til teknisk prøvning og kalibrering samt  

 af virksomheder til certificering, inspektion, attestering og  

 miljøverifikation.
Det kan herunder bestemmes, at laboratorier og  

 virksomheder i udlandet kan akkrediteres ved særskilt kontrakt.  

 Endvidere kan det bestemmes, at akkrediterede virksomheder kan nægte  

 certificering af personer, såfremt de pågældende har  

 betydelig forfalden gæld til det offentlige, hvorved forstås  

 beløb i størrelsesordenen 50.000 kr. og derover.
Stk. 2. Såfremt en akkreditering tilbagekaldes, kan  

 afgørelsen af den, den vedrører, forlanges indbragt for  

 domstolene.
Begæring herom skal fremsættes inden 4 uger efter, at  

 afgørelsen er meddelt den pågældende.
Begæringen har  

 ikke opsættende virkning, medmindre retten træffer anden  

 afgørelse.
 Stk. 3. På områder, hvor der efter anden  

 lovgivning er givet forskrifter om akkrediteret teknisk prøvning,  

 inspektion og certificering eller om måleteknik, kan erhvervsministeren  

 alene fastsætte bestemmelser i henhold til stk. 1 eller 2 efter aftale  

 med vedkommende myndighed.
 Stk. 3. Begæring efter stk. 2 skal fremsættes  

 over for den myndighed eller private organisation, som efter bemyndigelse,  

 jf. stk. 4, har truffet afgørelse i den pågældende  

 sag.
 Stk. 4. En akkreditering kan tilbagekaldes, hvis  

 forudsætningerne herfor ikke længere er opfyldt, eller i  

 tilfælde af grov eller oftere gentagen overtrædelse af  

 vilkårene.
 Stk. 4. Økonomi- og erhvervsministeren eller den,  

 ministeren bemyndiger hertil, kan henlægge administrationen af de i  

 stk. 1 og stk. 2 nævnte opgaver helt eller delvist til anden offentlig  

 myndighed eller privat organisation. Økonomi- og erhvervsministeren  

 eller den, ministeren bemyndiger hertil, indgår i så  

 tilfælde nødvendige aftaler herom.
 Stk. 5. Erhvervsministeren kan endvidere tilbagekalde en  

 certificering af en person, såfremt den pågældende har  

 betydelig forfalden gæld til det offentlige, hvorved forstås  

 beløb i størrelsesordenen 100.000 kr. og derover.  

 Afgørelsen skal indeholde oplysning om adgangen til at begære  

 domstolsprøvelse efter stk. 6 og om fristen herfor.
 Stk. 5. Henlægger økonomi- og  

 erhvervsministeren  eller den, ministeren bemyndiger hertil, opgaver som  

 nævnt i stk. 4 til en privat organisation, finder forvaltningsloven  

 anvendelse for organisationens virksomhed.
Stk. 6. En afgørelse i henhold til stk. 4 og stk.  

 5 kan af den, afgørelsen vedrører, forlanges indbragt for  

 domstolene.
Begæring herom skal fremsættes inden 4 uger efter, at  

 afgørelsen er meddelt den pågældende.
 Stk. 6. Henlæggelse efter stk. 4 skal fremgå  

 af de regler, økonomi- og erhvervsministeren eller den, ministeren  

 bemyndiger hertil, udsteder i medfør af stk. 1.
Stk. 7. Anmodning om sagsanlæg efter stk. 5 har  

 ikke opsættende virkning, men retten kan ved kendelse bestemme, at den  

 pågældende under sagens behandling skal have adgang til at  

 udøve den virksomhed, hvortil certificering kræves.
Ankes en  

 dom, hvorved en tilbagekaldelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 virksomheden, hvortil certificering kræves, ikke må drives under  

 ankesagen.
 § 11. Erhvervsministeren kan bemyndige akkrediterede eller  

 certificerede personer, virksomheder, laboratorier og andre organer samt  

 statslige og kommunale myndigheder til at foretage tilsyn inden for  

 afgrænsede områder af måleteknik, måleinstrumenter og  

 deres anvendelse samt måleteknisk kontrol.
 § 11 affattes således:
§ 11. Økonomi- og erhvervsministeren eller den, ministeren  

 bemyndiger hertil, fastsætter inden for rammerne af § 2, stk. 1, nr. 8,  

 regler om metrologi, d.v.s. hvilke måleenheder, der finder anvendelse,  

 regler om etablering og vedligeholdelse af primær- og  

 referencenormaler, regler om måleteknik, måleinstrumenter og  

 deres anvendelse samt om måleteknisk kontrol.
Der kan herunder  

 foreskrives anmeldelsespligt for ibrugværende måleinstrumenter.  

 Endvidere fastsætter økonomi- og erhvervsministeren regler om,  

 hvilke varer der skal sælges i bestemte enheder i henseende til  

 mål eller vægt, herunder regler om klassificering, sortering og  

 lignende.
 Stk. 2. Økonomi- og erhvervsministeren eller den,  

 ministeren bemyndiger hertil, udpeger primærlaboratorier og nationale  

 referencelaboratorier til at etablere og vedligeholde primær- og  

 referencenormaler inden for afgrænsede metrologiske felter.
 Stk. 3. Økonomi- og erhvervsministeren eller den,  

 ministeren bemyndiger hertil, har, hvis det skønnes nødvendigt,  

 til enhver tid mod behørig legitimation uden retskendelse adgang til  

 offentlige og private ejendomme og lokaliteter for at varetage hvervet med  

 måleteknisk kontrol.
 Stk. 4. Økonomi- og erhvervsministeren eller den,  

 ministeren bemyndiger hertil, kan henlægge administrationen af de i  

 stk. 1 og stk. 2 nævnte opgaver helt eller delvist til anden offentlig  

 myndighed eller privat organisation. Økonomi- og erhvervsministeren  

 eller den, ministeren bemyndiger hertil, indgår i så  

 tilfælde nødvendige aftaler herom.
 Stk. 5. Henlægger økonomi- og  

 erhvervsministeren eller den, ministeren bemyndiger hertil, opgaver som  

 nævnt i stk. 4 til en privat organisation, finder forvaltningsloven og  

 lov om offentlighed i forvaltningen anvendelse for organisationens  

 virksomhed.
 Stk. 6. Henlæggelse efter stk. 4 skal fremgå  

 af de regler, økonomi- og erhvervsministeren eller den, ministeren  

 bemyndiger hertil, udsteder i medfør af stk. 1.
 § 12. Erhvervsministeren kan kræve meddelt alle sådanne  

 oplysninger, som skønnes nødvendige for virksomheden i henhold  

 til §§ 10 og 11.
 Stk. 2. Erhvervsministeren har, hvis det skønnes  

 nødvendigt, til enhver tid mod behørig legitimation uden  

 retskendelse adgang til offentlige og private ejendomme og lokaliteter for at  

 varetage hvervet i forbindelse med måleteknisk kontrol i henhold til §  

 10, stk. 1.
 Stk. 3. Erhvervsministeren kan bestemme, at stk. 2 finder  

 tilsvarende anvendelse på bemyndigede i henhold til § 11.
 § 12. Ophæves.
 § 13. Finansstyrelsen kan med tillæg af renter og  

 omkostninger inddrive statskassens tilgodehavende efter indfrielse af en  

 ifølge denne lov ydet statsgaranti samt misligholdte statslån  

 ved indeholdelse i løn m.v. hos den pågældende efter  

 reglerne for inddrivelse af personlige skatter i kildeskatteloven.
§ 13 a.
Ophæves.
 Stk. 2. Erhvervsministeren kan fastsætte  

 nærmere regler om fremgangsmåden i forbindelse med  

 lønindeholdelsen.
 Stk. 3. Finansstyrelsen kan indhente de oplysninger hos  

 skattemyndigheder og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb efter stk. 1, herunder oplysninger om indkomst- og  

 formueforhold.
 Stk. 4. Reglerne i stk. 1-3 finder tilsvarende anvendelse  

 for inddrivelse af statskassens tilgodehavende hidrørende fra  

 indfriede statsgarantier og misligholdte statslån i henhold til lov nr.  

 221 af 13. april 1988 om egnsudvikling og den tidligere  

 egnsudviklingslovgivning samt i henhold til lov nr. 211 af 28. maj 1975 med  

 senere ændringer om lån til håndværk og mindre  

 industri.
§ 13 b.
Op til 20 pct. af tilskud til erhvervsfremme efter § 3,  

 stk. 2, nr. 1, eller med hjemmel i finansloven kan tilbageholdes og anvendes  

 til modregning med virksomhedens eventuelle restancer til det offentlige.
§ 13 b.
Ophæves.
§ 13 c.
Erhvervsministeren kan fastsætte regler for  

 administration, herunder for behandlingen af ansøgninger om  

 medfinansiering til virksomheder, enkeltpersoner m.v., regnskab, revision,  

 kontrol og tilsyn og om afgivelse af oplysninger og regnskaber, som  

 skønnes nødvendige herfor, for initiativer, der  

 iværksættes efter §§ 2, 3, 3 a. og 4, for initiativer, der ikke  

 er omfattet af § 5, stk. 3, og for initiativer iværksat efter §§ 9, 9 a  

 og 9 b.
 § 13 c affattes således:
§ 13 c. Økonomi-og erhvervsministeren kan fra personer og  

 virksomheder, der ydes midler til efter denne lov, kræve alle  

 oplysninger og regnskaber, som skønnes nødvendige for  

 administrationen m.v.
Regnskaber omfatter årsregnskaber med eventuelle  

 koncernregnskaber og årsberetninger, periode- og delregnskaber samt  

 relevant regnskabsmateriale, herunder bogføringsmateriale, ledelsens  

 protokoller og lignende materiale, revisors protokoller og beretninger m.v.,  

 samt andet materiale og oplysninger, som skønnes af betydning for  

 udførelsen af kontrol og tilsyn.
 Stk. 2. Regnskaber i stk. 1 omfatter  

 årsregnskaber med eventuelle koncernregnskaber og årsberetninger,  

 periode- og delregnskaber samt relevant regnskabsmateriale, herunder  

 bogføringsmateriale, ledelsens protokoller og lignende materiale,  

 revisors protokoller og beretninger m.v. samt andet materiale og oplysninger,  

 som skønnes af betydning for udførelsen af kontrol og  

 tilsyn.
 Stk. 2. Økonomi- og erhvervsministeren kan efter  

 aftale med finansministeren bemyndige Finansstyrelsen til at træffe  

 afgørelser efter nærmere fastsatte regler i forbindelse med  

 administrationen af midler, bevilget efter denne lov.
 Stk. 3. Erhvervsministeren kan efter aftale med  

 finansministeren bemyndige Finansstyrelsen til at træffe  

 afgørelser efter nærmere regler i forbindelse med administration  

 af ydelse af midler efter denne lovs §§ 3, 3 a, 4, 5, 9 a og 9 b.
 Stk. 3. Økonomi- og erhvervsministeren kan mod  

 behørig legitimation uden retskendelse til brug for den i stk. 1  

 nævnte administration m.v.
1)	få adgang til en virksomheds eller sammenslutnings lokaler og  

 transportmidler og 2)	på stedet gøre sig bekendt med og tage kopi af enhver  

 oplysning, herunder regnskaber, regnskabsmaterialer, bøger, andre  

 forretningspapirer og elektronisk lagrede data.
Bestemmelsen er ny § 13 e.
Den inddrivende myndighed kan med tillæg af renter og  

 omkostninger efter reglerne for inddrivelse af personlige skatter i  

 kildeskatteloven inddrive tilgodehavender, herunder ved  

 lønindeholdelse, som staten i forbindelse med finansiering af de i §  

 2, stk. 1, nævnte aktiviteter måtte få hos individuelle  

 personer her i landet.
 Stk. 2. Reglerne i stk. 1 finder tilsvarende anvendelse  

 for inddrivelse af statskassens tilgodehavender, der hidrører fra  

 indfriede statsgarantier og misligholdte statslån i henhold til  

 nærværende lov, i henhold til lov nr. 221 af 13. april 1988 om  

 egnsudvikling og den tidligere egnsudviklingslovgivning samt i henhold til  

 lov nr. 211 af 28. maj 1975 om lån til håndværk og mindre  

 industri med senere ændringer.
 Stk. 3. Den inddrivende myndighed kan indhente de  

 oplysninger hos skattemyndighederne og andre offentlige myndigheder om  

 skyldneren, som er nødvendige for at varetage inddrivelsen af skyldige  

 beløb efter stk. 1 og 2, herunder oplysninger om indkomst- og  

 formueforhold.
Bestemmelsen er ny § 13 f.
Op til 20 pct. af ydet finansiering til aktiviteter efter §  

 2 eller § 3 kan tilbageholdes og anvendes til modregning med virksomhedens  

 eventuelle restancer til det offentlige.
§ 14. Medmindre højere straf er forskyldt efter anden  

 lovgivning, straffes med bøde den, der i forbindelse med en  

 ansøgning § 14 affattes således:
 § 14. Medmindre højere straf er forskyldt efter anden  

 lovgivning, straffes med bøde den, der i forbindelse med en  

 ansøgning og bevilling heraf, herunder om medfinansiering, tilskud  

 m.v.
1)	afgiver urigtige eller vildledende oplysninger eller 1)	afgiver urigtige eller vildledende oplysninger eller 2)	fortier oplysninger af betydning for en sags afgørelse.
 2)	fortier oplysninger af betydning for en sags afgørelse.
 Stk. 2. I forskrifter, der udfærdiges i henhold til  

 loven, kan der fastsættes straf af bøde for overtrædelse  

 af bestemmelser i forskrifterne.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. I regler, der udstedes i medfør af denne  

 lov, kan der fastsættes straf af bøde for overtrædelse af  

 bestemmelserne i reglerne.
 § 16. Ansøgninger, der er indsendt til Erhvervsfremme  

 Styrelsen i henhold til bestemmelser, der nu ophæves, jf. § 15, stk. 2,  

 inden nærværende lovs ikrafttræden, behandles efter hidtil  

 gældende bestemmelser.
 § 16 affattes således:
 § 16. De i henhold til tidligere lovgivning om mål og  

 vægt (metrologi) udstedte forskrifter og typegodkendelser, meddelte  

 tilladelser og bemyndigelser vedbliver at have gyldighed, indtil de  

 ændres, udløber eller tilbagekaldes i medfør af  

 bestemmelser i denne lov.
 Stk. 2. De i henhold til tidligere lov om mål og  

 vægt (metrologi), udstedte forskrifter og typegodkendelser, meddelte  

 tilladelser og bemyndigelser vedbliver at have gyldighed, indtil de  

 ændres eller tilbagekaldes i medfør af bestemmelser i denne  

 lov.
 Stk. 2. Henlægger økonomi- og  

 erhvervsministeren sine beføjelser efter §§ 10 og 11 til Erhvervs- og  

 Boligstyrelsen eller anden offentlig myndighed, kan ministeren  

 fastsætte regler om klageadgangen, herunder at afgørelser ikke  

 kan indbringes for anden administrativ myndighed.
 Stk. 3. De i henhold til tidligere lov om Statens  

 Tekniske Prøvenævn udstedte autorisationer af laboratorier til  

 at udføre autoriseret teknisk prøvning fortsætter  

 på de givne vilkår til deres udløbsdato.
Stk. 3. Henlægger økonomi- og  

 erhvervsministeren sine beføjelser efter §§ 10, stk. 4, og 11, stk. 4,  

 til en privat organisation, kan økonomi- og erhvervsministeren  

 fastsætte regler om klageadgangen." Stk. 4. Henlægger erhvervsministeren sine  

 beføjelser efter §§ 9a-9c samt §§10-12 til Erhvervsfremme Styrelsen,  

 kan ministeren fastsætte regler om klageadgangen, herunder at  

 afgørelser ikke kan indbringes for højere administrativ  

 myndighed.
Stk. 5. Den i henhold til tidligere lov nr. 104 af 20.  

 marts 1970 om »Fondet til fremme af teknisk og industriel udvikling«  

 oparbejdede formue i fondet tilfalder ved fondets opløsning  

 statskassen.
Renter, afdrag, afgifter m.v. indgået efter fondets  

 opløsning tilfalder ligeledes statskassen.
De forpligtelser, som  

 fondet har påtaget sig over for borgere, virksomheder m.v., overtages  

 ligeledes af staten.
