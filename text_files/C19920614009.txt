1. Til brug for ministerier og styrelser er udarbejdet  

 en ny udgave af budgetvejledningen.
Budgetvejledning 1992 er i forhold til tidligere udgaver koncentreret om  

 de bevillingsretlige regler, navnlig vedrørende disponeringen over givne  

 bevillinger.
Tidligere budgetvejledninger har tillige indeholdt regler og  

 anvisninger vedrørende rammesystemet og den tekniske opstilling af  

 bevillingslovene.
Dette budgetrelaterede stof har i stigende omfang måttet  

 suppleres med en løbende udsendelse af cirkulærer og vejledninger til  

 ministerierne om den årlige budgetlægning.
 I stedet for de således udeladte kapitler og afsnit udsender  

 Finansministeriet i marts 1992 en ny publikation, hvori anvisninger for  

 ministeriernes budgetlægning og udgiftsstyring samles og løbende opdateres.
De væsentligste ændringer i forhold til Budgetvejledning 1989 2. Personaleområdet: I forbindelse med indførelsen af lønramme  

 41/42 decentraliseres kompetencen til at oprette stillinger i lønramme 35 og  

 36 til ministerierne.
I finanslovens personaleoversigter skal antallet af  

 årsværk i disse lønrammer dog fortsat vises.
Oprettelse af stillinger i  

 højere lønrammer skal ikke længere forelægges Lønningsrådet.
De behandles i  

 fremtiden på lige fod med andre bevillingsforslag (afsnit 47).
Der gives adgang til opsparing af lønudgifter.
Dette giver øget  

 fleksibilitet bl.a. af hensyn til den øgede anvendelse af decentrale  

 lønpuljer.
Lønopsparingen kan højst udgøre 2 pct. af et ministeriums samlede  

 lønsum (pkt. 41.19).
 3. Indtægtsdækket virksomhed m.v.: Der er etableret  

 lempeligere regler og bedre muligheder for medfinansiering af forskning  

 (»indtægtsgivende forskningsvirksomhed«) (pkt. 21.34).
Den hidtidige »skat« på 10 pct. af indtægterne afskaffes,  

 således at institutionerne fremover kan disponere over det fulde  

 salgsprovenu.
Klarere regler og ansvarsfordeling ved lukning af  

 underskudsgivende aktiviteter (pkt. 21.33).
 4. Anlægsbevillinger: Fremover anvendes kun to  

 bevillingstyper (mod nu tre):
 Finansudvalget har givet tilslutning til, at anlægsbevillinger, der på  

 finanslov 1992 er opført som puljebevilling eller bevilling til enkeltprojekt  

 administreres efter reglerne om projektbevilling.
5. Selvstændig likviditet: Statens styrelser tildeles  

 selvstændig likviditet, dvs. får årets bevilling (i 12 rater) indsat på en  

 egen konto i Nationalbanken.
Styrelserne kan beholde halvdelen af  

 rentegevinsten og får hermed et incitament til en stram likviditetsstyring,  

 samtidig med at staten opnår en rentebesparelse (pkt. 21.32.3).
 Ordningen gennemføres i første omgang for ca. 15 styrelser, overvejende  

 statsvirksomheder.
6. Andre ændringer: Leasingreglerne forenkles og  

 liberaliseres.
Aftaler kan indgås, hvis det er mere fordelagtigt for staten  

 at leje, frem for at købe.
Aftalerne kan strække sig ud over finansåret, men  

 leasingperioden skal dog være kortere end det pågældende udstyrs forventede  

 levetid (pkt. 21.31.8).
 Selvforsikringsreglerne strammes, således at ministerierne selv inden for  

 givne rammer skal kunne håndtere udgifter i forbindelse med langt de fleste  

 skader (pkt. 31.25).
 Budgetvejledning 1992 indeholder i kap. 6 en mere detaljeret gennemgang af  

 regnskabsaflæggelsen, herunder generelle regnskabsprincipper.
 I bilag 1 er de generelle regler for prisfastsættelser gennemgået.
 Ikrafttræden m.v.
 7. Budgetvejledning 1992 træder i kraft den 1. januar  

 1992.
 Samtidig ophæves:
 Finansministeriets cirkulære af 23. august 1989 om Finansministeriets  

 budgetvejledning 1989.
 Finansministeriets cirkulære af 9. januar 1989 om visse  

 statsinstitutioners betaling af revisionsafgift.
 Bilag til Finansministeriets cirkulære af 22. september 1988 om adgangen  

 til at udføre indtægtsdækket virksomhed (cirkulærets hoveddel er ophævet ved  

 Finansministeriets cirkulære af 23. august 1989 om budgetvejledning 1989).
