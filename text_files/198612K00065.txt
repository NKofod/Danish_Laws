Nr LSF 65 Forslag til Lov om ændring af lov om barselorlov m.v.
Fremsat af arbejdsministeren (Henning Dyremose) den 29. oktober 1986 Vedtaget ved tredjebehandling den 18. december 1986 Lov nr 942 af 23/12/1986 § 1 I lov om barselorlov m.v., jf. lovbekendtgørelse nr. 63 af 21.
 februar 1984, foretages følgende ændringer:
 1. I § 4, stk. 6, indsættes efter »på grund af«:  

 »sygdom,».
 2. I § 4 indsættes som stk. 7:
»Stk. 7. En lønmodtager, der udnytter sin ret til fravær efter § 1, stk. 3, fordi lønmodtageren indtræder i den anden af forældrenes ret til dagpenge, skal uden ugrundet ophold underrette sin arbejdsgiver herom og om længden af fraværet.« § 2 Loven træder i kraft den 1. januar 1987.
Oprindeligt fremsat lovforslag Blad nr 149 § 1 I lov om barselorlov m.v., jfr. lovbekendtgørelse nr. 63 af 21.
 februar 1984, foretages følgende ændringer:
 1. I § 4, stk. 6, indsættes efter »på grund af«:  

 »sygdom,».
 2. I § 4 indsættes som stk. 7:
»Stk. 7. En lønmodtager, der udnytter sin ret til fravær efter § 1, stk. 3, fordi lønmodtageren indtræder i den anden af forældrenes ret til dagpenge, skal uden ugrundet ophold underrette sin arbejdsgiver herom og om længden af fraværet.« § 2 Loven træder i kraft den 1. januar 1987.
BEMÆRKNINGER TIL LOVFORSLAGET Lov nr. 234 af 4. juni 1980 om barselorlov m.v. (Folketingstidende 1979-80, sp. 8753, 9172, 10137 og 10306; tillæg A, sp. 5321; tillæg B, sp. 903; tillæg C, sp. 469) er bekendtgjort ved lovbekendtgørelse nr. 63 af 21. februar 1984.
Lovforslaget skal ses i sammenhæng med det samtidigt fremsatte forslag til Lov om ændring af lov om dagpenge ved sygdom eller fødsel og ophævelse af Lov om begrænsning af løn under sygdom (Ophævelse af karensdag m.v.), hvori der bl.a. foreslås en ændring af § 33, stk. 4, 2. pkt., således at moderens adgang til dagpenge i maksimalt 3 måneder udover den ordinære orlov, når barnet er indlagt på sygehus, også skal gælde i tilfælde, hvor det nyfødte barn må forblive på sygehuset eller umiddelbart efter udskrivelsen må indlægges på grund af sygdom eller til behandling af en medfødt lidelse.
Baggrunden for forslaget er, at der i praksis har vist sig tilfælde af indlæggelser, der ikke skyldes for tidlig fødsel eller for lav fødselsvægt, hvor moderens tilstedeværelse på sygehuset er lige så påkrævet som i de situationer, der er omfattet af den gældende bestemmelse.
Det foreslås endvidere i dagpengeloven at indsætte en bestemmelse i § 33 om, at den ene af barnets forældre kan indtræde i den andens ret til dagpenge i forbindelse med fødslen, når særlige omstændigheder taler for det.
Baggrunden for forslaget er, at der i praksis er forekommet enkelte tilfælde, hvor faderen har måttet overtage pasningen af barnet på grund af moderens død eller alvorlige sygdom inden for de første 14 uger efter fødslen.
Den foreslåede bestemmelse i dagpengeloven giver faderen mulighed for at indtræde i de perioder, hvor moderen oprindeligt havde ret til barseldagpenge efter fødslen, når moderen ikke kan varetage pasningen af barnet.
Her tænkes bl.a. på situationer, hvor moderen afgår ved døden i forbindelse med fødslen eller inden for de første 14 uger af barselhvileperioden, eller på grund af sygdom er ude af stand til at passe barnet i denne periode.
Ved den foreslåede bestemmelse opnås endvidere, at faderen ikke mister sin ret til barseldagpenge i de sidste 10 uger af 24 ugers perioden efter fødslen, hvor retten til dagpenge er betinget af, at begge forældre aktuelt har dagpengegivende indtægt.
Det følger af barselorlovslovens § 1, stk. 3, at en lønmodtager har ret til fravær fra arbejdet i de perioder, hvor lønmodtageren er berettiget til dagpenge i henhold til kap. 12 i lov om dagpenge ved sygdom eller fødsel, og en lønmodtager vil derfor allerede ved de foreslåede ændringer af dagpengeloven automatisk have ret til fravær fra arbejdet.
Dette gælder tillige de situationer, hvor faderen f.eks. afgår ved døden, og hvor moderen ønsker at udnytte alle 24 ugers barselorlov, selv om det havde været hensigten, at faderen skulle have udnyttet sin ret til orlov, og dette var blevet meddelt de respektive arbejdsgivere i overensstemmelse med lovens § 4, stk. 1 og 3.
Det er nødvendigt i barselorlovsloven at præcisere, at de særlige varslingsbestemmelser over for de respektive arbejdsgivere i forbindelse med en udskydelse af den ordinære barselorlov m.v.
 også finder anvendelse, når barnet indlægges på grund af sygdom.
Det er tillige nødvendigt at fastsætte en særlig underretningspligt over for arbejdsgiveren, når den ene af barnets forældre indtræder i den andens ret til fravær.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 4, stk. 6, indsættes efter »på grund af«:  

 »sygdom,».
 2. I § 4 indsættes som stk. 7:
»Stk. 7. En lønmodtager, der udnytter sin ret til fravær efter § 1, stk. 3, fordi lønmodtageren indtræder i den anden af forældrenes ret til dagpenge, skal uden ugrundet ophold underrette sin arbejdsgiver herom og om længden af fraværet.« --/ § 4. En kvindelig lønmodtager, der udnytter sin ret til fravær i henhold  

 til § 1, stk. 1, skal inden 8 uger efter fødslen underrette sin arbejdsgiver  

 om, hvornår hun vil genoptage arbejdet.
Stk. 2. En mandlig lønmodtager, der udnytter sin ret til fravær ved  

 fødslen eller modtagelsen i hjemmet i henhold til § 1, stk. 2, skal med 4 ugers varsel underrette arbejdsgiveren om, hvornår  

 han påregner at begynde fraværet, og om længden af fraværet.
 Stk. 3. En mandlig lønmodtager, der udnytter sin ret til fravær efter § 1,  

 stk. 1, skal senest 8 uger efter fødslen underrette arbejdsgiveren om  

 tidspunktet for fraværets påbegyndelse og længden heraf.
 Stk. 4. Såfremt fraværsretten efter den 14. uge efter fødslen deles mellem  

 forældrene, således at den kvindelige lønmodtagers fravær falder i flere  

 perioder, skal hun i forbindelse med varsel til arbejdsgiveren efter stk. 1  

 give underretning om påbegyndelsen og længden af senere fravær.
 Stk. 5. Ved fravær i henhold til § 1, stk. 3, skal adoptionssøgende, hvis  

 orlovens længde og placering ikke er fastlagt ved barnets modtagelse,  

 iagttage de i stk. 1-4 nævnte frister.
Stk. 6. En kvindelig lønmodtager, der udnytter sin ret til fravær efter §  

 1, stk. 3, fordi barnet på grund af for tidlig fødsel eller for lav  

 fødselsvægt er indlagt på sygehus i forlængelse af fødslen, skal inden 2 uger  

 efter fødslen underrette sin arbejdsgiver herom.
Samtidig skal en mandlig  

 lønmodtager underrette sin arbejdsgiver herom.
Fristerne i stk. 1, 3 og 4  

 forlænges da med den tid, i hvilken barnet har været indlagt, og et afgivet  

 varsel efter Stk. 2 bortfalder og erstattes af en ny 2 ugers frist.
Endvidere skal  

 forældrene inden 1 uge efter, at barnet er modtaget i hjemmet, underrette  

 deres arbejdsgivere om tidspunktet for modtagelsen.
