I henhold til § 4 og § 7 i lov nr. 574 af 19. december 1969 om radiokommunikation fastsættes:
§ 1.  Ved fremstilling og indførsel af radioanlæg  

 påhviler det fabrikant og importør - forinden salg eller udlevering til  

 forhandlere eller brugere finder sted - at sikre sig, at de pågældende anlæg  

 overholder relevante tekniske og administrative bestemmelser fra  

 generaldirektoratet for post- og telegrafvæsenet; evt. skal fabrikant eller  

 importør inden udleveringen foretage de for overholdelse af bestemmelserne  

 nødvendige konstruktive ændringer af anlæggene.
Såfremt der for den  

 pågældende kategori anlæg er fastansat krav om typegodkendelse fra  

 generaldirektoratet, må udlevering eller salg til forhandlere eller brugere  

 ikke påbegyndes, før typegodkendelsen foreligger.
 Stk. 2.  Ved salg eller udlevering af radioanlæg fra  

 mellemhandlere påhviler der disse tilsvarende forpligtelser.
 Stk. 3.  Tilsvarende påhviler det den, der sælger eller  

 udleverer byggesæt og byggevejledninger til radioanlæg, at sikre sig, at  

 anlæg bygget i overensstemmelse hermed vil kunne anvendes lovligt.  

 Byggevejledninger må ikke indeholde anvisning på nogen ulovlig anvendelse.
 Stk. 4.  Indførsel til eget brug af radioanlæg af de i §  

 2 nævnte kategorier må kun finde sted, såfremt generaldirektoratets  

 tilladelse til oprettelse og drift af anlægget foreligger.
 § 2.  Ved salg eller udlevering til andre end  

 forhandlere skal den, der sælger eller udleverer radioanlæg af følgende  

 kategorier, sikre sig, at den, den køber (modtager) anlægget, har tilladelse  

 fra generaldirektoratet for post- og telegrafvæsenet til oprettelse og drift  

 af det pågældende anlæg:
 Stk. 2.  Den i stk. 1 krævede tilladelse skal  

 dokumenteres på følgende måde:
 Obligatorisk mærkning af radioanlægget med P&T-tilladelsesnummer skal  

 være foretaget af indehaveren af post- og telegrafvæsenets typegodkendelse  

 for den pågældende anlægstype.
 Fremvisning af en af generaldirektoratet til køberen (modtageren) udstedt  

 amatørradiosendetilladelse af kategori A, B eller C.
Fremvisning af en af generaldirektoratet til køberen (modtageren) udstedt  

 tilladelse for det pågældende radioanlæg med angivelse af den for det  

 pågældende formål anviste frekvens.
For de i stk. 1, under afsnit 3) nævnte  

 modtagere vil fremvisning af tilladelse kunne undlades, såfremt salg eller  

 udlevering finder sted som en del af et typegodkendt anlæg, for hvilket der  

 samtidig med udleveringen indsendes ansøgningsskema til generaldirektoratet.
 Stk. 3.  Reglerne i stk. 1 og 2 finder tilsvarende  

 anvendelse for andre radioanlæg end de i stk. 1 nævnte, såfremt  

 omstændighederne ved salget eller udleveringen kan begrunde mistanke om, at  

 anlægget vil blive oprettet eller drevet ulovligt.
 § 3.  Ved salg eller udlevering af radioanlæg til  

 ophugning eller ombygning skal den, der sælger eller udleverer anlægget,  

 sikre, at anlægget definitivt er sat ud af drift på en sådan måde, at  

 anlægget ikke kan benyttes uden egentlige tekniske ombygninger eller indgreb.  

 Ved ombygning og indgreb forstås foranstaltninger, der går videre end simpel  

 isætning af krystaller og retablering af strømforsyning.
 § 4.  Ved radioanlæg forstås radiosendere, herunder  

 separate effektforstærkertrin, eller radiomodtagere, herunder separate  

 frekvensomsættere, eller kombinerede radiosende/modtageanlæg.
 Stk. 2.  Bestemmelserne i denne bekendtgørelse gælder  

 ikke for radioanlæg, der sælges eller udleveres til brug i det nationale  

 forsvars tjeneste.
 § 5.  Når særlige forhold taler derfor, f.eks. i  

 tilfælde af salg af anlæg til brug i udlandet, vil generaldirektoratet kunne  

 dispensere fra bestemmelserne i denne bekendtgørelse.
 § 6.  Overtrædelse af §§ 1-3 straffes med bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar, jfr. lovens § 7, stk. 3.
 § 7.  Bekendtgørelsen træder i kraft den 1. december  

 1974.
 Ministeriet for offentlige arbejder, den  

 10. oktober 1974.
 Kresten Damsgaard.
 /Børge Nielsen.
