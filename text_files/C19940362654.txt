 Hvorledes AF skal forholde sig i forbindelse med en lønmodtagers ansøgning  

 om retmæssig børnepasningsorlov, når arbejdsgiveren nægter at udfylde og  

 underskrive ansøgningsblanketten.
 Styrelsen har fået forelagt et par konkrete sager, hvor en lønmodtager  

 indgiver ansøgning om retmæssig børnepasningsorlov, og hvor arbejdsgiveren  

 nægter at udfylde og underskrive ansøgningsblanketten.
 Det er styrelsens opfattelse, at arbejdsgiveren ikke kan forhindre  

 lønmodtageren i at få orloven bevilget blot ved at nægte at udfylde og  

 underskrive ansøgningen, idet lønmodtageren vil have en ret til at gå på  

 orlov, hvis betingelserne for retmæssig børnepasningsorlov er opfyldt.
 AF vil således kunne bevilge den retmæssige børnepasningsorlov uden  

 arbejdsgiverens underskrift, såfremt følgende behandlingsprocedure er  

 overholdt:
 Når AF modtager en ansøgning om retmæssig børnepasningsorlov, som ikke er  

 udfyldt og underskrevet af arbejdsgiveren, skal AF rette henvendelse til  

 arbejdsgiveren for at få oplyst, hvornår lønmodtageren har varslet den  

 retmæssige børnepasningsorlov overfor arbejdsgiveren, og om lønmodtageren har  

 været ansat i virksomheden i 3 måneder på det tidspunkt varslet blev fremsat.
 Hvis lønmodtageren opfylder lovens krav, kan AF bevilge orloven.
