Formålet med registeret er på baggrund af Danmarks forpligtelser i EU, at etablere et offentligt tilgængeligt register over landets husdyrbesætninger, at udføre en ordning for identifikation og registrering af kvæg og for mærkning af oksekød og oksekødsprodukter, at tjene som register ved indførelsen af forskellige miljømæssige og administrative opgaver efter lov om landbrugsejendomme samt i forbindelse med markedsordningerne for landbrugsvarer, og at blive benyttet ved udtagning, indsamlig og analyse af prøver i forbindelse med forebyggelse og bekæmpelse af zoonoser.
Formålet med registeret er endvidere at være redskab for administrationen til bl.a.
støtteudbetaling og gennemførelse af den fælles landbrugspolitik efter 1992-reformen, at støtte det veterinære kontrolarbejde efter bortfaldet af de indre grænser i Den Europæiske Union, i zoonosesammenhæng at styre udtagning/indsamling af prøver og analyseresultater samt at styre de reaktioner, initiativer og lignende, som analyseresultaterne måtte give anledning til, og at muliggøre effektiv administration og kontrol i henhold til reglerne om grønne marker, gødnings- og sædskifteplan, nøgletal og økologisk landbrug.
Endelig vil registeret tjene statistiske, forsknings-, overvågnings-, planlægnings- og kontrolmæssige formål.
Personkreds: Registeret må kun indeholde oplysninger om dyrlæger samt om personer med tilknytning til primærbedrifter, forarbejdningsvirksomheder, handelsfirmaer eller konsulentvirksomhed i landbruget.
 Ikrafttrædelsesdato: 01/01/1998. Erstatter tidligere forskrifter.
