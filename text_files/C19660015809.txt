 (Til amtstuerne og samtlige vurderingsråd og  

 kommunalbestyrelser).
 Ifølge § 23, stk. 4, i lov nr. 34 af 18. februar 1961 om beskatning til  

 kommunerne af faste ejendomme skal vurderingsrådene på kommunalbestyrelsens  

 begæring foretage de fordelinger af ejendoms- og grundværdien, der er  

 fornødne for beregningen af den i paragraffens stk. 2 omhandlede  

 dækningsafgift.
 For foretagelse af de nævnte fordelinger fastsættes vederlagene således:
A.
Skal fordeling ikke foretages i forbindelse med en vurdering, erlægges  

 vederlaget for fordelingen af vedkommende kommune.
Det skal erlægges, når  

 følgende betingelser alle er opfyldt:
 Vederlaget fastsættes i disse tilfælde for vurderingsformanden til 12 kr.  

 pr. ejendom og for hver af vurderingsmændene til 6 kr. pr. ejendom.
 Vurderingsformanden har herudover krav på befordringsgodtgørelse og  

 dagpenge efter de almindelige herom gældende regler.
B.
Skal fordelingen foretages i forbindelse med en vurdering, erlægges  

 vederlaget af staten.
 Vederlag ydes kun, hvor mere end halvdelen af forskelsværdien henføres til  

 den dækningsafgiftspligtige del, og fastsættes i disse tilfælde for  

 vurderingsformanden til 6 kr. pr. ejendom og for hver af vurderingsmændene  

 til 6 kr. pr. ejendom.
 Såfremt besigtigelse af den pågældende ejendom i disse tilfælde har været  

 nødvendig udelukkende af hensyn til fordelingen af forskelsværdi, vil  

 vederlag dog - fra og med årsomvurderingen pr. 1. august 1966 - kunne ydes,  

 selvom mindre end halvdelen af forskelsværdien henføres til den  

 dækningsafgiftspligtige del.
 Skattedepartementet, den 13. juli 1966.
Hans P.
Gøtrik.
