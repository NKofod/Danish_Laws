Kendelse fra Pressenævnet i sag nr.  

 67/2000 [K] har ved advokat   Peter  Bang klaget til  

 Pressenævnet over en udsendelse bragt i Danmarks Radio den 9. april  

 2000, idet han mener, at god presseskik er tilsidesat.
Der er endvidere  

 klaget over, at Danmarks Radio har afvist at bringe et genmæle.
 Af udsendelsen bragt i Danmarks Radio søndag den 9.  

 april 2000 fremgår at:
Speak: "Men først til et makabert  

 jubilæum.
I denne uge er det ti år siden, at passagerfærgen  

 "Scandinavian Star" gik op i flammer. 158 mennesker mistede livet, fordi  

 skibet var kommet for tidligt i drift, sikkerheden var ganske simpelt ikke i  

 orden.
Det var ejendomsspekulanten [H], der påtog sig reder-ansvaret,  

 han ville have færgen i søen hurtigt, så han kunne tjene  

 mest muligt på taxfree salg, sagde han.
Men først nu bliver det  

 afsløret, hvad der i virkeligheden var motivet til, at "Scandinavian  

 Star" skulle sejle så hurtigt.
Skibet var nemlig kun en brik i en stor  

 og kompliceret skatteoperation.
(Scandinavian Star brænder.
Vi har behov for  

 øjeblikkelig hjælp.
Her er Stena Saga.
Branden er brudt igennem  

 dækket i styrbords side, og vi må forlade skibet med  

 passagererne.) Speak: Natten mellem den 6. og 7. april 1990 bryder  

 Scandinavian Star i brand på vej fra Oslo til Frederikshavn.
(Det er helt umuligt at sige.
Vi har fået alle  

 med, som vi ved om.) Speak: 158 mennesker mistede livet, endnu flere fik  

 mærket deres tilværelse for altid.
Efterforskningen viste, at  

 branden var påsat af en pyroman.
Agne  Knutsson, forhenværende  

 politiinspektør: Det var et grufuldt syn, som mødte os, da  

 vi kom om bord.
På gangene lå mennesker, som havde forsøgt  

 at slippe ud i det fri, men som ikke nåede frem og blev liggende.
Man  

 kunne se par, som lå og holdt hinanden i hånden, og man så  

 mødre, som holdt deres børn i favnen.
Det gjorde et  

 stærkt indtryk at se alle dem.
Speak: Hverken ejere, redere eller mandskab kan  

 lastes for, at en pyroman satte ild til skibet, men konsekvenserne blev  

 så fatale, fordi de ansvarlige satte skibet i drift for tidligt.
Mange  

 kahytter var ikke færdigmonteret, ledninger hang ned fra loftet, og der  

 var ikke holdt brandøvelser med mandskabet, som for de flestes  

 vedkommende ikke talte dansk, norsk eller engelsk, og som knap nok kendte  

 skibet.
Betina  Kold, besætningsmedlem, Scandinavian  

 Star: Hvis den havde fået lov at vente 14 dage til en måned  

 mere, så er jeg sikker på, at der ikke havde været noget  

 Scandinavian Star i dag.
Vi havde været forberedt, vi havde kendt  

 båden.
Vi kunne måske endda have håndteret, at en gal mand  

 satte ild på båden, og fået fat i ham, og slukket branden.  

 Den havde sikkert ikke en gang udbredt sig i så stor mængde, hvis  

 vi havde været mere forberedt.
Hvis vi ikke havde været  

 trætte.
 Speak: Men hvorfor satte rederne skibet i drift,  

 før det var klar? Hvorfor hastede det så meget, at man  

 bragte andre menneskers liv og helbred i fare? Svaret ligger hovedsageligt i,  

 at Scandinavian Star var en brik i en større skatteoperation, der  

 handlede om fradrag på flercifrede millionbeløb.
Indslag fra TV-avisen, 6 oktober, 1992: Der var  

 stort presseopbud i dag, da retssagen startede.
Ejendomsmægler og  

 skibsreder [H], rederidirektør [O] og kaptajn [N] er alle anklaget for  

 at have overtrådt loven om skibes sikkerhed.
Det kan give et halvt  

 års hæfte eller bøde.
Speak: De, som myndighederne anså for at  

 være ansvarlige, blev dømt for at have sjusket med sikkerheden  

 ombord.
Men til trods for at der blev afholdt søforklaring, at der  

 blev nedsat en undersøgelseskommission, og at politiet efterforskede  

 sagen, var der ingen myndigheder, der undersøgte ejerforholdene  

 omkring Scandinavian Star.
Her lagde man simpelthen de anklagedes egne  

 forklaringer til grund.
Men det var jo netop her, man skulle have fundet  

 forklaringen på tilsidesættelsen af sikkerheden på  

 Scandinavian Star.
Den dag, katastrofen skete, var skibet nemlig registreret  

 i Bahamas i et andet navn end[H]'s.
Miami er verdens største  

 krydstogtshavn.
Det er her Skandinaviske rederier som DFDS og Stena Line i  

 starten af 80'erne satsede flere hundrede millioner kroner i håb om at  

 tjene penge på krydstogter.
Sælgeren af Scandinavian Star var det  

 Miami baserede rederi SeaEscape.
Myndighederne fandt aldrig ud af, at  

 Scandinavian Star var det første skib i et omfattende samarbejde  

 mellem [H] og SeaEscape med flere hundrede millioner kroner på spil.  

 Det handlede om skat eller rettere skattefradrag.
For [H] havde tjent store  

 penge på Vognmandsruten over Storebælt.
Da han i februar 1990  

 solgte ruten, fik han et overskud på 250 millioner kroner, og de penge  

 gjaldt det om at få investeret, før ligningsmyndighederne  

 forlangte skat af fortjenesten.
For at få et skattefradrag skulle  

 pengene geninvesteres i en ny virksomhed, og det skulle ifølge den  

 danske skattelovgivning ske senest den 1. april.
Med de mange millioner  

 på lommen begyndte [H] at se sig om efter et nyt skib.
I Miami bor  

 også danskeren [K]. [K] arbejdede i mange år i DFDS, og i det job  

 fik han mange pengestærke kontakter.
Sammen med dem etablerede han  

 rederiet SeaEscape.
Det var [K], som gennem SeaEscape formidlede Scandinavian  

 Star til [H].
De to udtænkte en plan, der skulle redde [H]'s penge fra  

 det danske Skattevæsen.
SeaEscape, [K] og [H] aftalte også  

 dengang nye og langt mere omfattende transaktioner end Scandinavian Star.  

 Planen var, at [H] skulle købe skibe for næsten 500 millioner  

 kroner af SeaEscape og [K].
Skibene ville give et samlet fradrag på  

 mere end 100 millioner kroner.
De øvrige tre skibe var Scandinavian  

 Song, Scandinavian Sun og Sun Fiesta.
 Douglas  Macgarvey, rederidirektør, SeaEscape,  

 1989-92: Køberen, [H], forhandlede og skrev kontrakt med  

 SeaEscape.
Speak: Ved de, hvem der tog kontakt? D.M.: Det kan jeg ikke huske.
 Speak: Var der andre skibe end Scandinavian Star  

 indblandet i transaktionerne mellem [H] og SeaEscape.
D.M.: Jeg kan ikke huske nogen specifikke skibe,  

 som var i drift dengang.
Efterfølgende var han indblandet i  

 købet af et skib, som han chartrede til driftsselskabet.
Speak: Handlen blev konstrueret, så det ville  

 være næsten umuligt at finde ud af, hvem den egentlige ejer var.  

 Men hvorfor blev alle disse skibshandler holdt hemmelige under  

 efterforskningen? Det er jo ikke ulovligt at købe skibe.
Sandheden kom  

 for en dag i konkursretten her i Miami i et forsøg på at redde  

 SeaEscape fra konkurs.
Under ed måtte bagmændene fortælle  

 om skibshandlerne.
Under krydsforhøret indrømmede en af  

 SeaEscapes ejere, at der var tale om rene papirhandler.
Med andre ord [H]  

 havde aldrig kontrollen over de skibe, han krævede skattefradrag for.  

 De forblev i SeaEscapes eje.
Teknikken var, at [K] og hans kompagnoner  

 købte et skib, som de samme dag og for samme pris solgte videre til et  

 selskab, som [H] ejede.
Dette selskab lejede straks skibet ud igen til  

 SeaEscape og [K]. [H] havde nu papir på, at han ejede et skib.
Ligesom  

 med Scandinavian Star blev selskabet registreret på Bahamas, og i  

 forbindelse med købet af Sun Fiesta fik det navnet Ferry Charter, Skt.  

 Thomas. [H]'s rolle var passiv.
Han skulle bare have sit skattefradrag. [H]  

 havde aldrig noget med Sun Fiesta at gøre, og senere blev det klart,  

 at han heller ikke kontrollerede det selskab, som ejede færgen.
Med  

 andre ord en handel som kun eksisterede på papiret.
Det var [K], der i  

 sin egenskab af direktør, ordnede finansieringen og underskrev  

 kontrakterne.
Da Scandinavian Star brændte, havde den været i  

 drift siden 1. april, som var skæringsdagen for at opnå  

 skattefradraget.
Nu risikerede [H] en tilbundsgående  

 undersøgelse af sine transaktioner, så det var formentlig klogt  

 af ham at påtage sig det fulde rederansvar, selv om det var [K], der  

 havde ansvaret ifølge skibsregisteret.
Strafferammen for at sjuske med  

 sikkerheden var i 1990 seks måneders fængsel, mens strafferammen  

 for grov skattesvindel er op til fire år.
Og med en tiltale for  

 skattesvindel risikerede [H] at miste sin formue.
(Et mayday fra Scandinavian Star fra passagerskibet  

 Scandinavian Star.
Scandinavian Star? Ja, men jeg spørger  

 Göteborg.) Speak: Scandinavian Star sejler stadig som  

 passagerskib, nu under navnet Reagle Voyager.
Skibet sejler i rutefart mellem  

 Puerto Rico og Den Dominikanske Republik, og er stadig registreret i Nassau  

 på Bahamas.
Den ansvarlige reder er [K], som også var ansvarlig  

 reder, da skibet brændte for 10 år siden.
Hverken [H] eller [K] har ønsket at medvirke i  

 dokumentarprogrammet "Gåden Scandinavian Star", der vises i sin helhed  

 onsdag aften klokken 20.00 her på DR1. Programmet kulegraver  

 skatteforholdene og sikkerheden for passagerer i international skibsfart." Programmet "Gåden Scandinavian Star" blev ikke sendt  

 som planlagt onsdag aften kl. 20.00, idet der på begæring af  

 klageren blev nedlagt fogedforbud mod udsendelsen.
Den 28. juni 2000 bragte Danmarks Radio derimod  

 udsendelsen "Scandinavian Star", der blev efterfulgt af et interview med  

 klageren.
Det fremgår af dette interview at:
Speak: "Det var en dybt tragisk katastrofe, der  

 skete.
Hvordan har det påvirket dig? [K]: Jeg mener, man kan se på det i perioder.  

 Hvis vi ser på ulykkestidspunktet, så påvirkede det mig,  

 som jeg tror, det påvirkede hele den danske befolkning, og det var jo  

 ufatteligt, at en pyroman kan sætte ild på et skib og derved at  

 158 mennesker dør.
Og der tror jeg, at man tænker   alle  

 tænker på de pårørende og de overlevende, og det  

 påvirker en meget, meget dybt.
Senere hen, så tænker man jo  

 over hvad, især når man er i shipping, som jeg er, hvad kunne der  

 være gjort, og hvad skulle der have være gjort for at undgå  

 noget sådan.
Speak: Hvad var din rolle i SeaEscape? [K]: Jeg blev administrerende direktør, da  

 selskabet blev stiftet i 1985. Jeg var administrerende direktør for  

 Scandinavian World Cruises, som blev afviklet og fortsatte så, mens det  

 var ejet af både amerikanere og DFDS, i en årrække indtil  

 og med 1987.
Speak: Men senere hen, så var du konsulent og  

 bestyrelsesmedlem i SeaEscape? [K]: Det er korrekt.
Efter jeg stoppede som  

 administrerende direktør, fortsatte jeg i perioden 1988-90 som  

 ikke-stemmeberettiget bestyrelsesmedlem og konsulent for virksomheden.
Speak: Altså, det vil sige, at i 1990 der var  

 din rolle bestyrelsesmedlem og konsulent i SeaEscape? [K]: Det er korrekt.
Speak: Hvorfor skulle Scandinavian Star  

 sælges? [K]: Scandinavian Star passede som skib ikke ind i  

 SeaEscapes flåde, og man besluttede derfor, at man ville godt udvide  

 flåden med andre skibe og ville derfor sælge Scandinavian  

 Star.
Speak: Hvordan kom [H] ind i billedet? Hvordan kom  

 du i kontakt med ham? [K]: Jeg fik til opdrag, på vegne af ejerne  

 af SeaEscape, at sælge skibet.
Vi satte det til salg over hele verden,  

 og jeg forhandlede med en lang række mulige købere.
Der var  

 så tre seriøse købere, der alle inspicerede skibet.  

 Én af disse købere viste sig så at være [H].
Speak: Der ligger en kontrakt, som du har  

 underskrevet fra den 16. februar, hvor efter der skulle være betalt 2,5  

 millioner doller altså 16 millioner kroner inden en uge.
Blev det  

 betalt? [K]: Ja, depositummet, hvis det var 2,5 million,  

 det er mellem de 15 og 20 millioner, det blev betalt.
Ja.
Speak: Da så handelen går i stand,  

 så bliver der aftalt en sælgerfinansiering, og skibet skulle  

 betales over seks år.
Hvad gik aftalen egentlig ud på? [K]: Aftalen gik ud på, at skibet skulle  

 leveres, og det er ikke en lejeaftale, men en købsaftale, det vil sige  

 køber eller [H]'s selskaber køber skibet og får en  

 delvis finansiering, og for det skulle han så stille en række  

 sikkerheder i form af andre skibe og andre aktiver.
Speak: I den der Skandinaviske Granskningskommision  

 der står der, og jeg citerer, "at hovedtrækket var, at SeaEscape  

 skulle låne penge ud til køberen mod sikkerhed i skibet". Er det  

 rigtigt? [K]: Det er korrekt, at der var en  

 sælgerfinansiering, altså [H] betaler de her 15-20 millioner, det  

 resterende beløb er så finansieret af sælger over en seks  

 års periode mod sikkerhed i skibet og i andre aktiver.
Speak: Da så katastrofen er sket, så  

 kommer kaskoforsikringen til udbetaling.
Hvem fik de penge? [K]: Skibet var forsikret af [H]-selskaberne   det  

 var dem, der havde skibet, kontrollerede skibet, disponerede skibet  

 så udbetalingen foregår sådan, at det beløb af  

 købesummen, der endnu ikke er betalt til sælgerne, det udbetales  

 til sælgerne.
Resterende beløb eller hvad der ellers er af  

 aftale med forsikringen, det udbetales til den, der disponerer skibet,  

 så Sea-Escape fik det beløb, der var i købesum, hverken  

 mere eller mindre.
Speak: Kan du huske, hvor meget det var? [K]: Jeg mener købsprisen på skibet  

 var 21 millioner doller i alt.
Lige der omkring.
Speak: Se, den 30. marts, og det er 9 dage  

 før katastrofen, der bliver SeaEscape registreret som ejer af  

 Scandinavian Star, og det er samme dag, som [H] skal overtage skibet, da  

 bliver du så registreret som "bestyrende reder" i Bahamas  

 skibsregister.
Hvordan kan det være, at SeaEscape udpeger dig til at  

 have den rolle 9 dage før katastrofen? [K]: Man skal registrere købet, man  

 køber skibet af Stena, så det skal registreres i  

 Bahamas-registeret.
Jeg bliver så sat ind som en kontaktperson,  

 registreret som dét i Bahamas-registeret den dag, uden jeg faktisk ved  

 det, jeg får det at vide senere, men der skal stå en  

 kontaktperson, der skal altså være et personnavn, og i og med jeg  

 stod for handlen, så har det egentlig været meget naturligt for  

 advokaterne at sætte mig ind i den funktion.
Speak: Du har fremlagt et brev fra dine advokater i  

 London.
Af det brev fremgår, at alle instruktioner i Star-handlen,  

 registreringen og så videre, det kommer på instruks fra dig? [K]: Det er korrekt, at jeg formidlede det salg,  

 det var det, den opgave, jeg havde fra SeaEscape, var at sælge skibet.  

 Og jeg står så for alle ting i forbindelse med salget af skibet,  

 hvorimod det er advokaterne, SeaEscapes advokater, der registrerer alle ting.  

 Som du ved fra den registrering, så er min underskrift ikke på  

 det papir, men det er meget naturligt, det er mig, der bliver registreret,  

 så der er ikke noget forkert i det.
Speak: Det er fordi, når jeg spørger,  

 så er det fordi, så sent som i marts i år, der har du sagt,  

 at du ikke vidste, at du stod der, men det kan jeg ikke få til at  

 hænge sammen med, at dine advokater siger, at alt, hvad de gjorde i  

 forhold til skibsregisteret, det kom fra dig? [K]: Jamen, det er korrekt, at jeg har givet alle  

 instruktioner til advokaterne om, hvad der skulle registreres på vegne  

 af SeaEscape.
Speak: Hvilken indflydelse kunne du udøve  

 over skibet? [K]: Ingen.
Speak; Det vil altså sige, du kunne ikke  

 stoppe skibet? [K]: Nej.
 Speak: Hvad er din mening så om, at Bahamas'  

 love flere steder understreger, at en manager har de samme juridiske  

 forpligtelser som en ejer? Det står der.
[K]: Altså, der kan jeg kun sige, at der  

 findes kun én sag på dét, og den siger klart det  

 modsatte; at den, der er registreret har ikke mere eller mindre ansvar ved at  

 være registreret, end han ellers ville have haft.
Man kunne sagtens  

 forestille sig, at den person, der står der har ansvaret.
Jeg var som  

 administrerende direktør for SeaEscape, for de skibe vi ejede, der var  

 jeg den kontaktperson, men havde også samtidig ansvaret fordi, jeg drev  

 skibene Speak: Hvordan skal man så finde ud af,  

 hvornår det er det ene, og hvornår det er det andet, når  

 der står et navn i det register? [K]: Det kan man kun finde ud af ved at se, hvem  

 der rent faktisk driver skibet.
Det er jo sådan, at tager man  

 Scandinavian Star i 1985 og 1986, hvor det var ejet af Stena Line, da havde  

 Stena Line lejet skibet til SeaEscape og overdraget driftsansvaret til  

 SeaEscape, så selvom Stena Line ejede skibet og havde et Stena-navn  

 stående i registrere, så var de ikke ansvarlige.
Det var jeg  

 på det tidspunkt.
Speak: Der blev jo gennemført flere  

 skibshandler mellem [H] og skal vi sige "miljøet" rundt om SeaEscape.  

 Så undrer jeg mig lidt over, set i lyset af, at [H], skal vi sige,  

 misligeholdt sine betalingsforpligtelser i Star-handlen.
Hvorfor blev der  

 så indledt et så omfattende forretningssamarbejde med ham? [K]: [H] misligeholdt jo ikke.
Han var seks dage  

 for sent med på det med alle hans dokumenter.
Han havde betalt de  

 beløb, der skulle betales.
Han havde en række dokumenter, der  

 skulle være på plads den 30. marts, og det var de ikke før  

 den sjette april.
Men udover det, var der ikke nogen misligeholdelse.
Speak: Da [H] solgte Vognmandsruten, og stod med  

 alle disse mange penge der på lommen, da var han vel en del af  

 skattetænkning? [K]: Det ved jeg ikke noget om.
Jeg kender ikke  

 skatteforhold, jeg kender ikke hans selskabsstruktur, jeg har ikke set  

 hans selvangivelse.
Speak: Nu sagde du i 1997 til Jyllandsposten om de  

 forhandlinger, og jeg citerer dig: "Man mente, der var en person her,  

 altså [H], der kunne være interesseret i nogle aktiver, som havde  

 skattemæssige fradragsmuligheder i Danmark"? [K]: Ja.
Speak: Så du har da vidst, at det her  

 handlede om skattetænkning? [K]: Nej.
Jeg tror ikke, at det er  

 skattetænkning.
Jeg tror, det er forretning.
Er det fornuftigt eller  

 ikke fornuftigt, ligesom de hundredetusinde af mennesker der køber en  

 skibsanpart eller har købt en skibsanpart i tidernes løb, det  

 er jo en kombination af, er det her noget, der giver overskud, men det er da  

 også en situation, hvor man sparer noget i skat.
 I Danmark, med de skattebyrder vi har, der er alle  

 beslutninger, køb af et hus har jo også en skattetænkning  

 med sig, så jeg kan ikke forestille mig andet end, at [H] også  

 har tænkt skat, men det ved jeg ikke noget om, det må du  

 spørge ham om.
Speak: I USA i 1993 da bliver du afhørt  

 under vidneansvar om [H]'s involvering i SeaEscape i efteråret 1990, og  

 da siger du: "Jeg forsøgte at få sendt to skibe til et dansk  

 leasingselskab som en del af et dansk skatteoplæg". Så med andre  

 ord, skattetænkning kan da ikke være dig fremmed i den  

 sammenhæng? [K]: Nej, der er jo skat i alle investeringer i  

 Danmark, som jeg netop sagde, det er jo en del af det, men det skal  

 være en forretningsmæssig fornuftig investering samtidig.
Det er  

 klart.
Speak: Se, der er jo nogle lighedspunkter mellem  

 handlerne, som [H] gennemførte, altså Scandinavian Star, Sun  

 Fiesta, Scandinavian Son.
Finansieringen er den samme, etablering af  

 selskaber på Bahamas, og det var SeaEscapes banker, der finansierede  

 det hele, og du var bankens kontaktperson? [K]: Jeg mener ikke, der er ret meget lighedstegn  

 mellem Scandinavian Star og de to andre skibe.
Tager du Scandinavian Star,  

 så er det et skib, [H] har brug for i en rute, han ejer, og han driver  

 og har drevet i en årrække.
Han ønsker altså at  

 købe et skib til egen drift.
De to andre handler, som jo altså  

 er nogle, der foregår efter ulykken, og altså derfor ikke har  

 nogen effekt i ulykken eller nogen involvering i ulykken.
Disse to handler er  

 jo det modsatte.
Der er det [H], der køber et skib for at leje det ud,  

 ikke for at drive det selv, derfor er der ikke rigtig den samme systematik i  

 disse handler.
Speak: Nej, jeg antyder heller ikke, at det  

 driftsmæssigt er ens, jeg siger, at økonomien i det,  

 finansieringen og kontrakterne, de er skabt over den samme læst.
Det  

 har du jo selv forklaret? [K]: Ja og nej, altså det er samme partere,  

 altså det er [H] på den ene side, det er SeaEscape på den  

 anden side, men i den ene situation, der køber [H] et skib fra  

 SeaEscape, og i de to andre situationer, der køber han to skibe fra en  

 tredje part altså fra nogle andre rederier og charter dem ud til  

 selskabet.
Speak: Når man ser det udefra, så ser  

 det ud som om, at alle de der handler de hænger sammen i et  

 forretningssamarbejde? [K]: Nej, det er det, Danmarks Radio siger i  

 TV-udsendelsen, der blev vist den tiende, og nu ved jeg ikke, hvad man har  

 sagt i den her udsendelse, for den har jeg jo ikke fået lov at se, men  

 det er helt uafhængige handler, og på det tidspunkt, [H]  

 køber Scandinavian Star, der kender jeg ikke [H], jeg har ikke  

 mødt ham, jeg har ikke talt med ham, og de to andre skibe har ikke  

 været drøftet på tidspunktet, så de kommer  

 altså efter ulykken og har derfor ikke noget med Scandinavian Star og  

 ulykken at gøre overhovedet.
Speak: I 1990 der kunne man sejle med passagerer,  

 uden der var en eneste ansvarlig person på ejersiden, der kunne  

 identificeres? [K]: Det kommer jo helt an på, hvem der  

 driver skibet, altså der er et helt klart ansvar.
Den, der har driften  

 af skibet, den der beslutter, den der ansætter personalet, det er den  

 person, der er ansvarlig, og det findes der jo altså en  

 højesteretsdom på, at det var [H], og det var [O].
De stod for  

 driften af skibet, og dermed var de ansvarlige redere.
Speak: Jamen, det er jo dét, som er  

 bundlinien i det hele, at man undrer sig over, at der kan sejle et skib rundt  

 uden, man klart kan identificere, hvem er ejeren, hvem er den ansvarlige? [K]: Ja, der må man sige, tilbage i 1990, der  

 var det ikke klart registreret, hvem der havde et rederansvar.
Der var det et  

 spørgsmål om, hvem der rent fysisk udførte det.
Det er jo  

 så lavet om siden hen på grund af Star-katastrofen og en  

 katastrofe i England, har man jo lavet en ændring i reglerne, der  

 gør, at fra oktober 1997 af samtlige passagerskibe, er der en  

 ansvarlig reder.
Altså en driftsansvarlig, og det er registreret.
Speak: Jo, det er korrekt i 1997, ændrer de  

 det, men det giver jo ikke nogen regler, som indebærer, at der er  

 åbenhed omkring ejerforholdene? [K]: Der er klar åbenhed om ansvar, og det er  

 jo det, jeg finder er væsentligt, og det burde der også have  

 været længe før.
Jeg er meget enig i de regler." Klageren har ved brev af 11. april 2000 krævet, at  

 Danmarks Radio skal bringe et genmæle vedrørende indslaget i  

 Søndagsavisen den 9. april 2000, og klageren har ved brev af 27. april  

 2000 formuleret følgende genmælekrav:
 "Søndagsavisen bragte den 9. april 2000 et indslag  

 om Scandinavian Star skibskatastrofen.
I indslaget oplystes det, at [K] etablerede rederiet  

 SeaEscape.
Dette er ikke korrekt.
Af indslaget fremgår endvidere, at [K] har solgt  

 skibe til [H].
Dette er ikke korrekt. [K] har hverken direkte eller indirekte  

 været ejer af skibe erhvervet af [H] eller et af denne domineret  

 selskab.
Det fremgår endvidere af indslaget, at [K] sammen  

 med [H] udtænkte en plan, der skulle redde [H]'s penge fra det danske  

 skattevæsen.
Hertil bemærkes, at [K], der ikke forud for salget  

 af Scandinavian Star kendte [H], og intet kendte til [H]'s skatteforhold,  

 ikke har udtænkt nogen form for plan med det formål at redde  

 penge fra det danske skattevæsen.
Endelig fremgik det af indslaget, at [K] var ansvarlig  

 reder for Scandinavian Star, da skibet brændte for 10 år siden.  

 Dette er ikke korrekt. [K] ejede ikke skibet og var ikke involveret i skibets  

 drift. [H] og [O] blev af Højesteret i straffesagen efter Scandinavian  

 Star skibskatastrofen dømt som de ansvarlige redere for Scandinavian  

 Star. [K]" Klageren har anført, at genmælekravet  

 vedrører følgende faktuelt forkerte oplysninger:
 1. Klageren etablerede rederiet SeaEscape.
 2. Klageren har solgt skibe til [H].
 3. Klageren udtænkte sammen med [H] en plan, der  

 skulle redde [H]'s penge fra det Danske skattevæsen.
 4. Klageren var ansvarlig reder for Scandinavian Star, da  

 skibet brændte for ti år siden.
Vedrørende pkt. 1 i genmælekravet har  

 klageren anført, at oplysningen er faktuelt forkert, idet selskabet  

 SeaEscape Limited blev stiftet af DFDS.
Klageren har aldrig været  

 aktionær i DFDS' datterselskab Scandinavian Cruises eller SeaEscape  

 Limited, og han kan derfor heller ikke have "etableret" nogen af dem.
Det er  

 derfor misvisende og langt fra "dækkende", når det i indslaget  

 postuleres, at klageren "etablerede rederiet SeaEscape". Oplysningen kan  

 alene anses for at være medtaget som en brik i det, der er udsendelsens  

 egentlige formål, nemlig at fremstille klageren som den ansvarlige  

 reder for Scandinavian Star på katastrofetidspunktet.
 Vedrørende pkt. 2 i genmælekravet har  

 klageren anført, at for seerne må det fremstå som om, at  

 han ejede skibet, og at han havde planlagt at sælge skibet til [H].  

 Faktum er imidlertid, at klageren hverken ejede Scandinavian Star eller de  

 skibe, der efterfølgende blev solgt til [H]'s koncern, ligesom det er  

 et faktum, at klageren på tidspunktet for påbegyndelse af  

 forhandlingerne om salget af Scandinavian Star ikke kendte [H] og end ikke  

 havde hørt om ham, ligesom forhandlingsforløbet blev  

 gennemført uden, at klageren overhovedet mødte [H].
Det forhold, at klageren efterfølgende medvirkede  

 som formidler ved salg af skibe til [H]'s koncern, misbruges af Danmarks  

 Radio til at lancere en konspirationsteori.
Seerne får således  

 det indtryk, at der på tidspunktet for købet af Scandinavian  

 Star bestod en plan om, at [H] skulle købe skibe for ½ mia. kroner af  

 SeaEscape og [K].
Sådan en plan eksisterede imidlertid ikke, og det  

 forhold, at der efterfølgende blev gennemført skibshandler  

 formidlet af [K] ændrer ikke ved, at der ikke forelå nogen plan  

 på det for udsendelsen interessante tidspunkt, nemlig i forbindelse med  

 salget af Scandinavian Star.
Det fastholdes således, at der er tale om  

 en faktuelt forkert oplysning, som berettiger klageren til at få bragt  

 et genmæle.
Vedrørende pkt. 3 i genmælekravet har  

 klageren anført, at det er en notorisk forkert oplysning, at klageren  

 sammen med [H] udtænkte nogen form for plan, der skulle redde [H]'s  

 penge fra det danske skattevæsen, allerede af den grund, at klageren i  

 forbindelse med købet af Scandinavian Star aldrig mødte [H] og  

 aldrig drøftede dennes skatteforhold med ham, hvilket der heller ikke  

 var nogen som helst anledning til.
Købet af Scandinavian Star fremstod  

 for klageren som en klar kommerciel beslutning, der gik ud på, at  

 skibet skulle indsættes på en færgerute, i et selskab  

 domineret af [H].
Forhandlingerne vedrørende Scandinavian Star foregik  

 i øvrigt med en græsk mægler i London,  T.  Yannoulatos og  

 en dansk mægler,   Jørgen  Kongstad.
Klageren har endvidere anført, at indklagede ikke  

 på nogen måde har sandsynliggjort, at skattemæssige  

 overvejelser var anledning til købet af skibet.
Selv om dette havde  

 været tilfældet, ændrer det ikke ved, at klageren på  

 ingen måde har taget del i disse overvejelser endsige har haft kendskab  

 til dem, dersom sådanne overvejelser på noget tidspunkt har  

 optrådt på købers side.
Klageren har tillige anført, at udtalelsen, om at  

 han sammen med [H] udtænkte en plan, der skulle redde [H]'s penge fra  

 det danske skattevæsen, ikke er udtryk for en "journalistisk  

 vurdering", som anført af indklagede.
For seerne fremstår det  

 nemlig som en faktuel oplysning, hvilket er det afgørende.
Udtalelsen  

 indeholder heller ikke "en vis grad af rigtighed", som anført af  

 indklagede.
Oplysningen er ganske enkelt forkert, hvorfor den berettiger  

 klageren til at få bragt et genmæle.
Klageren har herudover anført, at således som  

 udsendelsen er bygget op, er det et af udsendelsens hovedbudskaber, at det  

 forekommer odiøst, at skattemæssige overvejelser kan have  

 været medvirkende årsag til, at hensynet til sikkerheden blev sat  

 over styr, og når klageren præsenteres som hovedarkitekten bag  

 disse skattemæssige planer sammen [H], er det klart, at det er  

 overordentligt væsentligt at få afkræftet denne urigtige  

 oplysning.
Hertil kommer, at indklagede ikke har fremført nogen som  

 helst dokumentation for, at klageren ved købet af Scandinavian Star  

 havde nogen form for kendskab til eventuelle skattemæssige  

 overvejelser, der måtte have været på købers side.  

 Det er således væsentligt at holde sig for øje, at  

 klageren på tidspunktet for købet af Scandinavian Star ikke  

 på nogen måde havde en central placering i køberens  

 organisation, og at han på tidspunktet for forhandlingernes  

 påbegyndelse end ikke havde hørt om [H].
 Vedrørende pkt. 4 i genmælekravet har  

 klageren anført, at han ikke var den ansvarlige reder for Scandinavian  

 Star, da skibet brændte for ti år siden, hvorfor der er tale om  

 en faktisk forkert oplysning, der berettiger ham til at få bragt et  

 genmæle.
Klageren har endvidere anført, at en person, der  

 med rette kan betegnes som "ansvarlig reder" i relation til et  

 skibsfartøj også er omfattet af den personkreds, der i henhold  

 til lov om skibes sikkerhed er hjemfalden til straf ved overtrædelse af  

 de strafbelagte bestemmelser i loven.
Når seerne ikke modtager  

 oplysninger om karakteren af det registreringsforhold, der er tale om,  

 står udsagnet alene, og seeren sidder tilbage med indtryk af, at  

 klageren var en af de hovedansvarlige for den manglende overholdelse af  

 sikkerhedsreglerne om bord på Scandinavian Star og dermed skyldig i 158  

 menneskers død.
Indklagede kunne have nuanceret udsagnet betydeligt,  

 men valgte bevidst ikke at gøre dette, idet udsendelsens egentlige  

 budskab, der var, at en af de hovedansvarlige ikke blev straffet, dermed ikke  

 ville komme frem i tilstrækkelig klar form.
Klageren har tillige anført, at det ikke er  

 korrekt, at såfremt medierne én gang har bragt en oplysning, der  

 er forkert og misvisende, kan oplysningen ansvarsfrit genfremsættes.
Af  

 det baggrundsmateriale indklagede har henvist til, fremgår det med al  

 tydelighed, at klageren ikke var og aldrig har været medejer af  

 Scandinavian Star eller SeaEscape, og at han heller ikke har haft ansvar for  

 driften af skibet i Danmark, samt at han i øvrigt heller ikke ville  

 kunne få det, bare fordi han uden sin viden var registreret i Bahamas  

 skibsregisteret.
Disse oplysninger er imidlertid udeladt i udsendelsen, selv  

 om indklagede beviseligt og ubestridt kendte til sagens rette  

 sammenhæng.
Klageren har herudover anført, at det  

 fremgår, at indklagede har fremskaffet nogle artikler om branden  

 på Scandinavian Star via artikeldatabasen på internettet, hvorfor  

 indklagede har været bekendt med de dementier, der tidligere har  

 været bragt i danske dagblade om, hvorvidt klageren var den ansvarlige  

 reder for skibet.
Dette er imidlertid, ikke omtalt af indklagede, hvorfor  

 indklagede må anses for at handle mod bedre vidende.
 Klageren har endvidere anført, at det  

 journalistiske "frisprog" ikke kan udstrækkes til direkte eller  

 indirekte at beskylde navngivne personer for særdeles alvorlige  

 strafbare forhold, navnlig ikke når man handler mod bedre vidende,  

 således som indklagede gør i denne sag.
 Klageren har endelig anført, at der er en  

 afgørende forskel på begreberne "ansvarlig reder" og de  

 øvrige rederbegreber, hvorfor indklagede ikke med baggrund i, at  

 klageren tidligere er blevet betegnet som "bestyrende reder" eller  

 "disponerende reder" uden videre kan betegne ham som "ansvarlig reder".  

 Når man har gjort dette, er det klart, at det tjener et formål,  

 og at dette formål er, at udpege klageren som en af de hovedansvarlige  

 for ulykken.
Klageren har herudover anført, at han ikke er enig  

 i, at interviewet med ham i forbindelse med udsendelsen vist den 28. juni  

 2000 kan sidestilles med et genmæle.
Et genmæle indebærer  

 således efter klagerens opfattelse, at det pågældende medie  

 frivilligt eller efter pålæg fra Pressenævnet, gør  

 seerne opmærksom på, at tidligere bragte faktuelle oplysninger er  

 forkerte.
Der ligger heri en væsentlig forskel i forhold til et  

 interview, hvor den forurettede selv, i et vist omfang, får mulighed  

 for at korrigere de faktuelt forkerte oplysninger.
På den baggrund  

 fastholder klageren genmælekravet.
 Klageren har anført, at indklagede har tilsidesat  

 god presseskik ved at bringe oplysninger, der er forkerte og misvisende, og  

 som meget let kunne have været kontrolleret før udsendelsen,  

 idet det bl.a. udtales i udsendelsen, at "[K] etablerede sammen med  

 pengestærke kontakter rederiet SeaEscape", "SeaEscape, [K] og [H]  

 aftalte også dengang nye og langt mere omfattende transaktioner end  

 Scandinavian Star", og "Planen var, at [H] skulle købe skibe for  

 næsten kr. 500 mio. af SeaEscape og [K]".
Klageren har endvidere anført, at indklagede har  

 tilsidesat god presseskik ved at udtale, at "alle disse skibshandler blev  

 holdt hemmelige under efterforskningen", idet der heri ligger et postulat om,  

 at klageren har forsøgt at undertrykke oplysninger af relevans for  

 efterforskningen.
For det første er det vanskeligt at se hvorledes de  

 efterfølgende skibssalg på nogen måde skulle have relevans  

 for ulykken på Scandinavian Star.
For det andet har klageren ikke holdt  

 noget som helst hemmeligt.
Det er korrekt, at han ikke har været  

 afhørt i forbindelse med efterforskningen, og at han har undret sig  

 over dette, henset til det store antal personer der i øvrigt blev  

 afhørt under efterforskningen.
Klageren ville imidlertid ikke kunne  

 bidrage med noget af relevans for efterforskningen, hvilken konklusion de  

 efterforskende myndigheder må antages også at være kommet  

 til.
Udsagnet om, at skibshandler blev holdt hemmelige under efterforskningen  

 har således intet på sig.
Der var intet hemmeligt ved  

 skibshandlerne, de var bare ikke relevante, og derfor blev de ikke inddraget  

 i efterforskningen, men det er klart, at indklagede, for at støtte den  

 lancerede konspirationsteori, er nødsaget til at fremstille det  

 således, at skibshandlerne blev holdt hemmelige.
Det er også  

 klart, at det ville være særdeles dadelværdigt, dersom  

 forhold af relevans for efterforskningen virkelig var blevet undertrykt,  

 hvorfor udsagnet er krænkende overfor klageren.
Klageren har tillige anført, at indklagede har  

 tilsidesat god presseskik ved at udtale, at "teknikken var at [K] og hans  

 kompagnoner købte et skib..", idet seerne nødvendigvis må  

 sammenholde dette udsagn med, hvad der ellers er anført om disse  

 "pengestærke kontakter" og "bagmændene" bag SeaEscape.
Da  

 klageren ikke har været ejer af de involverede skibe, er udsagnet  

 endvidere forkert og misvisende.
Klageren har endvidere anført, at indklagede har  

 tilsidesat god presseskik ved at udtale, at "nu risikerede [H]  

 tilbundsgående undersøgelser af sine transaktioner, så det  

 var formentlig klogt af ham at påtage sig det fulde rederansvar, selv  

 om det var [K] der havde ansvaret ifølge skibsregisteret". Hele  

 udsendelsen bygger således på den forudsætning, at [H] "  

 har påtaget sig rederansvaret" fordi alternativet ville have  

 været en dom for skattesvindel.
Hvad udsendelsen imidlertid ikke  

 nævner er, at [H] påstod frifindelse under straffesagen.
Det er  

 således notorisk og beviseligt ukorrekt, at [H] påtog sig noget  

 ansvar, idet dette nødvendigvis måtte have fordret en  

 tilståelse.
I det citerede udsagn ligger endvidere, at [H] påtog  

 sig et ansvar, der ikke påhvilede ham, fordi det ikke var ham, der  

 fremgik som registreret i skibsregisteret.
Heri må selvsagt også  

 ligge, at det så i givet fald burde have været den person, der  

 fremgik af registeret, som burde have været straffet.
Da udsendelsen  

 gør en del ud af at fortælle, at den pågældende  

 person var klageren, står seerne nødvendigt tilbage med det  

 indtryk, at det var klageren, der burde have været straffet.
 Klageren har her tillige anført, at indklagede har  

 tilsidesat god presseskik ved at udtale, at "den ansvarlige reder er [K], som  

 også var ansvarlig reder, da skibet brændte for 10 år  

 siden". Der er således tale om oplysninger, der er forkerte og  

 misvisende, og som meget let kunne have været kontrolleret før  

 indslaget blev bragt og langt hen ad vejen var blevet kontrolleret, uden at  

 producenten ønskede at bringe de korrekte oplysninger, endsige  

 redegøre for de fremkomne indsigelser.
Klageren har herudover anført, at det er  

 åbenbart, at indslaget indeholder oplysninger om ham, som er skadelige,  

 krænkende og agtelsesforringende, og det kan oplyses, at de i indslaget  

 fremførte påstande allerede har haft alvorlige økonomiske  

 konsekvenser for klageren og hans virksomhed.
Det må i den forbindelse  

 erindres, at klageren fortsat driver virksomhed i shippingbranchen med  

 teknisk management af passagerskibe i betydeligt omfang samt formidling af  

 køb/salg og chartring af passagerskibe.
Hertil kommer, at  

 beskyldningerne af naturlige årsager har været belastende for  

 klageren og hele hans personlige omgangskreds.
Klageren har i denne  

 forbindelse oplyst vedrørende kommunikationen mellem de researchende  

 journalister og ham selv forud for indslaget, at han på ingen  

 måde blev konfronteret med, at udsendelsen ville indeholde oplysninger  

 om, at han var ansvarlig reder, eller at [H] "tog straffen" for den  

 ansvarlige reder.
Da klageren ikke kunne få en tilfredsstillende dialog  

 med producenterne om udsendelsen, afslog han at deltage i et interview.
Dette  

 er imidlertid ikke ensbetydende med, at indklagede af den grund er frigjort  

 fra forpligtelsen til at forelægge for klageren, at man ville  

 præsentere ham som "ansvarlig reder" i relation til Scandinavian Star,  

 og som en person der sammen med [H] havde udtænkt en plan om  

 skattetænkning m.v.
Det interview, der blev vist med klageren i  

 forbindelse med udsendelsen den 28. juni 2000, viser da også, at  

 indklagede med en rimelig grad af imødekommenhed kunne have fået  

 et interview med klageren, men spørgsmålet er, om indklagede  

 overhovedet havde nogen reel interesse heri i forbindelse med den oprindelige  

 udsendelse,.
Klageren har endvidere anført, at det er i strid  

 med god presseskik, at det ikke fremgår af indslaget, hvad der er  

 faktiske oplysninger, og hvad der er kommentarer.
Da indklagede blev bekendt  

 med karakteren af de urigtige meddelelser indslaget indholdt, burde  

 indklagede endvidere på eget initiativ have foretaget en berigtigelse  

 heraf.
 Klageren har herudover anført, at klagen ikke alene  

 vedrører udsendelsens speakertekst, men tillige billedsiden i den  

 forstand, at billedsiden forstærker det indtryk, speakerteksten skaber  

 af klagerens rolle i relation til Scandinavian Star skibskatastrofen.
Klageren har endelig anført, at ulykken på  

 Scandinavian Star den dag i dag påkalder sig overordentlig stor  

 offentlig interesse, og at det derfor er relevant at producere en udsendelse  

 i anledning af ti året for ulykken.
Når udsendelsens clou  

 imidlertid er, at den egentlige ansvarlige for skibet er en hidtil ukendt  

 mystisk dansk/amerikaner, er grænserne for det tilladelige langt  

 overskredet.
Scandinavian Star katastrofen involverede 158 menneskers  

 død, og det er klart, at det såvel økonomisk som socialt  

 og personligt er ødelæggende for klageren, at blive fremstillet  

 som en ansvarlig bagmand i så henseende.
Hertil kommer, at indklagede  

 kynisk har undertrykt faktum samt undladt at referere klagerens indsigelser,  

 som man udmærket godt kendte til, hvilket gør forholdet  

 særligt kritisabelt.
Indklagede har anført, at formålet med  

 udsendelsen var med udgangspunkt i Scandinavian Star katastrofen at belyse,  

 at reglerne om skibsfart fortsat er sådan, at det er vanskeligt at  

 afdække ejerforhold, og at den journalistiske præmis for dette  

 program var at påvise, at myndighederne i forbindelse med  

 efterforskningen af omstændighederne og baggrunden for den på det  

 tidspunkt største skibskatastrofe i Norden ikke i tilstrækkeligt  

 omfang havde efterforsket ejerforholdene omkring Scandinavian Star.
Det havde  

 man udtrykkeligt undladt, fordi "det var for uoverskueligt", og fordi  

 "målet var at få de sigtede straffet med ubetinget  

 fængselsstraf". Programmet påpeger således, at passager- og  

 krydstogtskibe kunne sejle rundt på verdenshavene uden, at  

 myndighederne havde nogen mulighed for at kortlægge, hvem der var de  

 egentlige ejere af skibene.
De reelle ejerforhold fortonede sig bag  

 uigennemsigtige skuffeselskaber registreret i skibsregistre med  

 bekvemmelighedsflag.
I dette tilfælde Bahamas.
Vedrørende genmælekravet har indklagede  

 anført, at forudsætningen for et berettiget krav om  

 genmæle er, at der enten er enighed om, at faktuelle oplysninger er  

 forkerte, at der er berettiget tvivl om rigtigheden af faktuelle oplysninger,  

 eller at det af en relevant instans er fastslået, at der er tvivl om  

 rigtigheden af faktuelle oplysninger.
Ingen af disse forudsætninger er  

 imidlertid opfyldt, idet det bestrides, at de af genmælekravet  

 omfattende punkter rummer faktuelt forkerte oplysninger.
Da man viste  

 udsendelsen "Scandinavian Star" den 28. juni 2000, var der således ikke  

 grundlag for at bringe det begærede genmæle, men klageren havde i  

 forbindelse med interviewet mulighed for at korrigere de oplysninger, der er  

 genstand for genmælekravet.
Vedrørende pkt. 1 i genmælekravet har  

 indklagede anført, at det af indslaget fremgår, at "i Miami bor  

 også danskeren [K]. [K] arbejdede i mange år i DFDS, og i det job  

 fik han mange pengestærke kontakter.
Sammen med dem etablerede han  

 rederiet SeaEscape". Klageren har gjort gældende, at udsagnet er  

 faktuelt forkert, idet han ikke stiftede SeaEscape, og idet han ikke var  

 aktionær i dette, således at det skulle være misvisende at  

 anføre, at han etablerede   SeaEscape.
Det fremgår imidlertid  

 klart af udsagnet, at klageren var ansat i og udsendt af DFDS, og at han i  

 det job - dvs. som ansat i DFDS   etablerede SeaEscape.
Udtrykket "etablerede  

 (rederiet)" implicerer ikke nødvendigvis (med)ejerskab til rederiet.
I  

 daglig tale benyttes formen "etablere" også selv om ejerskab ikke er en  

 realitet.
Udtrykket beskriver dermed ganske godt sprogligt, at klageren, som  

 den centrale person for DFDS, forestod en ændring af  

 selskabsstrukturen.
Det var ham, der var sendt over af DFDS, ham der forestod  

 overvågning af ændringerne, ham der fandt de øvrige  

 aktionærer/investorer i selskabet, og ham, der blev administrerende  

 direktør i det nyetablerede selskab SeaEscape.
Indklagede har endvidere anført, at ved  

 afgørelse af, om der er tale om faktisk forkerte oplysninger, som  

 berettiger til et genmæle, må det kunne godtages ved formidling  

 af komplicerede forhold gennem et massemedie til en bred offentlighed uden  

 særlige forudsætninger på det specielle område at  

 forenkle, således at ikke alle nuancer er med, men så  

 hovedtrækkene er forståelige og dækkende.
Indklagede finder  

 på denne baggrund ikke, at klageren er berettiget til at få bragt  

 et genmæle vedrørende pkt. 1 i genmælekravet, hvortil  

 kommer, at indklagede ikke kan tiltræde, at oplysningerne er medtaget  

 for at fremme "udsendelsens egentlige formål, nemlig at fremstille [K]  

 som den ansvarlige reder for "Scandinavian Star" på  

 katastrofetidspunktet"- dette har aldrig været udsendelsens  

 formål.
Indklagede har vedrørende pkt. 2 i  

 genmælekravet anført, at det af indslaget fremgår, at  

 "planen var, at [H] skulle købe skibe for næsten 500 millioner  

 kroner af SeaEscape og [K]". Hertil har klageren anført, at han ikke  

 direkte eller indirekte har været ejer af skibe erhvervet af [H] eller  

 et af denne domineret selskab.
Det er imidlertid indklagedes opfattelse, at  

 udtrykket "har solgt skib(e)" er dækkende, også i det omfang  

 klageren alene formidlede handlerne, men ikke ejede skibene, hvilket netop er  

 det, klageren levede og lever af, nemlig at sælge/formidle skibe.  

 Sprogligt er der således dækning for udtrykket, der svarer til i  

 en handel om fast ejendom at sige, at man købte huset af Home eller en  

 person fra en anden ejendomsmægler.
Hertil kommer, at der i perioden marts 1990 til december  

 1990 blev handlet i alt fire skibe mellem [H] og selskaber, som klageren  

 havde en rolle i.
I en af disse handler, der vedrører skibet Sun  

 Fiesta, var selskabet Marne aktiv part i købsaftalen, og klageren var  

 aktionær i samt administrerende direktør for selskabet Marne.  

 Der findes i konsekvens heraf også at være en sproglig konsistens  

 i ordvalget.
Den citerede passage dækker således det forhold,  

at klageren ubestridt formidlede salg af skibe til [H]-koncernen,  

at klageren i eet tilfælde tillige havde direkte  

 økonomiske interesser i et af de handlede skibe ("Sun Fiesta"), samt  

at klageren spillede en central rolle i samtlige handler.
Det udtales  

 således ikke i programmet, at klageren ejede Scandinavian Star, hvilket  

 heller ikke er programmets standpunkt.
Indklagede kan således ikke  

 tiltræde klagerens udlægning, hvoraf det synes at fremgå,  

 at klageren var uden enhver form for ejerskab til de handlede skibe.  

 Vedrørende de øvrige overdragne skibe fungerede klageren dels  

 som formidler, og indtog dels en central placering i de selskaber, der var  

 involveret i de pågældende handler.
Indklagede finder  

 således ikke, at klageren er berettiget til at få bragt et  

 genmæle vedrørende pkt. 2 i hans genmælekrav.
Indklagede har vedrørende pkt. 3 i  

 genmælekravet anført, at klageren heller ikke i dette  

 tilfælde har krav på at få bragt et genmæle, idet  

 oplysningen i udsendelsen er korrekt.
I perioden marts 1990 til december 1990  

 blev der således lagt planer om at handle i alt fire skibe mellem [H]  

 og selskaber, som klageren havde en rolle i.
Tre af disse handler blev  

 gennemført, og klageren havde en række tilknytningsmomenter til  

 alle disse handler.
Den samlede værdi for de fire skibe var  

 næsten 500 millioner kroner.
I henhold til danske skatteregler med en  

 afskrivning på 30 procent, var det samlede skattefradrag, som [H] gik  

 efter, mellem 100 og 150 millioner kroner.
Skattefradraget på  

 Scandinavian Star alene var på 43,5 millioner kroner.
Som det  

 fremgår, vedrører det udsagn, der ønskes genmæle  

 over for, ikke blot "Scandinavian Star", men alle de skibe, der blev handlet  

 mellem parterne.
Der må lægges en plan, blandt andet for  

 finansiering, når transaktioner af denne størrelse skal  

 gennemføres.
Udsagnet om at klageren og [H] "sammen" udtænkte en  

 plan implicerer eller forudsætter ikke en direkte personlig kontakt  

 mellem [H] og klageren.
Udtrykket implicerer, at klageren personligt var  

 involveret   i en eller anden udstrækning   i den nævnte  

 planlægning, eller i effektueringen af planerne, hvilket han var.  

 Klageren var således direktør i SeaEscape, aktionær og  

 direktør i Marne, stifter af og direktør i Ferry  

 Charter-selskaberne, og aktionær og direktør i International  

 Shipping Partners, Miami, som administrerende [H]'s Ferry  

 Charter-selskaber.
Indklagede har endvidere anført, at da klageren  

 indtog en central placering i såvel sælgers som købers  

 organisation, er det ikke afgørende, hvorvidt han i egentlig forstand  

 var ophavsmand til de beskrevne planer, eller om han blot effektuerede planer  

 truffet af andre.
Der er imidlertid dækning for at hævde, at  

 klageren på væsentlig måde var involveret i samtlige  

 transaktioner.
Indslaget belyser, at der forelå en samlet plan  

 vedrørende blandt andet finansiering, disponering af skibene og  

 selskabsetablering, som tilgodeså og var betinget af både  

 sælgers og købers interesser, og som   for købers  

 vedkommende   dokumenteret var begrundet hovedsagelig i skattemæssige  

 hensyn.
To af de handlede skibe blev således erhvervet af [H]'s Ferry  

 Charter-selskaber   med det formål at leje de pågældende  

 skibe til SeaEscape, der var sælger, og selskaberne var stiftet af  

 klageren til dette formål, og klageren var direktør i  

 selskaberne.
Indklagede har herudover anført, at klageren under  

 vidneansvar i forbindelse med rekonstruktionen af SeaEscape forklarede i US  

 Bank-ruptcy Court, Miami, at "Jeg forsøgte at få sendt to  

 skibe til et dansk leasingselskab som en del af et dansk skatteoplæg".  

Indklagede kan derfor ikke tiltræde klagerens oplysning om, at han  

 " på ingen måde har taget del i disse (skattemæssige)  

 overvejelser endsige har haft kendskab til dem, dersom sådanne  

 overvejelser nogensinde har optrådt på købers side."  

Det kan derimod konstateres, at SeaEscape og klageren var engageret i  

 planlægningen af og/eller den faktiske medvirken til selskabsdannelser  

 med henblik på at tilrettelægge ejerstrukturen på  

 købers side.
Dette forhold er i sig selv udtryk for, at samarbejdet  

 rakte væsentligt videre end den blotte formidling af skibshandler.
Indklagede har herudover anført, at det  

 tidsmæssige aspekt af de indgåede skibshandler ikke er  

 afgørende.
Alle handler fandt sted i løbet af otte  

 måneder i 1990, hvilket må være det afgørende.  

 Udtrykket "dengang" viser ikke tilbage til tidspunktet for selve handelen  

 vedrørende Scandinavian Star, men derimod til det forløb i  

 1990, hvorunder der   ubestridt   blev indgået en række  

 skibshandler.
Indklagede har herudover anført, at det ikke  

 udtales i programmet, at de pågældende skattemæssige hensyn  

 i sig selv var odiøse, men det konstateres, at disse hensyn gjorde sig  

 gældende.
Der sker endvidere ikke i udsendelsen nogen generel  

 sammenkædning mellem på den ene side de pågældende  

 skattemæssige motiver til skibshandlerne og klagerens involvering heri,  

 og på den anden side tilsidesættelsen af sikkerhedsmæssige  

 forhold.
Derimod fremføres i udsendelsen det synspunkt, at det for [H]  

   og kun for denne   var væsentligt at få sat Scandinavian Star i  

 drift inden 1. april 1990 af afskrivningsmæssige årsager, og at  

 dette forhold kan have indebåret en sikkerhedsmæssig risiko.  

 Dette forhold involverer imidlertid ikke klageren.
Indklagede har endelig anført, at pkt. 3 i  

 klagerens genmælekrav i højere grad har karakter af en  

 journalistisk vurdering end en oplysning af faktisk karakter, og den allerede  

 af den grund ikke kan danne grundlag for et genmæle Indklagede har vedrørende pkt. 4 i klagerens  

 genmælekrav anført, at klageren heller ikke i dette  

 tilfælde har krav på at få bragt et genmæle, samt at  

 formuleringen ikke utvetydigt udgør en sigtelse mod ham for at  

 være ansvarlig for ulykken og dermed for 158 menneskers død.
Det  

 skal således understreges, at omtalen af klageren som "ansvarlig reder"  

 ikke er et udsagn om, at klageren strafferetligt eller på anden  

 måde er juridisk ansvarlig for "Scandinavian Stars" forlis, men derimod  

 alene er en beskrivelse af klagerens formelle position i forhold til skibet,  

 og herunder at hvervet som "managing owner" udøves under ansvar.
Det  

 har således aldrig været udsendelsens formål at fremstille  

 klageren som juridisk ansvarlig for skibskatastrofen, og noget sådant  

 udtales eller antydes ikke.
Det har derimod været udsendelsens  

 formål at påpege, at der i forbindelse med efterforskningen ikke  

 er taget stilling til, hvorvidt andre end de faktisk tiltalte og dømte  

 herunder eventuelt klageren kunne have pådraget sig ansvar i  

 forbindelse med ulykken.
Det udtales eller antydes endvidere ikke, at  

 klageren var medejer af Scandinavian Star.
Indklagede har endvidere anført, at begrundelsen  

 for at afvise genmælekravet på dette punkt er selve  

 registreringen af klageren som "managing owner" i skibsregisteret i Bahamas,  

 idet et genmælekrav ikke skal tages til følge, hvis  

 oplysningernes rigtighed er utvivlsom.
Når klageren i det officielle  

 skibsregister, som i international søret er den almindeligt anerkendte  

 og eneste kilde til at fastslå et skibs ejer- og reder-forhold, er  

 registreret som "managing owner", er det berettiget at præsentere ham  

 som sket i udsendelsen.
Det skønnes endvidere at en eventuel  

 nuanceforskel mellem udtrykkene "ansvarlig reder" og "bestyrende reder" er  

 uden betydning.
Hertil kommer, at der ikke kan konstateres noget grundlag for  

 klagerens påstand om, at den pågældende registrering  

 "managing owner"   alene gør ham til kontaktperson.
Indklagede har tillige anført, at der gælder  

 et vist frisprog, i særlig grad i en sag som denne, der påkalder  

 sig stor offentlig interesse, og hvor "frisproget" allerede tidligere er  

 fastslået.
Det kan således konstateres, at udtrykket "ansvarlig  

 reder", "bestyrende reder" og "disponerende reder" har været anvendt om  

 klageren i dansk presse i en lang række tilfælde uden at dette  

 har givet anledning til påtale fra hans side.
Sammenfattende fastholdes  

 det således, at der heller ikke på dette punkt har været  

 grundlag for genmæle, samt at den meget hyppige, offentlige anvendelse  

 af de påtalte formuleringer har skabt et bestyrket grundlag for den  

 fortsatte anvendelse heraf.
Indklagede har herudover anført, at klager på  

 nuværende tidspunkt er stillet, som om anmodningen om genmæle er  

 imødekommet.
Under interviewet med klageren bragt den 28. juni 2000  

 fik klageren således lejlighed til at fremsætte en række af  

 de synspunkter, som han overfor indklagede har fremført som  

 begrundelse for kravet om genmæle.
Det fremgår således af  

 interviewets spørgsmål og svar, at det blev  

 fastslået at klageren ikke var medejer af SeaEscape, at det blev  

 fastslået at klageren ikke var medejer af "Scandinavian Star",  

at klageren fik fyldestgørende mulighed for og faktisk ytrede  

 sig om sin involvering i og sit kendskab til [H]'s planer, og disse planers  

 skattemæssige forudsætninger, samt at klageren fik  

 fyldestgørende mulighed for og faktisk ytrede sig om sit syn på  

 baggrunden for og konsekvenserne af, at han på ulykkestidspunktet var  

 registreret som "managing owner" i Bahamas skibsregister.
Indklagede må  

 på denne baggrund konstatere, at det begærede genmæle under  

 alle omstændigheder faktisk er ydet klageren.
 Indklagede har endvidere anført, at god presseskik  

 ikke er tilsidesat, idet oplysningerne i udsendelsen om, at "[K] etablerede  

 sammen med pengestærke kontakter rederiet SeaEscape", "SeaEscape, [K]  

 og [H] aftalte også dengang nye og langt mere omfattende transaktioner  

 end Scandinavian Star", og "Planen var, at [H] skulle købe skibe for  

 næsten kr. 500 mio. af SeaEscape og [K]", er undersøgt i  

 tilstrækkelig grad.
Indklagede har endvidere anført, at når det i  

 udsendelsen siges, at "alle disse skibshandler (blev) holdt hemmelige"  

 så er dette ikke udtryk for, at man har forsøgte at undertrykke  

 oplysninger af relevans for efterforskningen af ulykken.
Formulering hverken  

 udtaler eller antyder, at klageren fortiede eller tilbageholdt oplysninger,  

 idet klageren slet ikke er omtalt i passagen.
Hertil kommer, at det er  

 ubestridt, at klageren ikke blev præsenteret for  

 spørgsmål, hverken af politiet eller af Granskningsudvalget, og  

 at klageren således ikke var genstand for efterforskning.
Indklagede har tillige anført, at [H] afviste at  

 afgive forklaring for Granskningsudvalget med henvisning til, at han  

 risikerede sigtelse/tiltale, og han ville derfor udelukkende afgive  

 forklaring til politiet.
Frederiksberg Politi, som forestod efterforskningen,  

 fandt imidlertid selskabs- og ejerforholdene "overordentlig  

 uoverskuelige". På dette grundlag afstod Frederiksberg Politi fra  

 at efterforske de mange og komplicerede selskabsforhold samt de talrige  

 øvrige transaktioner mellem [H]-koncernen og SeaEscape, ligesom  

 politiet opgav at rejse tiltale mod andre mulige ansvarlige end [H] og  

 personer med tilknytning til hans selskaber.
I betragtning af den erkendte  

 uigennemsigtighed, der prægede alle forhold vedrørende salget af  

 "Scandinavian Star" og de øvrige skibshandler, kan det undre, at [H]  

 ikke på eget initiativ fremlagde oplysninger, der kunne kaste lys over  

 de nævnte forhold.
Af de nævnte grunde er der derfor belæg  

 for at hævde, at relevante oplysninger ikke blev fremlagt, og god  

 presseskik er derfor ikke tilsidesat.
 Indklagede har endvidere anført, at udsagnet om, at  

 "teknikken var, at [K] og hans kompagnoner købte et skib " ikke  

 udgør en overtrædelse af god presseskik, og indklagede henviser  

 i denne forbindelse til sine bemærkningerne vedrørende  

 genmæle.
Indklagede har tillige anført, at udtalelsen om, at  

 "nu risikerede [H] en tilbundsgående undersøgelse af sine  

 transaktioner, så det var formentligt klogt af ham at påtage sig  

 det fulde rederansvar, selvom det var [K], der havde ansvaret ifølge  

 skibsregisteret." heller ikke indebærer en tilsidesættelse af god  

 presseskik.
Indklagede har således ikke gjort gældende, at [H]  

 påtog sig et strafferetligt ansvar, men derimod alene et rederansvar.  

 Heri ligger nærmere, at [H] i forbindelse med straffesagen erkendte, at  

 han havde den øverste ledelse eller beslutningsmyndighed i samtlige de  

 berørte selskaber (K/S Scandinavian Star, VR Holdings ApS, VR Dano  

 ApS, Project Shipping Ltd. m.fl.). For så vidt angår udsagnet om,  

 at klageren havde ansvaret ifølge skibsregisteret, henvises til  

 bemærkningerne vedrørende genmæle.
Indklagede har endvidere anført, at udsagnet: "den  

 ansvarlige reder er [K], som også var ansvarlig reder, da skibet  

 brændte for 10 år siden." ikke indebærer en  

 tilsidesættelse af god presseskik.
Indklagede henviser i denne  

 forbindelse til sine bemærkninger vedrørende klagers  

 genmælekrav.
Indklagede har herudover anført, at det ikke er  

 rigtigt, at man ikke forelagde udsendelsens oplysninger for klageren.  

 Når klageren gør gældende, at han ikke forudgående  

 blev konfronteret med, at udsendelsen ville indeholde bl.a. oplysninger om,  

 at han var ansvarlig reder, og at der burde være sket  

 forelæggelse heraf for ham, er det således forkert.
Det skal  

 endvidere på ny understreges, at det med udsagnet "ansvarlig reder"  

 ikke er tilkendegivet, at klageren efter en strafferetlig bedømmelse  

 er ansvarlig, men at han indtog en position, til hvilken der formelt er  

 knytter eller kan knytte sig et ansvar.
Det skal endvidere understreges, at  

 klageren havde fået forelagt påstanden om, at han på  

 ulykkestidspunktet var ansvarlig eller disponerende reder ("managing owner").  

 Klageren afslog således oprindeligt at deltage i et interview.
Det  

 forekommer derfor besynderligt, når klageren påstår, at han  

 ikke var bekendt med temaet for eller formålet med de ham stillede  

 spørgsmål.
Den "tilfredsstillende dialog med producenterne", som  

 klageren angiveligt ikke kunne opnå, bestod i, at indklagede afviste  

 klagerens krav om at få lov til at se og godkende de klip og det  

 indhold, der var om ham.
Klageren var således bekendt med temaet for  

 udsendelsen, dels gennem de klageren forelagte skriftlige  

 spørgsmål, og dels gennem klagerens forhåndskendskab til  

 journalist  Tron  Strand og dennes tidligere interviews med og artikler om  

 klageren og skibsulykken.
 Indklagede har endvidere anført, at det  

 fremgår, hvilke dele af udsendelsen, der er faktiske oplysninger, og  

 hvilke der er kommentarer.
Indklagede har tillige anført, at indslaget belyser  

 et emne, der er væsentligt, og som har stor offentlig interesse.
Der  

 kan i en sag som den foreliggende ikke opstilles begrænsninger, som  

 hindrer medierne i at opfylde deres rolle som samfundets kontrol- og  

 informationsorgan - public watchdog.
Klageren havde på tidspunktet for  

 indslagets udsendelse afslået at medvirke i interviewform.
Han fik  

 herefter stillet skriftlige spørgsmål i den udstrækning,  

 det var relevant.
Udsendelsens speak blev naturligvis først lavet til  

 allersidst, og det er ikke et krav, at den nøjagtige ordlyd gengives  

 for enkeltpersoner forud for en udsendelse.
Hertil kommer, at udsendelsen i  

 al væsentlighed var et sammendrag af det, der allerede havde  

 været fremme i den trykte presse i årene 1997 og fremefter.
Der  

 er stort set ingen nye oplysninger i udsendelsen i forhold til det, klageren  

 har været bekendt med og offentligt har tålt.
Særligt  

 på den baggrund finder indklagede ikke, at udsendelsen indebærer  

 en tilsidesættelse af god presseskik.
 Indklagede har endelig anført, at klageren, efter  

 at indklagede bragte udsendelsen "Scandinavian Star" med tilhørende  

 efterfølgende interview, ikke har haft grundlag for at opretholde en  

 klage over forhold, som måtte have været i strid med god  

 presseskik, lige som klager de fakto har opnået genmæle som  

 ønsket.
I sagens behandling har følgende  

 nævnsmedlemmer deltaget: Jørgen Nørgaard, Kaare R.
Skou,  

 Bo Maltesen og Kirsten Dyregaard.
 Pressenævnet udtaler:
 Vedrørende påstanden om genmæle:
Klageren har krævet genmæle i anledning  

 af, at det i udsendelsen den 9. april 2000 hedder, at han "arbejdede i mange  

 år i DFDS, og i det job fik han mange pengestærke kontakter.  

 Sammen med dem etablerede han rederiet SeaEscape". Klageren gør  

 gældende, at udsagnet er forkert, idet det var DFDS og ikke ham, der  

 etablerede SeaEscape, og idet klageren aldrig har været aktionær  

 i SeaEscape.
Efter Pressenævnets opfattelse er ordet "etablerede" ikke  

 dækkende, men den citerede passus indeholder ikke sådanne faktisk  

 forkerte oplysninger, at det i sig selv berettiger klageren til at få  

 bragt et genmæle.
Klageren har også krævet genmæle i  

 anledning af, at det i udsendelsen hedder, at "planen var, at [H] skulle  

 købe skibe for næsten 500 millioner kroner af SeaEscape og [K]",  

 idet klageren har anført, at han ikke selv ejede skibe, og at det  

 derfor er et forkert og misvisende udsagn.
Efter Pressenævnets  

 opfattelse er formuleringen " købe skibe af SeaEscape og [K]" ikke  

 dækkende   specielt ikke sammenholdt med formuleringen "Teknikken var,  

 at [K] og hans kompagnoner købte et skib, som de solgte videre " - men  

 den citerede passus indeholder ikke sådanne faktisk forkerte  

 oplysninger, at det i sig selv berettiger klageren til at få bragt et  

 genmæle.
Klageren har endvidere krævet genmæle i  

 anledning af, at det i udsendelsen hedder, at "de to [[H] og klageren, [K]]  

 udtænkte en plan, der skulle redde [H]'s penge fra det danske  

 skattevæsen", idet klageren bl.a. har anført, at han i  

 forbindelse med købet af Scandinavian Star aldrig mødte [H] og  

 aldrig drøftede [H]'s skatteforhold med denne.
Det citerede udsagn fra  

 udsendelsen må efter Pressenævnets opfattelse forstås  

 således, at klageren i et samarbejde med [H] har været aktivt  

 involveret i at udtænke en plan, som muliggjorde, at [H] kunne  

 nedbringe sin skattepligt.
Nævnet finder, at indklagede ikke har  

 sandsynliggjort en sådan involvering, hvorfor der foreligger faktisk  

 forkerte oplysninger desangående.
I det interview med klageren, som  

 indklagede bragte den 28. juni 2000, fik klageren imidlertid lejlighed til at  

 redegøre   og redegjorde - grundigt for, at han ikke havde været  

 involveret i [H]'s skatteforhold.
Nævnet finder på denne  

 baggrund, at klageren ikke har krav på at få bragt et  

 genmæle.
Klageren har endelig krævet genmæle i  

 anledning af, at det i udsendelsen hedder, at "Den ansvarlige reder er [K],  

 som også var ansvarlig reder, da skibet Scandinavian Star brændte  

 for 10 år siden". Klageren har herved navnlig anført, at  

 registreringen af ham i skibsregistret på Bahamas som "managing owner"  

 alene indebar, at han var kontaktperson vedrørende skibet.
Det er  

 Pressenævnets opfattelse, at registreringen af klageren som "managing  

 owner" i skibsregistret på Bahamas ikke giver grundlag for i  

 udsendelsen at betegne ham som "ansvarlig reder", hvorfor der foreligger  

 faktisk forkerte oplysninger desangående.
Da klageren imidlertid under  

 det interview, der blev bragt med ham den 28. juni 2000, fik lejlighed til at  

 redegøre   og redegjorde   grundigt for, hvad der efter hans  

 opfattelse kan indlægges og ikke kan indlægges i registreringen  

 som "managing owner", finder nævnet, at klageren ikke har krav på  

 herudover at få bragt et genmæle.
 Vedrørende påstanden om  

 tilsidesættelse af god presseskik:
Udsagnene i indslaget i DR-TV's Søndagsavisen  

 den 9. april 2000 tog udgangspunkt i katastrofen på "Scandinavian  

 Star", hvor 158 mennesker mistede livet.
I indslaget blev det angivet, at  

 Danmarks Radio nu kunne afsløre, at det var en stor og kompliceret  

 skatteoperation, som var årsag til, at "Scandinavian Star" blev indsat  

 på ruten Oslo-Frederikshavn, før dette var driftsmæssigt  

 forsvarligt.
 I indslaget forekommer bl.a. udsagn om, at "de to  

 og [K]] udtænkte en plan, der skulle redde [H]'s penge fra det  

 danske skattevæsen", og at "Den ansvarlige reder er [K], som  

 også var ansvarlig reder, da skibet brændte for 10 år  

 siden".
Danmarks Radio har ikke sandsynliggjort, at [K] deltog i  

 planlægningen af en skattetransaktion, og Danmarks Radios udsagn om, at  

 var ansvarlig reder for "Scandinavian Star", er ikke korrekt.
Danmarks  

 Radio har uden at have det fornødne grundlag derfor bibragt seerne det  

 indtryk, at [K] bærer et væsentligt ansvar for katastrofen  

 på "Scandinavian Star".
Nævnet finder, at Danmarks Radio herved groft har  

 tilsidesat god presseskik.
Det ændrer ikke ved denne vurdering, at [K]  

 i et interview i forbindelse med en opfølgende tv-udsendelse den 28.  

 juni 2000 har haft lejlighed til at redegøre for sine synspunkter, og  

 det ændrer heller ikke ved vurderingen, at der i tiden fra 1997 og frem  

 til indslaget i Danmarks Radio den 9. april 2000 havde været visse  

 spredte udsagn i den trykte presse, som var på linie med udsagnene i  

 indslaget.
 Nævnet udtaler derfor sin alvorlige kritik af  

 Danmarks Radio.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
"Kendelse fra Pressenævnet DR-TV bragte søndag den 9. april 2000 i  

 Søndagsavisen et indslag, der handlede om katastrofen på  

 "Scandinavian Star" for ti år siden, da 158 mennesker omkom.
 [K], som blev omtalt i indslaget, har klaget til  

 Pressenævnet, idet han anser god presseskik for tilsidesat.
 Pressenævnet udtaler i anledning af denne klage:
Udsagnene i indslaget i DR-TV's Søndagsavisen den  

 9. april 2000 tog udgangspunkt i katastrofen på "Scandinavian Star",  

 hvor 158 mennesker mistede livet.
I indslaget blev det angivet, at Danmarks  

 Radio nu kunne afsløre, at det var en stor og kompliceret  

 skatteoperation, som var årsag til, at "Scandinavian Star" blev indsat  

 på ruten Oslo-Frederikshavn, før dette var driftsmæssigt  

 forsvarligt.
 I indslaget forekommer bl.a. udsagn om, at "de  

 to [[H] og[K]] udtænkte en plan, der skulle redde [H]'s penge fra det  

 danske skattevæsen", og at "Den ansvarlige reder er [K], som  

 også var ansvarlig reder, da skibet brændte for 10 år  

 siden".
Danmarks Radio har ikke sandsynliggjort, at [K] deltog i  

 planlægningen af en skattetransaktion, og Danmarks Radios udsagn om, at  

 var ansvarlig reder for "Scandinavian Star", er ikke korrekt.
Danmarks  

 Radio har uden at have det fornødne grundlag derfor bibragt seerne det  

 indtryk, at [K] bærer et væsentligt ansvar for katastrofen  

 på "Scandinavian Star".
 Nævnet finder, at Danmarks Radio herved groft har  

 tilsidesat god presseskik, og nævnet udtaler derfor sin alvorlige  

 kritik af Danmarks Radio.
København den 16. oktober 2000 Jørgen Nørgaard, Kaare R.
Skou, Bo  

 Maltesen og Kirsten Dyregaard." Afsagt den 16. oktober 2000.
