(Til stiftsøvrighederne) For nogle stillingskategorier, der aflønnes efter en lønrammekombination,  

 er oprykning fra en lønramme til den næste betinget af, at den ansattes  

 tjenestlige forhold i enhver henseende har været tilfredsstillende.
Man er  

 blevet bekendt med, at der af enkelte stiftskasserer kontorer anvendes den  

 praksis at indhente erklæringer fra vedkommende menighedsråd, forinden  

 oprykning til højere lønramme finder sted.
Da man anser det for rettest, at stilling til, om oprykning bør undlades,  

 tages af ministeriet, skal man anmode om, at der ikke i fremtiden indhentes  

 erklæring fra menighedsrådene om betingelsernes opfyldelse for oprykning til  

 højere lønramme.
Henvendelser, som stiftsøvrigheden måtte modtage i så  

 henseende fra menighedsrådene, bedes forelagt ministeriet.
 Man er sindet i de halvårlige løncirkulærer at anføre, at disse spørgsmål  

 skal forelægges ministeriet til afgørelse.
 P.M.V.
 E.B.
