Vejledning  

 om ret til efterløn for medlemmer, der har haft  

  

 forsikrings- eller beskæftigelsesperioder i udlandet, i Grønland  

  

 eller på Færøerne I bekendtgørelse nr. 1203 af 18. december 2002, som  

 ændret  

 ved bekendtgørelse nr. 599 af 15. juni 2006, er der fastsat regler om ret til  

 efterløn for medlemmer, der har haft forsikrings- eller  

 beskæftigelsesperioder  

 i udlandet, i Grønland eller på Færøerne.
I denne vejledning beskrives  

 anvendelsen af reglerne, og nogle af reglerne uddybes med nærmere  

 retningslinier.
 Den danske efterlønsordning er ikke en social sikringsordning  

 eller en social pension, men en frivillig forsikringsordning, baseret på lov.  

 Den er anerkendt som en særlig dansk arbejdsmarkedsydelse, der er etableret  

 som  

 en overbygning til arbejdsløshedsforsikringen.
Efterløn er derfor heller ikke omfattet af anvendelsesområdet for  

 forordning (EØF) nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet, af Nordisk Konvention af 18. august 2003 om  

 Social Sikring, af Aftale af 1. november 1993 mellem Arbejdsministeriet og  

 Færøernes Landsstyre om koordination af arbejdsløshedsforsikring, eller af  

 aftale af 1. juni 2002 mellem EU og Schweiz om fri bevægelighed for personer,  

 idet efterløn er en særlig arbejdsmarkedsydelse.
Det betyder, at forsikrings-  

 eller beskæftigelsesperioder i andre EØS-lande, på Færøerne eller i Schweiz,  

 samt beskæftigelsesperioder i Grønland, ikke uden særlig hjemmel kan  

 medregnes  

 i de perioder, som i medfør af arbejdsløshedsforsikringslovens § 74 a,  

 stk. 1, nr. 2 og 4, er betingelser for ret til efterløn.
Personkredsen (§§ 1 og 2) Bekendtgørelsen gælder både for lønmodtagere og  

 selvstændige erhvervsdrivende, der ønsker at medregne forsikrings- eller  

 beskæftigelsesperioder fra udlandet, Grønland eller Færøerne.
 Reglerne i denne bekendtgørelses §§ 3-6 skal også anvendes,  

 når det skal vurderes, om et medlem opfylder anciennitetskravet til efterløn  

 på  

 60-års-dagen og dermed kan have ret til dagpenge efter lovens § 55,  

 stk. 2.
 Bekendtgørelsen gælder ikke for et medlem, der har haft  

 beskæftigelse og været forsikret i Danmark, men samtidig har haft bopæl i  

 udlandet, i Grønland eller på Færøerne.
 Et medlem, der i en periode har haft beskæftigelse i udlandet, i  

 Grønland eller på Færøerne, men som kan opfylde både kravet om  

 forsikringsperiode i Danmark og kravet om beskæftigelse på baggrund af  

 arbejde  

 i Danmark, er ikke omfattet af bekendtgørelsen.
Forsikringsperioder (§§ 3-6) §§ 4-6 indeholder de krav, som stilles for  

 medregning af forsikringsperioder fra andre EØS-lande, fra Færøerne og fra  

 Schweiz, for medlemmer, som vender tilbage til Danmark.
 EØS-landene er: EU-landene samt Island, Liechtenstein og Norge.
Den 1. juni 2002 trådte aftalen mellem EU og Schweiz om fri  

 bevægelighed for personer i kraft.
Schweiz sidestilles efter denne dato med  

 et  

 EU-land med hensyn til arbejdsløshedsforsikring.
 Medregning af forsikringsperioder forudsætter, at medlemmet kan  

 dokumentere eller sandsynliggøre sine forsikringsperioder i EØS-lande, på  

 Færøerne eller i Schweiz.
Dette kan for eksempel være en egentlig dokumentation for  

 forsikringsperioden fra den myndighed, der administrerer  

 arbejdsløshedsforsikringen i det pågældende land.
Dokumentationen kan være en  

 attest  

 E 301, N 301 eller lignende dokumentation.
 Hvis det ikke er muligt for medlemmet at få udstedt en attest E  

 301, N 301 eller lignende, kan medlemmet sandsynliggøre sit medlemskab af  

 arbejdsløshedsforsikringen i EØS-landet, på Færøerne eller i Schweiz ved for  

 eksempel at fremlægge lønsedler, hvoraf det fremgår, at der er sket  

 indbetaling  

 til den udenlandske arbejdsløshedsforsikring.
A-kassen skal i det konkrete tilfælde vurdere, om den  

 dokumentation, som medlemmet fremlægger, er tilstrækkelig.
Det bemærkes, at  

 en  

 tro og love erklæring fra medlemmet ikke vil være tilstrækkelig  

 sandsynliggørelse.
Til §§ 4 og 5 Generelt Anciennitetskravet Hvis et medlems ret til efterløn er betinget af  

 kravet i lovens § 74 a, stk. 1, nr. 2, om 25 års medlemskab inden  

 for de  

 sidste 30 år, kan medlemmet højst medregne forsikringsperioder fra et andet  

 EØS-land og Scweiz på i alt 12½ år og fra Færøerne på i alt 18 ¾ år.
 Medlemmer, der er omfattet af en af overgangsreglerne om  

 anciennitet i lovens § 74 a, stk. 2 eller 3, kan medregne halvdelen  

 eller ¾ af den nødvendige forsikringsperiode (se nedenfor).
Ved udstedelsen af efterlønsbeviset er der gjort endeligt op med  

 anciennitetskravet, og ved en senere overgang til efterløn skal der ikke igen  

 foretages en vurdering af ancienniteten.
Dette fremgår af lovens § 74 b,  

 stk. 2, 2. pkt.
Medlemskab på skæringsdatoen Lovens § 74 a, stk. 2 og 3, stiller krav  

 om  

 uafbrudt medlemskab fra et nærmere bestemt tidspunkt.
Dette krav indebærer  

 ikke, at der skal være tale om et medlemskab af en dansk a-kasse på dette  

 tidspunkt.
Kravet anses derfor for opfyldt ved medlemskab af  

 arbejdsløshedsforsikringen i et andet EØS-land, på Færøerne eller i Schweiz.  

 Det kræver dog, at medlemmet tidligere har været arbejdsløshedsforsikret i  

 Danmark.
Der stilles ikke krav til varigheden af det tidligere medlemskab  

 eller  

 til, at perioden ligger lige før forsikringsperioden i udlandet.
Afbrydelse af medlemskab Reglerne i bekendtgørelse om  

 arbejdsløshedsforsikring ved arbejde inden for EØS og i det øvrige udland og  

 reglerne i bekendtgørelse  

 om medlems- og dagpengeret efter arbejde eller ophold på Færøerne tager højde  

 for afbrydelser i forsikringsperioder i et andet EØS-land, på Færøerne og i  

 Schweiz og for afbrydelser i forbindelse med skift mellem forsikring i  

 Danmark  

 og EØS, Færøerne og Schweiz (8-ugers-fristen). Disse bekendtgørelser finder  

 også anvendelse, når det skal fastlægges, om medlemskabet kan anses for  

 uafbrudt, jf. lovens § 74 a, stk. 2 og 3.
Det er en betingelse for medregning af forsikringsperioderne fra  

 et andet EØS-land, Færøerne og Schweiz, at medlemmet har efterbetalt det  

 nødvendige efterlønsbidrag.
Der henvises til lovens § 74 a, stk. 1,  

 nr. 3, stk. 2, 3 og 5, § 77, stk. 4 og 5, og bekendtgørelse om  

 betaling af medlemsbidrag til en arbejdsløshedskasse.
Der skal ske efterbetaling af efterlønsbidrag for de  

 8-ugers-frister, som medlemmet har i forbindelse med overflytning til en  

 forsikring i et EØS-land, på Færøerne eller i Schweiz og ved tilbageflytning  

 til den danske forsikring.
Der henvises i denne forbindelse til reglerne i  

 bekendtgørelse om arbejdsløshedsforsikring ved arbejde m.v. inden for EØS og  

 i  

 det øvrige udland og bekendtgørelse om medlems- og dagpengeret efter arbejde  

 eller ophold på Færøerne.
Særligt om medlemsperiode i lovens § 74 a,  

 stk. 2 og 3 Hvis et medlems ret til efterløn er betinget af  

 kravene i lovens § 74 a, stk. 2 eller 3, afhænger den nødvendige  

 medlemsperiode for ret til efterløn af, hvornår medlemmet er født og indmeldt  

 i  

 en a-kasse.
Da disse medlemmer ikke kan nå at opfylde hovedreglen om mindst  

 25  

 års medlemskab inden for de sidste 30 år, kan de opfylde kravet om medlemskab  

 ved uafbrudt medlemskab til mindst det fyldte 60. år.
Lovens § 74 a,  

 stk. 2, forudsætter en medlemsperiode på mindst 10 år inden for de  

 sidste  

 15 år uafbrudt fra den 31. marts 1992, og lovens § 74 a, stk. 3,  

 forudsætter en medlemsperiode på mindst 20 år inden for de sidste 25 år  

 uafbrudt fra den 1. juli 1999.
Ved beregningen af, hvor lang en forsikringsperiode et medlem  

 højst kan medregne fra EØS, Færøerne eller Schweiz, skal det opgøres, hvor  

 lang  

 den nødvendige forsikringsperiode indtil mindst 60-års-dagen er.
Hvis  

 medlemmet  

 ikke kan opfylde anciennitetskravet på 60-års-dagen, kan medlemmet medregne  

 halvdelen af den nødvendige forsikringsperiode indtil det tidspunkt, hvor  

 medlemmet kan opfylde anciennitetskravet.
For Færøernes vedkommende kan ¾ af  

 den nødvendige forsikringsperiode medregnes.
 Eksempler, der anskueliggør begrebet »den nødvendige  

 forsikringsperiode«:
 Eksempel 1:
Et medlem er født den 1. juli 1962 og fyldte således 37 år den 1.  

 juli 1999. Medlemmet skal efter lovens § 74 a, stk. 3, have  

 uafbrudt  

 medlemskab af en a-kasse fra og med den 1. juli 1999 til mindst det fyldte  

 60.  

 år.
Han skal således mindst have været medlem i 23 år for at kunne opfylde  

 kravet om uafbrudt medlemskab indtil 60-års-dagen, og den nødvendige  

 forsikringsperiode er derfor på 23 år.
 Eksempel 2:
Et medlem er født den 31. marts 1950 og fyldte således 42 år den  

 31. marts 1992. Medlemmet skal efter loven § 74 a, stk. 2, have  

 uafbrudt medlemskab af en a-kasse fra den 31. marts 1992 til mindst det  

 fyldte  

 60. år.
Lovens krav er mindst 10 års medlemskab inden for de sidste 15 år,  

 men  

 den nødvendige periode er på 18 år, da medlemmet skal være medlem uafbrudt  

 til  

 mindst det 60. år.
Særligt om forsikringsperioder i EØS eller Schweiz Et års medlemskab inden udrejsen Til § 4, stk. 2 Hvis et medlem har flere forsikringsperioder i et  

 EØS-land eller Schweiz og ønsker at medregne alle forsikringsperioderne, skal  

 kravene i § 4, stk. 2, 1. pkt. alene være opfyldt lige før den  

 første  

 udrejse fra Danmark.
 Hvis et medlem efter at have været udsendt til udlandet, hvor den  

 danske forsikringsstatus er bevaret, tager arbejde og forsikres i et EØS-land  

 eller Schweiz, skal 1 års kravet alene være opfyldt før den første udrejse,  

 for  

 at den seneste forsikringsperiode kan medregnes, jf. § 4, stk. 2,  

 2.  

 pkt.
 Eksempler, der anskueliggør, hvilke  

 forsikringsperioder fra EØS-lande og Schweiz, der kan medregnes:
 Eksempel 1 (1 års dansk medlemskab før udrejsen):
 Et medlem, der har været forsikret i Danmark i mere end 1 år,  

 tager arbejde og forsikres i et andet EØS-land.
Medlemmet vender efter 2 år tilbage til Danmark og optages i en  

 dansk a-kasse, hvorefter medlemmet 3 måneder senere igen tager arbejde og  

 bliver forsikret i et andet EØS-land.
Efter 1 år vender medlemmet på ny  

 tilbage  

 til Danmark.
 Betingelsen for at kunne medregne begge forsikringsperioder fra  

 andre EØS-lande vil være til stede, fordi kravet om 1 års medlemskab af en  

 dansk a-kasse var opfyldt lige før den første forsikringsperiode i udlandet,  

 jf. § 4, stk. 2, 1. pkt.
 Eksempel 2 (1 års dansk medlemskab før udrejsen):
 Et medlem, der har været forsikret i Danmark i mere end 1 år,  

 bliver udsendt til et EØS-land af sin danske arbejdsgiver (på en attest E  

 101,  

 hvor medlemmet bevarer sin danske forsikring).
Medlemmet får herefter andet arbejde i EØS-landet og forsikres i  

 EØS-landet.
Efter 2 år vender medlemmet tilbage til Danmark.
 Medlemmet har i dette tilfælde ikke haft bopæl og ophold i Danmark  

 i 1 år lige før forsikringsperioden i EØS-landet.
 Betingelserne for medregning af forsikringsperioden i EØS-landet  

 anses imidlertid for opfyldt, fordi 1 års kravet var opfyldt lige før  

 udstationeringen, jf. § 4, stk. 2, 2. pkt.
 Eksempel 3 (medregning af perioder fra EØS):
 Et medlem er omfattet af lovens § 74 a, stk. 1, nr. 2,  

 dvs. kravet om 25 års sammenlagt medlemskab inden for de sidste 30 år.
Medlemmet har været forsikret i en dansk a-kasse i 2 år, hvorefter  

 han tager arbejde og bliver forsikret i et andet EØS-land i 12 år.
Herefter  

 tager han tilbage til Danmark, hvor han arbejder og er medlem af en dansk  

 a-kasse i 14 år.
Ved opgørelsen af forsikringsperioderne har medlemmet 16 års  

 medlemskab af en dansk a-kasse.
De resterende 9 år kan medlemmet medregne fra  

 EØS-landet, idet op til halvdelen af den nødvendige forsikringsperiode   

 her 12  

 år og 6 måneder  fra et andet EØS-land kan medregnes.
 Eksempel 4 (medregning af perioder fra EØS):
 Et medlem, der er omfattet af overgangsbestemmelsen i lovens  

 § 74 a, stk. 2, dvs. kravet om uafbrudt medlemskab fra den 31.  

 marts  

 1992 til mindst det fyldte 60. år, dog mindst 10 års medlemskab inden for de  

 sidste 15 år.
 Medlemmet er født 1. december 1942. Han har været medlem af en  

 dansk a-kasse fra den 30. juni 1989 til den 30. september 1992, fra den 12.  

 august 1997 til den 31. december 1997 og fra den 1. april 2000. I de  

 mellemliggende perioder har medlemmet arbejdet og været forsikret i et andet  

 EØS-land.
 Medlemmet ønsker at få et efterlønsbevis/efterløn fra den 1.  

 december 2002, hvor medlemmet fylder 60 år.
 Medlemmets forsikringsperiode fra EØS er i alt på 7 år og 1 måned.
Den nødvendige forsikringsperiode er perioden fra den 31. marts  

 1992 til den 1. december 2002. Det er en periode på 10 år og 8 måneder og han  

 kan medregne 5 år og 4 måneder af sit medlemskab fra EØS.
Han har ikke  

 tilstrækkeligt dansk medlemskab i denne periode, men medlemskab forud for  

 skæringsdatoen den 31. marts 1992 kan også medregnes, hvis medlemskabet  

 ligger  

 inden for referencerammen på 15 år.
 Medlemmet har, inden for referencerammen, medlemskab af en dansk  

 a-kasse i sammenlagt 6 år og 2 måneder.
 Medlemmet opfylder dermed betingelserne for at få  

 efterlønsbevis/efterløn den 1. december 2002.
Særligt om forsikringsperioder på Færøerne Reglerne om medregning af forsikringsperioder fra  

 Færøerne er udformet på samme måde som reglerne om medregning af  

 forsikringsperioder fra EØS eller Schweiz, bortset fra at der ved medregning  

 af  

 forsikringsperioder på Færøerne kan medregnes op til ¾ af de nødvendige  

 forsikringsperioder.
Kravet om medlemskab af en dansk a-kasse før forsikringsperioden  

 på Færøerne sikrer, at kun medlemmer, der tidligere har haft tilknytning til  

 det danske arbejdsmarked, kan medregne forsikringsperioden i den færøske  

 arbejdsløshedsforsikring til opfyldelse af kravet om forsikringsperiode for  

 ret  

 til efterløn.
Bestemmelsen forudsætter ikke medlemskab af en bestemt varighed  

 i  

 en dansk a-kasse før udrejsen til Færøerne.
Bestemmelsen forudsætter heller  

 ikke, at medlemskabet skal ligge lige før udrejsen.
 Eksempel, der anskueliggør, hvilke forsikringsperioder  

 på Færøerne, der kan medregnes:
Et medlem er født den 1. juli 1961, og fyldte  

 således 38  

 år den 1. juli 1999. Medlemmet skal efter lovens § 74 a, stk. 3,  

 have  

 uafbrudt medlemskab af en a-kasse fra og med den 1. juli 1999 til mindst det  

 fyldte 60. år.
Han skal således mindst have været medlem i 22 år for at kunne  

 opfylde kravet om uafbrudt medlemskab indtil 60-års-dagen.
Dette medlem kan  

 derfor højst medregne 16 år og 6 måneder (¾ af 22 år) fra Færøerne ved  

 overgang  

 til efterløn som 60-årig.
Til § 6 Ved forsikringsperioder både i EØS, på Færøerne og  

 i Schweiz, kan der højst medregnes ¾ af de nødvendige forsikringsperioder,  

 herunder højst halvdelen af den nødvendige forsikringsperiode med  

 forsikringsperioder fra EØS og Schweiz.
 Eksempel 1:
En person, der er omfattet af kravet om 25 års medlemskab inden  

 for 30 år, er medlem i 1 år i den danske a-kasse.
Personen er derefter  

 forsikret i et EØS-land i 10 år og på Færøerne i 7 år.
Derefter er personen  

 forsikret i 7 år i Danmark, inden han går på efterløn som 60-årig.
Personen  

 opfylder kravet om forsikringsperioder, idet forsikringsperioden i EØS er  

 mindre end halvdelen af den nødvendige forsikringsperiode (på 25 år) og  

 forsikringsperioden på Færøerne + EØS (på 17 år) er mindre end ¾ af den  

 nødvendige forsikringsperiode (¾ af 25 år = 18 år og 9 måneder).
 Eksempel 2:
En person, der er omfattet af kravet om 25 års medlemskab inden  

 for 30 år, er medlem i 1 år i den danske a-kasse.
Personen er derefter  

 forsikret i et EØS-land i 10 år og på Færøerne i 9 år.
Derefter er personen  

 forsikret i 5 år i Danmark, inden han ønsker at gå på efterløn som 60-årig.  

 Personen opfylder ikke kravet om forsikringsperioder, idet  

 forsikringsperioden  

 på Færøerne + EØS er mere end ¾ (= 18 år og 9 måneder) af den nødvendige  

 forsikringsperiode, idet medlemmet har været forsikret på Færøerne og i EØS i  

 samlet 19 år.
 Hvis medlemmet venter, til han bliver 62 år med at gå på efterløn,  

 opfylder han kravet om forsikringsperioder, idet forsikringsperioden i  

 Danmark  

 da er på 8 år og forsikringsperioden på Færøerne + EØS udgør 17 år, som er  

 mindre end ¾ af den nødvendige forsikringsperiode.
Beskæftigelsesperioder (§§ 7-9) Til § 7 Retten til efterløn er som udgangspunkt betinget  

 af, at medlemmet har optjent beskæftigelseskravet (52/26 ugers arbejde inden  

 for 3 år)  

 på grundlag af arbejde i Danmark.
Hvis et medlems ret til dagpenge på  

 tidspunktet for indplacering skyldes arbejde i udlandet, kan medlemmet ikke  

 få  

 udstedt et efterlønsbevis eller gå på efterløn.
Hvis medlemmet på tidspunktet  

 for  

 indplacering også kunne have opfyldt beskæftigelseskravet på  

 baggrund af arbejde i Danmark, kan medlemmet alligevel gå på efterløn eller  

 få  

 udstedt et efterlønsbevis.
Til §§ 8 og 9 Lempelsen i §§ 8 og 9, finder kun anvendelse i  

 tilfælde, hvor medlemmet har tilstrækkelig forsikringsperiode i Danmark, men  

 hvor beskæftigelseskravet er optjent helt eller delvist ved arbejde i  

 udlandet  

 eller på Færøerne.
 De 26 ugers arbejde i Danmark viser en aktuel tilknytning til det  

 danske arbejdsmarked og skal være optjent inden for de sidste 3 år før  

 overgangen til efterløn.
Kravet om 26 ugers arbejde i fuldt sædvanligt omfang inden for de  

 sidste 3 år svarer til 962 timer for fuldtidsforsikrede og 629 timer for  

 deltidsforsikrede.
Opgørelsen af beskæftigelsen sker efter de samme regler,  

 som  

 anvendes ved opgørelsen af beskæftigelseskravet i lovens § 53,  

 stk. 2  

 og 4, eller stk. 6. Forlængelse af 3-års-perioden, jf. lovens § 53,  

 stk. 7, finder også anvendelse her.
 Eksempel 1:
En person har været medlem af en dansk a-kasse og har haft  

 fuldtidsarbejde i 35 år, inden han som 57½-årig får fuldtidsarbejde i et  

 EØS-land i 2 år og 6 måneder.
Han vender som 60-årig tilbage til en dansk  

 a-kasse og ønsker at gå på efterløn.
Personen opfylder ikke  

 beskæftigelseskravet med arbejde i Danmark, idet han i det sidste år forud  

 for  

 overgangen til efterløn har arbejdet i et EØS-land.
Han kan dog godt overgå  

 til  

 efterløn, idet han har haft 26 ugers arbejde i Danmark inden for de seneste 3  

 år.
Det skal bemærkes, at personen opfylder kravet om forsikringsperioder som  

 medlem af en dansk a-kasse.
Reglerne om arbejdsperioder på Færøerne, der kan  

 medregnes til opfyldelse af beskæftigelseskravet i forbindelse med overgang  

 til  

 efterløn, er udformet på samme måde som reglerne om, hvilke arbejdsperioder i  

 et EØS-land eller Schweiz, der kan medregnes.
Kravet til arbejde i Danmark er  

 dog kun arbejde svarende til 13 ugers fuldtidsarbejde.
 Eksempel 2:
En person har været medlem af en dansk a-kasse i 35 år, inden han  

 i en alder af 57 år og 3 måneder får fuldtidsarbejde på Færøerne i 2 år og 9  

 måneder.
Han vender som 60-årig tilbage til en dansk a-kasse og ønsker at gå  

 på  

 efterløn.
Personen opfylder ikke beskæftigelseskravet med arbejde i Danmark,  

 idet han i det sidste år forud for overgangen til efterløn har arbejdet på  

 Færøerne.
Han kan dog godt overgå til efterløn, idet han har haft 13 ugers  

 arbejde i Danmark inden for de seneste 3 år.
Det skal bemærkes, at personen  

 opfylder kravet om forsikringsperioder som medlem af en dansk a-kasse.
Beskæftigelsesperioder i udlandet og i Grønland, der  

 sidestilles med beskæftigelse i Danmark § 10 I §§ 7-9 stilles der krav om, at medlemmet har ret  

 til dagpenge på grund af arbejde i Danmark.
Under visse omstændigheder  

 sidestilles arbejde i udlandet og i Grønland med arbejde i Danmark, hvilket  

 fremgår af § 10. Opremsningen er udtømmende.
Til § 10, nr. 2 Forordning (EØF) nr. 1408/71 og Nordisk Konvention  

 af  

 18. august 2003 om Social Sikring åbner mulighed for, at medlemmer, der  

 arbejder ved EUs institutioner, diplomatiske missioner og konsulater i  

 andre  

 EØS-lande, eller som er udsendt i andre EØS-lande, kan bevare deres  

 medlemskab  

 af en dansk a-kasse.
I forhold til efterløn vil arbejdet i de situationer  

 være  

 sidestillet med arbejde i Danmark.
 Der henvises til bekendtgørelse om arbejdsløshedsforsikring ved  

 arbejde inden for EØS og i det øvrige udland.
Til § 10, nr. 3 Beskæftigelse i udlandet på internationale vilkår  

 vil oftest være kendetegnet ved særlige bestemmelser i ansættelsesaftalen om  

 aflønning, pligt til forflyttelse, dækning af omkostninger ved flytning, ret  

 til hjemrejse ved sygdom m.v.
 Bestemmelsen omfatter for eksempel beskæftigelse på internationale  

 vilkår for FNs organisation for fødevarer og landbrug (FAO),  

 FN-sekretariatet,  

 Den internationale arbejdsorganisation (ILO), Organisationen for økonomisk  

 samarbejde og udvikling (OECD), NATO, Verdensbanken, FNs Højkommissær  

 for  

 flygtninge (UNHCR), FNs Børnefond (UNICEF) og  

 Verdenssundhedsorganisationen  

 (WHO).
Til § 10, nr. 4 Fortolkningen følger det, der fremgår om optagelse  

 af disse grupper i bekendtgørelse og vejledning til bekendtgørelse om  

 optagelse i  

 en arbejdsløshedskasse for lønmodtagere.
Ved vurderingen af om beskæftigelsen i relation til § 10, nr.  

 4, kan sidestilles med arbejde i Danmark, skal a-kassen ikke i hvert enkelt  

 tilfælde afgøre, om lige netop dette medlems beskæftigelse i den konkrete  

 periode ville kunne danne grundlag for optagelse i en dansk a-kasse.
A-kassen  

 skal derimod vurdere, om den type arbejde for den type arbejdsgiver vil kunne  

 danne grundlag for optagelse, hvis de øvrige betingelser for optagelse også  

 var  

 til stede.
Til § 11, stk. 2 og 3 Bestemmelsen i § 11, stk. 2 og 3,  

 indebærer,  

 at forsikrings- og beskæftigelsesperioder på Færøerne indtil den 1. juni 2001  

 kan sidestilles med perioder i Danmark efter de forud gældende regler.
 Dette sikrer blandt andet, at medlemmer, der modtager dagpenge i  

 henhold til lovens § 55, stk. 2, og som har haft langvarige  

 forsikrings- og beskæftigelsesperioder på Færøerne, bevarer retten til  

 dagpenge, og at disse medlemmer kan gå på efterløn, når de fylder 60 år.
 Denne vejledning erstatter vejledning nr. 153 af 18. december 2002  

 om ret til efterløn for medlemmer, der har haft forsikrings- eller  

 beskæftigelsesperioder i udlandet, i Grønland, eller på Færøerne.
