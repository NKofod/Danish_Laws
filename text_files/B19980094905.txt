Bekendtgørelse om  

 aconto-overførsel af særlig pensionsopsparing fra de statslige  

 told- og skattemyndigheder til Arbejdsmarkedets Tillægspension I medfør af § 17 f, stk. 6, i lov om Arbejdsmarkedets  

 Tillægspension, jf. lovbekendtgørelse nr. 752 af 20. oktober  

 1998, fastsættes følgende:
§ 1. Told- og Skattestyrelsen overfører til  

 Arbejdsmarkedets Tillægspension den 15. efter den foregående  

 kalendermåned 1/9 af det samlede opkrævede arbejdsmarkedsbidrag  

 og særlig pensionsopsparing, som i den foregående måned er  

 konteret i Told- og Skattestyrelsens regnskaber.
Er den 15. en lørdag,  

 søndag eller helligdag, overføres beløbet den  

 følgende hverdag.
 § 2. Aconto-overførsel af særlig  

 pensionsopsparing vedrørende et givet indkomstår til  

 Arbejdsmarkedets Tillægspension sker første gang den 15.  

 februar, jf. dog § 1, 2. pkt., i kalenderåret og sidste gang den  

 15. november, jf. dog § 1, 2. pkt., i det efterfølgende  

 kalenderår.
 § 3. Bekendtgørelsen træder i kraft den 1. januar  

 1999.
