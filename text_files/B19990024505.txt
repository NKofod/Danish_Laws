Bekendtgørelse om overvågning af  

 Salmonella i fjerkræ og fersk fjerkrækød og om fund af  

 multiresistent Salmonella Typhimurium DT 104i I medfør af §§ 9, 12 og § 24, stk. 1, og § 27, stk.  

 3 og 4 i lov nr. 343 af 14. maj 1992 om kød, §§ 3, 4, 6,  

 § 9, stk. 1, og § 15, stk. 2, og § 16, i lov nr. 1106 af  

 21. december 1994 om zoonoser fastsættes:
 § 1. Ved fjerkræ forstås i denne  

 bekendtgørelse høns, kyllinger, kalkuner, ænder og  

 gæs, herunder pryd- og hobbyfjerkræ.
Konstatering af Salmonella Typhimurium før  

 slagtning § 2. Et laboratorium, der finder multiresistent  

 Salmonella Typhimurium DT 104 i prøver fra slagtekyllingeflokke i  

 medfør af bekendtgørelse om fjerkrækontrol, skal  

 omgående indberette fundet til Veterinær- og  

 Fødevaredirektoratet.
 § 3. Såfremt en hønse- eller  

 slagtekyllingeflok findes inficeret med multiresistent Salmonella Typhimurium  

 DT 104, kan kredsdyrlægen påbyde og foranstalte:
1)	Nedslagning og destruktion af flokken, eller 2)	Slagtning og varmebehandling af kødet.
 § 4. Såfremt en flok med ænder,  

 gæs eller kalkuner findes inficeret med multiresistent Salmonella  

 Typhimurium DT 104, påbyder kredsdyrlægen flokken slagtet og  

 kødet varmebehandlet.
 Stk. 2. Såfremt flokke af pryd- eller  

 hobbyfjerkræ findes inficeret med multiresistent Salmonella Typhimurium  

 DT 104, påbyder kredsdyrlægen besætningen sat under  

 offentligt tilsyn, der kan omfatte:
1)	Påbud om isolation af dyr, 2)	Forbud  mod eller særlige betingelser for fjernelse af  

 dyr, 3)	Påbud om særlig gødningsbehandling, 4)	Påbud om rensning og desinfektion af dyrs opholdsrum samt  

 redskaber og lignende, 5)	Påbud om skadedyrsbekæmpelse.
Kontrol efter slagtning § 5. Virksomheder, der er autoriseret eller  

 godkendt til slagtning af fjerkræ, skal udtage prøver af  

 slagtekroppe eller dele af slagtekroppe af høns, kyllinger, kalkuner,  

 ænder og gæs til undersøgelse for forekomst af  

 Salmonella.
 Stk. 2. Virksomhederne skal indsende prøverne til  

 undersøgelse på Veterinær- og Fødevaredirektoratets  

 laboratorium eller på et laboratorium godkendt hertil af  

 Veterinær- og Fødevaredirektoratet.
 Stk. 3. Alle laboratorier, der finder salmonella-positive  

 kulturer, skal indsende disse til sero- og fagtypning samt  

 resistensundersøgelse på Statens Veterinære  

 Serumlaboratorium, Hangøvej 2, 8200 Århus N.
§ 6. Alle resultaterne af de  

 laboratoriemæssige undersøgelser skal af laboratoriet  

 indberettes til Veterinær- og Fødevaredirektoratet og  

 virksomheden.
Resultaterne skal opbevares på laboratoriet i mindst 1  

 år og på forlangende forevises Veterinær- og  

 Fødevaredirektoratet.
 § 7. Den i §§ 2, 5 og 6 nævnte  

 udtagning og indsendelse af prøver, udførelse af  

 laboratorieundersøgelser og indberetning af resultater skal ske efter  

 Veterinær- og Fødevaredirektoratets anvisning.
 § 8. Kød, hvori der påvises  

 Salmonella efter den i § 5 nævnte bakteriologiske  

 undersøgelse, må kun anvendes efter Veterinær- og  

 Fødevaredirektoratets anvisning.
Erstatning § 9. Erstatning i forbindelse med påbudt  

 nedslagning og destruktion samt påbudt slagtning og varmebehandling i  

 henhold til § 3, betales af Veterinær- og  

 Fødevaredirektoratet, som erstatter slagtekyllingerne til en  

 værdi, der er fastlagt i en skala, der angiver slagtekyllingernes  

 handelsværdi fra 1. levedag til slagtetidspunktet.
 Stk. 2. Til dækning af ejerens driftstab ved  

 påbudt nedslagning og destruktion samt påbudt slagtning og  

 varmebehandling i henhold til § 3, yder Veterinær- og  

 Fødevaredirektoratet erstatning i henhold til bekendtgørelse om  

 driftstabserstatning ved aflivning af høns i forbindelse med  

 bekæmpelse af Salmonella.
Straf, betaling, ikrafttræden § 10. Overtrædelse af § 2, § 5,  

 § 6, § 7, § 8 samt undladelse af at efterkomme påbud  

 efter § 3 og § 4, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Udgifterne ved prøveudtagning af de i  

 § 5, stk. 1, anførte prøver og ved udførelsen  

 af de i § 5, stk. 2, anførte laboratorieundersøgelser  

 afholdes af Veterinær- og Fødevaredirektoratet indenfor et i  

 bevillingslovene fastsat beløb.
 Stk. 2. Andre end de i stk. 1 nævnte udgifter, er  

 Veterinær- og Fødevaredirektoratet uvedkommende.
 § 12. Bekendtgørelsen træder i kraft  

 den 1. maj 1999.
 Stk. 2. Samtidig ophæves bekendtgørelse nr. 1013  

 af 15. december 1995.
Veterinær- og Fødevaredirektoratet, den 22.  

 april 1999 Christian Halgaard /Christian Due-Thomsen i   

  Bekendtgørelsen indeholder bestemmelser, der gennemfører dele  

 af Rådets direktiv 92/117/EØF, EF-tidende 1992, L 62, s. 38.
