 Klage fremsendt af journalist til Ligestillingsrådet vedrørende  

 kønsdiskriminering i hjemmeværnet.
 Klagen vedrørte en bestemmelse i en hjemmeværnsbefaling om permanent  

 etablering af en funktion som kvindelig kaptajn til rådighed ved alle  

 hjemmeværnsdistrikter, hvilket af klageren fandtes i strid med  

 ligebehandlingsloven.
 Hjemmeværnet er som frivillig organisation principielt ikke omfattet  

 af ligebehandlingsloven, men set i sammenhæng med hjemmeværnets beslutning om  

 ensartede funktionsvilkår for mænd og kvinder i hjemmeværnet pr. 1/1 1989  

 samt forsvarsforligets tekst vedrørende praktisering af fuld ligestilling i  

 hjemmeværnet fra 1/1 1991 fandtes bestemmelsen om en permanent kønsbestemt  

 stillingsbesættelse kritisabel.
 Bestemmelsen i hjemmeværnsbefalingen ophævedes hermed.
 REDEGØRELSE FOR SAGEN:
 En journalist indgav ved skrivelse af 10/5 1989 klage til Lige-  

 stillingsrådet over Hjemmeværnsledelsen/Forsvarsministeriet for at handle i  

 strid med Lov om ligebehandling samt forsøg på at sætte sig ud over  

 Ligestillingsrådets krav om fjernelse af dispensati- oner fra Lov om  

 ligebehandling ved at befale, at der ved alle hjemmeværnsdistrikter blev  

 oprettet en funktion som kvindelig kaptajn til rådighed.
 Ligestillingsrådet anmodede herefter om Forsvarsministeriets bemærkninger  

 til sagen.
 Hjemmeværnskommandoen blev hørt i sagen og henledte opmærksomheden på, at  

 der ved den trufne disposition ikke var handlet i strid med  

 ligebehandlingsloven, idet en frivillig organisation som hjemmeværnet ikke er  

 omfattet af denne lov, hvilket Forsvars- ministeriet var enig i.
Lov om ligestilling mellem mænd og kvinder (lov nr.238 af 20/4 1988) samt  

 lov om ligebehandling af mænd og kvinder med hensyn til beskæftigelse og  

 barselsorlov (lov nr.244 af 19/4 1989) er begge overvejende arbejdsretlige  

 love, hvorefter ulønnede hverv udenfor ansættelsesforhold ligesom bl.a.  

 foreningslivet falder udenfor loven.
Det skal dog bemærkes, at offentlige  

 myndigheder, der optræder som andet end arbejdsgivere, ud fra almindelige  

 forvaltningsretlige principper er forpligtet til at følge EF's  

 ligebehandlingsdirektiv, selv om dette ikke kan udledes af  

 ligebehandlingsloven.
 FORSVARSMINISTERIETS AFGØRELSE:
Set i sammenhæng med hjemmeværnets beslutning om ensartede funktionsvilkår  

 for mænd og kvinder pr. 1/1 1989, hjemmeværnsbefaling nr.30 af 20/4 1989 samt  

 forsvarsforligets tekst vedrørende praktisering af fuld ligestilling i  

 hjemmeværnet fra 1/1 1991, fandtes bestemmelsen om en permanent kønsbestemt  

 stillingsbesættelse kritisabel.
Imidlertid fandtes en midlertidig besættelse  

 af funktionen som kaptajn til rådighed med de værende chefer for  

 lottedistrikterne rimelig henset til organisations- ændringen indenfor  

 hjemmeværnet, hvorved de tre kvindekorps skulle nedlægges, og et  

 tjenestestedskorps med ens funktionsvilkår skulle oprettes pr. 1/10 1989.  

 Dette blev begrundet med hensynet til, at begge køn var repræsenteret i  

 hjemmeværnsdistrikternes ledelse.
 En permanent besættelse af funktionen med kvinder fandtes derimod  

 stridende mod intentionerne med tjenestestedskorpset, og den omhandlede  

 bestemmelse i hjemmeværnsbefalingen ophævedes hermed ved udstedelse af ny  

 befaling indeholdende en tjenestebestemmelse for alle kaptajner  

 (mænd/kvinder) til rådighed ved hjemmeværns- distrikter.
 LOVGRUNDLAG:
 Ligebehandlingslovens §§ 2, 6 og § 11, stk.1.
