Bilag 1 Bilag 2 Bekendtgørelse om ændring af bekendtgørelse om godkendelse af listevirksomhed (Standardvilkår) § 1 I bekendtgørelse nr. 1640 af 13. december 2006 om godkendelse af listevirksomhed, som ændret ved bekendtgørelse nr. 168 af 21. februar 2007, bekendtgørelse nr. 1481 af 12. december 2007, bekendtgørelse nr. 972 af 22. september 2008 og bekendtgørelse nr. 1097 af 25. november 2009, foretages følgende ændringer:
 1. I bilag 5 indsættes bilag 1 til denne bekendtgørelse som indholdsfortegnelse.
 2. I bilag 5 indsættes bilag 2 til denne bekendtgørelse som afsnit 18-21.
§ 2 Stk. 1. Bekendtgørelsen træder i kraft den 28. december 2009.
 Stk. 2. Bestemmelserne i § 7, stk. 4-6, i bekendtgørelse nr. 1640 af 13. december 2006 om godkendelse af listevirksomhed (godkendelsesbekendtgørelsen) finder ikke anvendelse på ansøgninger om godkendelse af virksomheder omfattet af bilag 5, afsnit 18-21, der er indsendt til godkendelsesmyndigheden inden den 1. januar 2010.
 Stk. 3. Bestemmelserne i § 15 i bekendtgørelse nr. 1640 af 13. december 2006 finder ikke anvendelse på ansøgninger om godkendelse af virksomheder omfattet af bilag 5, afsnit 18-21, der er indsendt til godkendelsesmyndigheden inden den 1. januar 2010, hvis der træffes afgørelse om godkendelse inden den 1. marts 2010.
 Stk. 4. Klager over afgørelser, hvor 1. instansen ikke har anvendt § 15, jf. stk. 3, skal ikke behandles efter reglerne i § 15.
Miljøministeriet, den 9. december 2009 Troels Lund Poulsen / Anne-Marie Rasmussen Bilag 1 »Bilag 5 Standardvilkår for visse virksomheder, anlæg eller aktiviteter omfattet af bilag 2, jf. § 15 og 19 Indledning En virksomhed er omfattet af bilag 5, hvis virksomhedens aktiviteter er omfattet af et eller flere punkter på listen i bilag 2, for hvilke der er udarbejdet standardvilkår, og hvis virksomhedens aktiviteter svarer til beskrivelsen under »Anvendelsesområde« i det eller de relevante afsnit i bilag 5.
 Hvis det i teksten under »Anvendelsesområde« er anført, at standardvilkårene ikke omfatter visse nærmere angivne processer eller aktiviteter, skal godkendelsen udover standardvilkårene suppleres med de nødvendige krav til disse processer eller aktiviteter, jf. § 14, stk. 1, 3. punktum.
Enkelte vilkår er sat i kantede parenteser.
Det betyder, at godkendelsesmyndigheden fastsætter det specifikke vilkår på baggrund af en konkret vurdering.
I nogle tilfælde er der indsat nærmere instrukser til godkendelsesmyndigheden i de kantede parenteser.
Bilag 2 »Afsnit 18 D 208: Virksomheder, der fremstiller plastprodukter ved sprøjtestøbning, ekstrudering herunder kalandrering, eller ved termoformning med et forbrug af plastmaterialer på mere end 5 tons pr. dag.
Virksomheder, der fremstiller produkter i ekspanderet polystyren med et forbrug af polystyren på mere end 5 tons pr. dag.
18.1. Anvendelsesområde Dette afsnit omfatter virksomheder, der forarbejder termoplastiske materialer ved følgende processer:
  Sprøjtestøbning (enkelt- og flerkomponent).
  Ekstrudering og co-ekstrudering, herunder kalandrering og laminering af folier, rør, profiler, plader, kabler eller monofilamenter.
  Termoformning og vakuumformning.
  Blæsestøbning, herunder sprøjteblæsning.
  Pressestøbning.
  Rotationsstøbning.
  Formklargøring.
  Klargøring af råvarer, herunder compoundering.
  Rengøring af forme og værktøjer.
  Genanvendelse af internt produktionsaffald.
  Coronabehandling.
  Tampontryk.
  Spåntagende bearbejdning.
Dette afsnit omfatter ikke  Ekspandering af plast råvarer, herunder EPS.
  Coating aktiviteter.
  Fremstilling af masterbatch.
  Regenerering af plast.
 Trykkeprocesser bortset fra tampontryk Tabel 1. Grænseværdier for mængde af plastråvarer, hvor der for produktioner med forbrug under grænseværdien ikke skal foretages emissionsbegrænsning på virksomhedens afkast.
23) Virksomheder, der har et råvareforbrug inden for grænseværdierne i tabel 1, skal oplyse om det årlige forbrug af plastråvarer.
Virksomheder, der har et råvareforbrug af tekniske plasttyper på under 1 ton pr. døgn, skal oplyse om det årlige råvareforbrug af hver enkelt teknisk plasttype.
 24) Virksomheder, der har et råvareforbrug, der overstiger grænseværdierne i tabel 1 og/eller et råvareforbrug af tekniske plasttyper på over 1 ton pr. døgn, skal indsende oplysninger om forbrug af plastråvarer, massestrøm og emissionskoncentration fra produktionen, hvori disse råvarer indgår.
 Oplysningerne skal baseres på emissioner fra tilsvarende produktion eller på tabellerne 2 - 11. Såfremt dette ikke er muligt, skal det begrundes.
Tabellerne 2 - 11 anvendes på den måde, at man finder den kombination af plasttype, forarbejdningsproces og forarbejdningstemperatur, der minder mest om virksomhedens forhold.
I den pågældende kolonne aflæses, hvor store emissioner (udtrykt i gram per ton anvendte plastråvarer) af de enkelte stoffer, der kan forventes.
Hvis produktionstemperaturen overstiger de i tabellerne 2 - 11 angivne temperaturer med 10 °C, kan tabellerne ikke anvendes.
Hvert tal i kolonnen ganges med den mængde plast, der forarbejdes per time.
Resultatet sammenholdes med massestrømsgrænsen for det enkelte stof, der er anført i kolonnen yderst til højre.
Hvis produktionen er jævnt fordelt over et skift, kan emissionen umiddelbart udregnes pr. time.
Er der derimod tale om, at produktionen varierer, skal der tages hensyn til dette, jævnfør reglerne i vejledning nr. 2/2001 om begrænsning af luftforurening fra virksomheder.
Hvis der tilsættes store mængder (30 - 50%) organiske tilsætningsstoffer (f.eks. blødgørere) til plastråvarerne skal virksomheden inden anvendelsen af tabellerne 2 - 11 foretage en konkret vurdering af, hvad tilsætningsstofferne betyder for emissionskoncentrationen.
Virksomheden skal begrunde sin vurdering.
 Tabel 2. Forarbejdning af PC (polycarbonat) og PC/ABS (copolymer med PC og acrylonitril-butadien-styren).
 Tabel 3. Forarbejdning af ABS (acrylonitril-butadien-styren).
 Tabel 4. Forarbejdning af PP (polypropylen).
 Tabel 5. Forarbejdning af PA (polyamid).
 Tabel 6. Forarbejdning af PE (polyethylen).
 Tabel 7. Forarbejdning af LDPE (linear low density polyethylen), EVA (ethylen-vinylacetat copolymer) og EMA (ethylen-methylacrylat copolymer).
 Tabel 8. Forarbejdning af PS (polystyren).
Tabel 9. Forarbejdning af PET (polyethylenterephthalat) Tabel 10. Forarbejdning PVC hård (polyvinylklorid) Tabel 11. Forarbejdning af PVC blød (polyvinylklorid) 25) Beregninger af afkasthøjder for hvert enkelt afkast på baggrund af de beregningsmetoder, der er angivet i Miljøstyrelsens gældende vejledning om luftforurening.
Spildevand 26) Hvis der søges om tilladelse til at aflede spildevand, skal virksomheden udarbejde en spildevandsteknisk beskrivelse.
Beskrivelsen skal indeholde:
  Oplysninger om spildevandets oprindelse, herunder om der er tale om processpildevand, overfladevand eller kølevand ud over det sanitære spildevand.
  For hver spildevandstype oplysning om spildevandsmængde, sammensætning og afløbssted.
  Oplysning om størrelse på eventuelle sandfang og olieudskillere.
  Oplysning om, hvorvidt virksomheden anvender den bedste tilgængelige teknologi med henblik på at begrænse eller undgå afledningen af stoffer, som er uønskede i spildevandet.
27) Oplysning om, hvorvidt spildevandet skal afledes til kloak eller udledes direkte til vandløb, søer eller havet eller andet.
Ansøgning om tilslutning til offentligt spildevandsanlæg indsendes særskilt til kommunen, jf. miljøbeskyttelseslovens § 28.
 28) Hvis der søges om tilladelse til direkte udledning til vandløb, søer eller havet, skal der indsendes oplysning om opblandingsforhold i det modtagende vandområde.
Støj 29) Beskrivelse af støj- og vibrationskilder, herunder støj fra intern kørsel og transport samt fra udendørs aktiviteter, og af planlagte støj- og vibrationsdæmpende foranstaltninger.
Affald 30) Oplysninger om sammensætning og årlig mængde af virksomhedens affald, herunder farligt affald.
For farligt affald opgives tilhørende EAK-koder.
 31) Oplysninger om, hvordan affaldet håndteres og opbevares på virksomheden, og om mængder af affald og restprodukter, som oplagres på virksomheden.
Jord og grundvand 32) Beskrivelse af de foranstaltninger, der er truffet til beskyttelse af jord og grundvand i forbindelse med håndtering, oplagring og transport af flydende råvarer og hjælpestoffer.
 33) Oplysning om arten af belægning (materialer og udførelse) for virksomhedens befæstede arealer.
I.
Andet 34) Hvis der er standardvilkår, som vurderes at være irrelevante for virksomheden, skal dette oplyses, idet der samtidig gives en begrundelse herfor.
 35) Hvis der er standardvilkår, som virksomheden ikke mener at kunne overholde, skal dette oplyses, idet der samtidig gives en begrundelse herfor.
 36) Øvrige oplysninger af miljømæssig betydning, som ikke er belyst via standardvilkårene.
18.4. Standardvilkår Generelt 1) En kopi af denne godkendelse skal til enhver tid være tilgængelig på virksomheden for de personer, der har ansvaret for virksomhedens indretning og drift.
Indretning og drift 2) Ved nyindretning skal følgende afkast være indrettet med målesteder med indretning og placering som anført under punkterne 8.2.3.2  8.2.3.5 i Miljøstyrelsens vejledning nr. 2 / 2001 (Luftvejledningen):
  Afkast fra klargøring og rengøring af forme og værktøjer, hvor der anvendes organiske. opløsningsmidler, og hvor der er fastsat en afkasthøjde højere end 1 m over tag.
  Afkast fra støvfrembringende bearbejdning, hvis der er fastsat en afkasthøjde højere end 1 m over tag, så der kan ske fri fortynding.
  Afkast hvor der ifølge vilkår 5 er indsat emissionsgrænseværdier.
  Afkast hvor der skal udføres præstationskontrol ifølge vilkår 18 og/eller 19.
 Målestederne skal være placeret, inden procesluften blandes med andre luftstrømme som f.eks. uforurenet rumluft og afkastluft fra andre processer.
Luftforurening 3) [Godkendelsesmyndigheden fastsætter vilkår om afkasthøjder.] 4) For virksomheder, der foretager coronabehandling, skal virksomhedens afkast være dimensioneret, så B-værdien for ozon på 0,01mg/ m3 overholdes.
5) [Godkendelsesmyndigheden indsætter emissionsgrænseværdier for de aktuelle luftforurenende stoffer, hvor massestrømsgrænsen, jf. tabel 2 - 11, er overskredet og emissionskoncentrationen overskrider emissionsgrænseværdien, jf. vejledning nr. 2/2001. Emissionsgrænseværdierne fastsættes i overensstemmelse med vejledning nr. 2/2001 om begrænsning af luftforurening fra virksomheder.] 6) [Godkendelsesmyndigheden fastsætter efterfølgende emissionsgrænseværdier for de aktuelle luftforurenende stoffer, hvor præstationskontrol, udført ifølge vilkår 18 og 19, viser, at massestrømsgrænsen, jf. tabel 2 - 11 eller vejledning nr. 2/2001 og emissionskoncentrationen overskrider emissionsgrænseværdierne i vejledning nr. 2/2001. Emissionsgrænseværdierne fastsættes i overensstemmelse med vejledning nr. 2/2001 om begrænsning af luftforurening fra virksomheder.] 7) Afkast fra støvfrembringende processer skal være forsynet med filter, der sikrer, at en emissionsgrænseværdi for totalt støv på 10 mg/normal m3 er overholdt.
Den aktuelle B-værdi for støv skal overholdes.
 8) Driften af virksomheden må ikke give anledning til lugtgener, som efter tilsynsmyndighedens vurdering er væsentlige for omgivelserne.
Beskyttelse af jord og grundvand 9) [Godkendelsesmyndigheden indsætter de relevante vilkår, jf. § 3 i bekendtgørelse om indretning, etablering og drift af olietanke, rørsystemer og pipelines.] 10) Overjordiske tanke med fyringsolie og motorbrændstof skal sikres mod påkørsel.
Påfyldningsstudse på over- eller underjordiske tanke med fyringsolie og motorbrændstof samt aftapningsanordninger på over- eller underjordiske tanke med motorbrændstof skal placeres inden for konturen af en tæt belægning indrettet med fald mod afløb, hvorfra der sker kontrolleret afledning.
Alternativt skal spild fra påfyldning eller aftapning kunne opsamles i tætte opsamlingskar, der holdes overdækkede, således at de er beskyttet mod vejrlig.
Ved »tæt belægning« forstås et befæstet areal, der er uigennemtrængeligt for de forurenende stoffer, som findes i det produkt eller affald, der håndteres på arealet.
 11) Flydende råvarer og hjælpestoffer, der ved spild kan medføre risiko for forurening af jord og grundvand, skal opbevares på samme måde som farligt affald, jf. vilkår herom.
12) Spild af brændstof, olie eller kemikalier skal straks opsamles sammen med eventuelt forurenet jord og opbevares og bortskaffes som farligt affald.
Der skal til enhver tid forefindes opsugningsmateriale på virksomheden.
Affald 13) Farligt affald skal opbevares i egnede beholdere, der er mærket, så det tydeligt fremgår, hvad beholderen indeholder.
14) Farligt affald skal opbevares under tag og beskyttet mod vejrlig på en oplagsplads med tæt belægning uden afløb.
Oplagspladsen skal være indrettet således, at spild af farligt affald kan holdes inden for et afgrænset område og uden mulighed for afløb til jord, overfladevand eller kloak.
Området skal kunne rumme indholdet af den største opbevaringsenhed i området.
15) Støvende affald skal opbevares i tætte lukkede emballager eller på anden måde sikres mod støvflugt.
Filterstøv skal tilsvarende opsamles og opbevares på virksomheden i tætte, lukkede beholdere, container, big-bags el. lign.
Egenkontrol 16) Filteranlæg skal drives og vedligeholdes efter leverandørens anvisninger eller tilsvarende procedurer, så normal renseeffekt løbende er opretholdt.
Driftsinstruks for anlæggene samt anvisningerne for vedligeholdelsen af disse skal være tilgængelig i umiddelbar nærhed af anlæggene og skal forevises tilsynsmyndigheden på forlangende.
Renluftsiden af posefilter og lignende skal efterses visuelt mindst 1 gang pr. måned for kontrol af utætheder.
17) Hvis der i vilkår 5 og/eller 6 er fastsat en emissionsgrænseværdi, skal der udføres præstationskontrol første gang senest 6 måneder efter, at et nyt anlæg er sat i drift eller senest 6 måneder fra datoen for afgørelse om revurdering og herefter én gang årligt.
Præstationskontrollen skal vise, at de grænseværdier, der er fastsat i vilkår 5 og/eller 6 overholdes i hvert afkast omfattet af et vilkår.
Præstationskontrollen skal omfatte mindst 3 enkeltmålinger hver af en varighed på en time.
Hvis resultatet af en præstationskontrol (det aritmetiske gennemsnit af samtlige enkeltmålinger) er under 60 % af emissionsgrænseværdien, kræves dog kun kontrol hvert andet år.
 Emissionsgrænseværdien anses for overholdt, hvis det aritmetiske gennemsnit af samtlige enkeltmålinger ved præstationskontrollen er mindre end eller lig med emissionsgrænseværdien.
18) [Såfremt virksomheden har en produktion, hvor det ikke er muligt at oplyse om massestrøm og emissionskoncentration, som beskrevet i oplysningskrav 24, indsætter godkendelsesmyndigheden vilkår om, at der inden 6 måneder udføres en præstationskontrol på de afkast, hvor der er emissioner fra de pågældende plastråvarer, med henblik på at oplyse om massestrømme og emissionskoncentrationer.
For plastråvarer, der er beskrevet i tabel 2 - 11, skal der måles for de deri angivne stoffer.
Præstationskontrollen skal omfatte mindst 3 enkeltmålinger hver af en varighed på en time.] 19) [Såfremt virksomheden producerer en eller flere af de tekniske plasttyper med forbrug af den enkelte råvare på mere end 1 ton per dag, indsætter godkendelsesmyndigheden vilkår om, at der inden 6 måneder udføres en præstationskontrol på de afkast, hvor der er emissioner fra de pågældende plastråvarer, med henblik på at oplyse om massestrømme og emissionskoncentrationer.
For de tekniske plasttyper, der er beskrevet i tabel 12, skal der måles for de konkrete stoffer, der er angivet i tabellen.
Præstationskontrollen skal omfatte mindst 3 enkeltmålinger hver af en varighed på en time.] Tabel 12. Tekniske plasttyper og stoffer der skal måles for i afkast ved produktion af forskellige tekniske plasttyper.
20) Alle målinger skal foretages under repræsentative driftsforhold (normaldrift) efter retningslinjerne i kapitel 4 i Miljøstyrelsens Luftvejledning (vejledning nr. 2/2001) og skal udføres af et firma/laboratorium, der er akkrediteret hertil af Den Danske Akkrediterings- og Metrologifond eller af et tilsvarende akkrediteringsorgan, som er medunderskriver af EAs multilaterale aftale om gensidig anerkendelse.
Rapport over målingerne skal indsendes til tilsynsmyndigheden senest 2 måneder efter, at de er foretaget.
21) Virksomheden skal mindst en gang årligt foretage visuel kontrol af alle tætte arealer og belægninger.
Resultatet af kontrollen og eventuelle udbedringer skal noteres i driftsjournalen.
 22) Prøvetagning og analyse skal ske efter de i tabel 1 nævnte metoder eller efter internationale standarder af mindst samme analysepræcision og usikkerhedsniveau.
Tabel 13. Prøvetagnings- og analysemetoder Driftsjournal 23) Der skal føres en løbende driftsjournal over:
a) Dato for og art af eftersyn af filtre, herunder reparationer og udskiftning af filterposer jf. vilkår 17 b) Dato for og resultatet af kontrollen af tætte arealer og eventuelle foretagne udbedringer jf. vilkår 21 Servicerapporter og leverandørernes dokumentation, driftsinstruktioner og anvisninger for vedligeholdelse af filteranlæggene skal opbevares sammen med driftsjournalen og være tilgængelige for tilsynsmyndigheden.
 Driftsjournalen skal opbevares på virksomheden i mindst 5 år og skal være tilgængelig for tilsynsmyndigheden.
Afsnit 19 E 202: Virksomheder, der foretager trykimprægnering af træ.
19.1. Anvendelsesområde Dette afsnit omfatter følgende aktiviteter:
1) Trykimprægnering af træ baseret på vandige imprægneringsmidler 2) Teknisk forbundne aktiviteter:
 Fiksering af nyimprægneret træ  Internt opsamlingssystem til opsamling af spildt imprægneringsvæske og regnvand Hvis der på samme virksomhed foretages en eller flere biaktiviteter, der er beskrevet under punkt 20.1 i afsnit 20, indsender virksomheden de relevante oplysninger fra afsnit 20.3, og godkendelses-myndigheden indsætter de relevante vilkår fra afsnit 20.4 i godkendelsen.
19.2. Beskrivelse af de væsentligste miljøforhold 19.3. Oplysningskrav ved ansøgning Hvis ansøgningen om godkendelse vedrører en virksomhed, der er omfattet af bilag 5, afsnit 19, skal ansøgningen indeholde nedennævnte oplysninger, jf. dog § 7, stk. 5 og 6.
 Litreringen nedenfor følger inddelingen i bilag 4.
A.
Ansøger og ejerforhold 1) Ansøgerens navn, adresse og telefonnummer.
 2) Virksomhedens navn, adresse, matrikelnummer og CVR- og P-nummer.
 3) Navn, adresse og telefonnummer på ejeren af ejendommen, hvor virksomheden er beliggende eller ønskes opført, hvis ejeren ikke er identisk med ansøgeren.
 4) Virksomhedens kontaktperson: Navn, adresse og telefonnummer.
B.
Oplysninger om virksomhedens art 5) Virksomhedens listebetegnelse, jf. bilag 1 og 2, for virksomhedens hovedaktivitet og eventuelle biaktiviteter.
6) Kort beskrivelse af det ansøgte projekt.
Angivelse af, om der er tale om nyanlæg eller om driftsmæssige udvidelser eller ændringer af bestående virksomhed.
Hvis der er tale om udvidelse af en ikke tidligere godkendt virksomhed, som bliver godkendelsespligtig på grund af udvidelsen, skal der gives oplysninger om hele virksomheden inkl. udvidelsen.
 7) Hvis det ansøgte projekt er midlertidigt, skal det forventede ophørstidspunkt oplyses.
C.
Oplysninger om etablering 8) Oplysning om, hvorvidt det ansøgte kræver bygningsmæssige udvidelser eller ændringer.
9) Forventede tidspunkter for start og afslutning af bygge- og anlægsarbejder og for start af virksomhedens drift.
Hvis ansøgningen omfatter planlagte udvidelser eller ændringer, jf. lovens § 36, oplyses tillige den forventede tidsmæssige horisont for gennemførelse af disse.
D.
Oplysninger om virksomhedens placering og driftstid 10) Oversigtsplan i passende målestok (f.eks. 1:4.000) med angivelse af virksomhedens placering.
Planen forsynes med en nordpil.
 11) Redegørelse for virksomhedens lokaliseringsovervejelser.
12) Virksomhedens daglige driftstid.
Der angives desuden driftstid og -tidspunkter for de enkelte forurenende anlæg, herunder støjkilder, hvis de afviger fra den samlede virksomheds driftstid.
Hvis virksomheden er i drift på lørdage eller søn- og helligdage, skal dette oplyses.
 13) Oplysninger om til- og frakørselsforhold samt en vurdering af støjbelastningen i forbindelse hermed.
E.
Tegninger over virksomhedens indretning 14) Ansøgningen skal ledsages af tegninger, der i relevant omfang viser følgende:
  Placeringen af alle bygninger og andre dele af virksomheden på ejendommen, herunder placering af trykimprægneringsanlæg.
  Placering af skorstene og andre luftafkast.
  Placering af støj- og vibrationskilder.
  Virksomhedens afløbsforhold, herunder kloakker, sandfang, olieudskillere, brønde og tilslutningssteder til offentlig kloak.
  Befæstede arealer.
  Fikseringsplads med internt opsamlingssystem for spildt trykimprægneringsvæske blandet med regnvand eller anden metode til opsamling af afdryppede imprægneringsvæsker under fikseringsprocessen.
  Placering af oplag af råvarer, hjælpestoffer og affald, herunder overjordiske såvel som nedgravede tanke og beholdere samt rørføringer (eksempelvis olietanke, herunder tanke til motorbrændstof samt oplag af imprægneringsvæsker).
  Interne transportveje.
 Tegningerne skal forsynes med målestok og nordpil.
F.
Beskrivelse af virksomhedens produktion 15) Oplysninger om produktionskapacitet samt art og forbrug af råvarer og væsentlige hjælpestoffer.
 16) Systematisk beskrivelse af virksomhedens procesforløb, herunder processer for trykimprægnering, fiksering og tørring, opsamling og genbrug af trykimprægneringsvæske.
H.
Oplysninger om forurening og forureningsbegrænsende foranstaltninger Luftforurening 17) Oplysninger om luftafkast, der knytter sig til trykimprægneringsanlæg og tørrestuer.
Spildevand 18) Hvis der søges om tilladelse til at aflede spildevand, skal virksomheden udarbejde en spildevandsteknisk beskrivelse.
Beskrivelsen skal indeholde:
  Oplysning om spildevandets oprindelse, herunder om der er tale om processpildevand, overfladevand og sanitært spildevand.
  For hver spildevandstype oplysninger om spildevandsmængde, sammensætning og afløbssteder for det spildevand, virksomheden ønsker at aflede, herunder oplysninger om temperatur, pH og koncentrationer af forurenende stoffer.
  Maksimal spildevandsmængde afledt pr. døgn og pr. år samt variationen i afledningen over døgn, uge, måned eller år.
  Oplysning om størrelse på sandfang og olieudskillere.
  Oplysning om, hvorvidt virksomheden anvender den bedste tilgængelige teknologi med henblik på at undgå eller begrænse afledningen af stoffer, som er uønskede i spildevandet, herunder en beskrivelse af de valgte rensningsmetoder og rensningsgraden for de enkelte tilførte stoffer.
19) Oplysning om, hvorvidt spildevandet skal afledes til kloak eller udledes direkte til vandløb, søer eller havet eller andet.
Ansøgning om tilslutning til offentligt spildevandsanlæg indsendes særskilt til kommunen, jf. miljøbeskyttelseslovens § 28.
 20) Hvis der søges om tilladelse til direkte udledning til vandløb, søer eller havet, skal der indsendes oplysning om opblandingsforhold i det modtagende vandområde.
Støj 21) Beskrivelse af støj- og vibrationskilder, herunder intern kørsel og transport til/fra virksomheden samt udendørs aktiviteter, og oplysning om planlagte støj- og vibrationsdæmpende foranstaltninger.
Affald 22) Oplysninger om sammensætning og årlig mængde af virksomhedens affald, herunder farligt affald.
For farligt affald angives EAK-koderne.
 23) Oplysninger om, hvordan affaldet håndteres på virksomheden (herunder affald, der indgår i virksomhedens eller andre virksomheders produktion som f.eks. rent træaffald) og om mængden af affald og restprodukter, som oplagres på virksomheden.
Jord og grundvand 24) Beskrivelse af de foranstaltninger, der er truffet til beskyttelse af jord og grundvand i forbindelse med håndtering og oplagring af råvarer og hjælpestoffer, herunder oplysninger om, hvorvidt nedennævnte arealer er befæstede eller ej, samt om arten af befæstelse.
Oplysningerne gives for arealer til:
  Trykimprægneringsanlæg.
  Køreveje mellem trykimprægneringsanlæg og fikseringsplads samt fikseringsplads.
  Oplag af råvarer og hjælpestoffer, herunder påfyldnings- og aftapningssteder for olieprodukter.
  Oplag af farligt affald, herunder slam fra imprægneringsanlæg.
I.
Andet 25) Hvis der er standardvilkår, som vurderes at være irrelevante for virksomheden, skal dette oplyses, idet der samtidig gives en begrundelse herfor.
 26) Hvis der er standardvilkår, som virksomheden ikke mener at kunne overholde, skal dette oplyses, idet der samtidig gives en begrundelse herfor.
 27) Øvrige oplysninger af miljømæssig betydning, som ikke er belyst via standardvilkårene.
19.4. Standardvilkår Generelt 1) En kopi af denne godkendelse skal til enhver tid være tilgængelig for og kendt af driftspersonalet på virksomheden, som således er orienteret om godkendelsens indhold.
Indretning og drift 2) Trykimprægneringsanlæg, bestående af tryktank og lagertank, skal være placeret under tag og over et impermeabelt bassin uden afløb, hvor mindst den samlede imprægneringsvæske kan opsamles.
Bassinet skal kunne inspiceres visuelt for utætheder.
Ved et impermeabelt bassin forstås et bassin, der er uigennemtrængeligt for de forurenende stoffer, som håndteres på arealet.
3) Fikseringsplads og køreveje mellem trykimprægneringsanlæg og fikseringsplads skal være befæstet med en impermeabel belægning, hvorfra der ikke kan ske overløb til omgivelserne, og hvor der ikke er afløb til ekstern kloak.
Ved en impermeabel belægning forstås en fast belægning, der er uigennemtrængelig for de forurenende stoffer, som håndteres på arealet.
Den impermeable befæstelse skal være udført med fald, der effektivt kan aflede regnvand og spildt imprægneringsvæske til internt opsamlingssystem.
 4) Det interne opsamlingssystem for opsamling af regnvand og spildt imprægneringsvæske skal kontinuerligt pumpes fri for opsamlet væske.
 5) Nyimprægneret træ skal henstå på fikseringspladsen, indtil fikseringen er tilendebragt.
Luftforurening 6) Afkast fra trykimprægnering skal føres tilbage til trykimprægneringsanlægget eller føres 1 meter over tag og være opadrettede.
 7) Når lugen til imprægneringstanken åbnes efter endt trykimprægnering, skal vakuumpumpen sættes i gang for at minimere diffust udslip gennem lugen.
 8) Afkast fra tørrestue skal føres 1 meter over tag og være opadrettede.
 9) Trykimprægneret træ må først tørres i tørrestue efter endt fiksering.
 10) Hvis tilsynsmyndigheden konstaterer, at der er væsentlige lugtgener for omgivelserne, kan der stilles krav om afhjælpning.
Affald 11) Slam fra trykimprægneringsanlæg og andet farligt affald skal opbevares i egnede beholdere, der skal være lukkede og mærkede, så det tydeligt fremgår, hvad beholderne indeholder.
Det farlige affald skal opbevares under tag og beskyttet mod vejrlig enten på en oplagsplads med impermeabel belægning uden afløb eller i egnede, tætte opsamlingskar.
Oplagspladsen skal være indrettet således, at spild af farligt affald kan holdes inden for et afgrænset område og uden mulighed for afløb til jord, overfladevand eller kloak.
Området skal kunne rumme indholdet af den største opbevaringsenhed i området.
Beskyttelse af jord, grundvand og overfladevand 12) Imprægneringsprodukter og andre flydende råvarer og hjælpestoffer skal opbevares i lukkede beholdere, placeret under tag og beskyttet mod vejrlig, enten på en oplagsplads med impermeabel belægning uden afløb til kloak eller i egnede tætte opsamlingskar.
Oplagspladsen skal være indrettet således, at spild kan holdes inden for et afgrænset område og uden mulighed for afløb til jord, overfladevand eller kloak.
13) [Hvis der på virksomheden er tankoplag af olie indsætter godkendelsesmyndigheden de relevante vilkår, jf. bekendtgørelse om indretning, etablering og drift af olietanke, rørsystemer og pipelines, jf. § 3 i bekendtgørelsen.] 14) [Hvis der på virksomheden er påfyldningsstudse eller aftapningsanordninger for olieprodukter, herunder motorbrændstof, fastsætter godkendelsesmyndigheden, at disse skal placeres inden for konturen af en impermeabel belægning indrettet med fald mod afløb, hvorfra der sker kontrolleret afledning.
Alternativt skal spild fra påfyldning eller aftapning kunne opsamles i tætte sumpe eller opsamlingskar, der holdes overdækkede, således at de er beskyttet mod vejrlig.] Egenkontrol 15) Virksomheden skal én gang hvert år gennemføre en kontrol for revner, lunker og andre skader af impermeable belægninger og kar.
 16) Inden ibrugtagning af internt opsamlingssystem for regnvand og imprægneringsvæske skal rørsystemet inspiceres for utætheder ved en tæthedskontrol eller ved hjælp af TV-inspektion af et sagkyndigt firma.
 17) Rørsystemet i et internt opsamlingssystem for regnvand og imprægneringsvæske skal hvert 5. år inspiceres for utætheder ved en tæthedskontrol eller ved hjælp af TV-inspektion af et sagkyndigt firma.
 18) Ved konstatering af utætheder i det interne opsamlingssystem skal utætheden udbedres af et sagkyndigt firma.
 Virksomheden skal føre en driftsjournal med angivelse af:
 årligt forbrug af trykimprægneringsvæsker,  dato for og resultat af den udførte kontrol af impermeable belægninger og kar,  dato for og resultat af inspektioner af internt opsamlingssystem for regnvand og imprægneringsvæsker,  dato for og beskrivelse af eventuelle udbedringer af utætheder i internt opsamlingssystem.
 Driftsjournalen skal opbevares på virksomheden i mindst 5 år og være tilgængelig for tilsynsmyndigheden.
Afsnit 20 E 215: Virksomheder der foretager vacuum- og/eller dypimprægnering af træ eller overfladebehandling af træ, når kapaciteten til forbrug af organiske opløsningsmidler overstiger 6 kg pr. time.
Bortset fra virksomheder, der er omfattet af J 104.
20.1. Anvendelsesområde Dette afsnit omfatter følgende aktiviteter:
 1) Imprægneringsanlæg:
  Vakuumimprægnering.
  Dypimprægnering inkl. tørreproces.
 2) Male- og lakeringsanlæg inkl. tørreproces.
 3) Kombinerede imprægnering og male- og lakeringsanlæg, f.eks. flow-coate.
 4) Bejdseanlæg.
 5) Anlæg til maling og lakering med UV hærdende produkter.
 6) Teknisk forbundne aktiviteter:
  Træforarbejdning, herunder udskæring af træ, spånudsugning, træ- og lakmellemslibning mv.
  Fugeprocesser og limning.
Standardvilkårene omfatter ikke produktion af limtræ Bekendtgørelse nr. 350 af 29. maj 2002 om begrænsning af emissionen af flygtige organiske forbindelser i visse aktiviteter og anlæg (VOC- bekendtgørelsen) med senere ændringer fastsætter emissionsgrænseværdier mm. for luftformige emissioner af flygtige organiske forbindelser fra træimprægnering ved et forbrug af organiske opløsningsmidler større end 25 tons pr. år og fra overfladebehandling af træ ved et forbrug af organiske opløsningsmidler større end 15 tons pr. år.
Disse krav skal fastsættes som vilkår i godkendelsen, jf. ovennævnte VOC-bekendtgørelses § 12, stk. 1, og gælder ud over standardvilkårene i afsnit 20.4.
20.2. Beskrivelse af de væsentligste miljøforhold 20.3. Oplysningskrav ved ansøgning Hvis ansøgningen om godkendelse vedrører en virksomhed, der er omfattet af bilag 5, afsnit 20, skal ansøgningen indeholde nedennævnte oplysninger, jf. dog § 7, stk. 5 og 6.
Hvis virksomheden anvender energianlæg omfattet af afsnit 2 eller 3 skal oplysninger vedr. pkt.
D, F og H i de relevante afsnit om disse anlæg beskrives i denne ansøgning.
 Litreringen nedenfor følger inddelingen i bilag 4.
A.
Ansøger og ejerforhold 1) Ansøgerens navn, adresse og telefonnummer.
 2) Virksomhedens navn, adresse, matrikelnummer og CVR- og P-nummer.
 3) Navn, adresse og telefonnummer på ejeren af ejendommen, hvor virksomheden er beliggende eller ønskes opført, hvis ejeren ikke er identisk med ansøgeren.
 4) Virksomhedens kontaktperson: Navn, adresse og telefonnummer.
B.
Oplysninger om virksomhedens art 5) Virksomhedens listebetegnelse, jf. bilag 1 og 2, for virksomhedens hovedaktivitet og eventuelle biaktiviteter.
6) Kort beskrivelse af det ansøgte projekt.
Angivelse af, om der er tale om nyanlæg eller om driftsmæssige udvidelser eller ændringer af bestående virksomhed.
Hvis der er tale om udvidelse af en ikke tidligere godkendt virksomhed, som bliver godkendelsespligtig på grund af udvidelsen, skal der gives oplysninger om hele virksomheden inkl. udvidelsen.
 7) Hvis det ansøgte projekt er midlertidigt, skal det forventede ophørstidspunkt oplyses.
C.
Oplysninger om etablering 8) Oplysning om, hvorvidt det ansøgte kræver bygningsmæssige udvidelser eller ændringer.
9) Forventede tidspunkter for start og afslutning af bygge- og anlægsarbejder og for start af virksomhedens drift.
Hvis ansøgningen omfatter planlagte udvidelser eller ændringer, jf. lovens § 36, oplyses tillige den forventede tidsmæssige horisont for gennemførelse af disse.
D.
Oplysninger om virksomhedens placering og driftstid 10) Oversigtsplan i passende målestok og format (f.eks. 1:4.000) med angivelse af virksomhedens placering.
Planen forsynes med en nordpil.
 11) Redegørelse for virksomhedens lokaliseringsovervejelser.
12) Virksomhedens daglige driftstid.
Der angives desuden driftstid og -tidspunkter for de enkelte forurenende anlæg, herunder støjkilder, hvis de afviger fra den samlede virksomheds driftstid.
Hvis virksomheden er i drift på lørdage eller søn- og helligdage, skal dette oplyses.
 13) Oplysninger om til- og frakørselsforhold samt en vurdering af støjbelastningen i forbindelse hermed.
E.
Situationsplan over virksomhedens indretning 14) Ansøgningen skal ledsages af situationsplaner, der i relevant omfang viser følgende:
  Placeringen af alle bygninger og andre dele af virksomheden på ejendommen.
  Placering af skorstene og andre luftafkast.
  Placering af produktionsanlæg og eventuelle udendørs aktiviteter.
  Placeringen af støj- og vibrationskilder.
  Virksomhedens afløbsforhold, herunder kloakker, sandfang, olieudskillere, brønde, tilslutningssteder til offentlig kloak og befæstede arealer, samt oplysninger om nedgravede rørforbindelser og tanke og beholdere.
  Interne transportveje.
  Placering af oplag af råvarer, hjælpestoffer og affald.
 Situationsplanerne skal forsynes med målestok og nordpil.
F.
Beskrivelse af virksomhedens produktion 15) Oplysninger om hvilke typer af aktiviteter, der forekommer på virksomheden, herunder hvilke der er åbne henholdsvis lukkede processer.
16) Oplysninger om produktionskapacitet, art og forbrug af råvarer og væsentlige hjælpestoffer, herunder årligt forbrug af opløsningsmidler, f.eks. mineralsk terpentin, blandingsfortynder mv.
Virksomheden skal redegøre for, om den er omfattet af VOC-bekendtgørelsen.
 17) Systematisk beskrivelse af virksomhedens procesforløb, herunder materialestrømme, emissioner og affaldsproduktion.
 18) Hvis virksomheden har opløsningsmiddelforbrugende anlæg, skal det oplyses om - og i hvilket omfang - det er muligt at regenerere spildfortynder internt på virksomheden eller eksternt.
19) Oplysning om energianlæg (brændselstype og indfyret effekt) 20) Oplysning om eventuelle olietanke, f.eks. til motorbrændstof, og tankoplag til råvarer, f.eks. til imprægneringsvæsker og flydende kemikalieaffald.
 21) Oplysninger om mulige driftsforstyrrelser eller uheld, der kan medføre væsentlig forøget forurening i forhold til normal drift samt beskrivelse af de foranstaltninger, der er truffet for at imødegå sådanne driftsforstyrrelser og uheld.
H.
Oplysninger om forurening og forureningsbegrænsende foranstaltninger Luftforurening 22) Oplysninger om hvilke arbejdsprocesser mv., der knytter sig til virksomhedens luftafkast.
 23) Oplysning om eventuelle luftrensningsforanstaltninger ved støvfrembringende bearbejdninger, f.eks. cyklon, posefilter, lamelfilter, »vandvæg«, samt renseforanstaltninger ved brug af opløsningsmidler.
 24) Hvis virksomheden har anlæg til vakuum- og/eller dypimprægnering og tørreanlæg skal det oplyses, hvilke imprægneringsvæsker i form af f.eks. flygtige organiske stoffer i klasse 1, 2 og 3, de har, stoffernes massestrøm, og emissionskoncentration - både gennem afkast og diffust (enten beregning eller måling).
 25) Hvis virksomheden anvender spånudsugningsanlæg eller foretager træforarbejdning, skal der oplyses om massestrøm og emissionskoncentration af træstøv mv., der udsendes til luften.
26) Beregning af afkasthøjder og fastsættelse af evt. emissionsbegrænsning for hvert enkelt afkast skal foretages på baggrund af de beregningsmetoder, der er angivet i Miljøstyrelsens gældende vejledninger om begrænsning af lugt- og luftforurening fra virksomheder.
Det skal undersøges og oplyses, hvad der er dimensionsgivende for afkasthøjden.
Spildevand 27) Hvis der søges om tilladelse til at aflede spildevand, skal virksomheden udarbejde en spildevandsteknisk beskrivelse.
Beskrivelsen skal indeholde:
  Oplysning om spildevandets oprindelse, herunder om der er tale om processpildevand, overfladevand, husspildevand og kølevand.
  For hver spildevandstype oplysninger om spildevandsmængde, sammensætning og afløbssteder for det spildevand, virksomheden ønsker at aflede, herunder oplysninger om temperatur, pH og koncentrationer af forurenende stoffer.
  Maksimal mængde af spildevand afledt pr. døgn og pr. år samt variationen i afledningen over døgn, uge, måned eller år.
  Oplysning om størrelse på sandfang og olieudskillere.
  Oplysning om, hvorvidt virksomheden anvender den bedste tilgængelige teknologi med henblik på at undgå eller begrænse afledningen af stoffer, som er uønskede i spildevandet, herunder en beskrivelse af de valgte rensningsmetoder og rensningsgraden for de enkelte tilførte stoffer.
28) Oplysning om, hvorvidt spildevandet skal afledes til kloak eller udledes direkte til vandløb, søer eller havet eller andet.
Ansøgning om tilslutning til offentligt spildevandsanlæg indsendes særskilt til kommunen, jf. miljøbeskyttelseslovens § 28.
 29) Hvis der søges om tilladelse til direkte udledning til vandløb, søer eller havet, skal der indsendes oplysning om opblandingsforhold i det modtagende vandområde.
Støj 30) Beskrivelse af støj- og vibrationskilder, herunder intern kørsel og transport samt udendørs aktiviteter, og oplysning om planlagte støj- og vibrationsdæmpende foranstaltninger.
Affald 31) Oplysninger om sammensætning og årlig mængde af virksomhedens affald, herunder farligt affald.
For farligt affald angives EAK-koderne.
 32) Oplysninger om, hvordan affaldet håndteres på virksomheden (herunder affald, der indgår i virksomhedens produktion, og affald, som anvendes af andre, som f.eks. spildfortynder, brugte engangspaller samt rent træaffald) og om mængden af affald og restprodukter, som oplagres på virksomheden.
Jord og grundvand 33) Beskrivelse af de foranstaltninger, der er truffet til beskyttelse af jord og grundvand i forbindelse med håndtering og oplagring af råvarer, hjælpestoffer og farligt affald indeholdende forurenende stoffer, herunder oplysninger om hvorvidt nedennævnte arealer er befæstede eller ej, om arten af befæstelse samt rutiner for vedligehold af disse foranstaltninger.
Oplysningerne gives for arealer til:
  Oplag af olieprodukter (overjordisk eller nedgravet), herunder motorbrændstof, samt påfyldnings- og tappesteder.
  Oplag af farligt affald, herunder filterstøv, filtermateriale, imprægnerede trærester og rensevæsker.
  Oplag af nyimprægneret træ og køreveje.
 Oplag af råvarer og hjælpestoffer (overjordisk eller nedgravet) som f.eks. imprægneringsvæsker, opløsningsmidler, rensevæsker.
Her gives også oplysninger om fysisk form (flydende, fast eller støvende).
Andet 34) Hvis der er standardvilkår, som vurderes at være irrelevante for virksomheden, skal dette oplyses, idet der samtidig gives en begrundelse herfor.
 35) Hvis der er standardvilkår, som virksomheden ikke mener at kunne overholde, skal dette oplyses, idet der samtidig gives en begrundelse herfor.
 36) Øvrige oplysninger af miljømæssig betydning, som ikke er belyst via standardvilkårene.
20.4. Standardvilkår Generelt 1) En kopi af denne godkendelse skal til enhver tid være tilgængelig for og kendt af driftspersonalet på virksomheden, som således er orienteret om godkendelsens indhold.
Indretning og drift 2) I procesafkast, hvor massestrømsgrænsen er overskredet, og der er fastsat emissionsgrænse-værdi(er) ifølge vilkår 9, 10 og 11, skal der indrettes målesteder i alle afkast, der bidrager med mere end 10 % af massestrømsgrænsen.
Målestederne skal indrettes og placeres, som anført under punkterne 8.2.3.2  8.2.3.5 i Miljøstyrelsens vejledning nr. 2/2001 - Luftvejledningen.
Målestederne skal være placeret, inden procesluften blandes med andre luftstrømme, f.eks. rumluft og afkastluft fra andre processer jf. pkt. 3.1.2 i Luftvejledningen.
 Særligt for vakuumimprægnering, dypimprægnering og tørreanlæg:
 3) Nyimprægneret træ skal henstå under tag, indtil det ikke drypper mere, med henblik på forebyggelse af jord- og grundvandsforurening.
 4) Belægning under vakuumimprægnerings-, dypimprægnerings-, og tørreanlæg, udendørs tørreplads for nyimprægneret træ samt køreveje for trucks mellem ovn og tørreplads skal være tæt og impermeabel for imprægneringsvæsker.
 Ved en impermeabel belægning forstås en fast belægning, der er uigennemtrængelig for de forurenende stoffer, der håndteres på arealet.
 5) Vakuum- og dypimprægneringsanlæg skal være placeret under tag i en betongrube uden afløb, der er uigennemtrængelig for de forurenende stoffer, der opbevares i gruben, og hvor mindst den samlede imprægneringsvæske kan opsamles.
 Særligt for male-, lakerings- og bejdseanlæg:
 6) Døre, vinduer og porte til produktionshallen skal holdes lukkede ved malingspåføring, undtagen i forbindelse med nødvendig ind- og udtransport, for at undgå diffus luftforurening.
 7) [Hvis en virksomhed har oplyst, at spildfortynder vil blive regenereret internt på virksomheden eller eksternt, fastsætter godkendelsesmyndigheden vilkår herom].
 Særligt for spånudsugningsanlæg:
 8) Hele spånudsugningssystemet, og specielt luger og lemme i filteret, skal være tætte og vedligeholdes, så de forbliver tætte.
Luftforurening 9) [Godkendelsesmyndigheden fastsætter, med udgangspunkt i Miljøstyrelsens gældende Luftvejledning og B-værdivejledning, relevante emissionsgrænseværdier for imprægneringsmidlerne, såfremt massestrømsgrænse og emissionsgrænseværdi for de pågældende stoffer er overskredet.] 10) [Godkendelsesmyndigheden fastsætter, med udgangspunkt i Miljøstyrelsens gældende Luftvejledning og B-værdivejledning, relevante emissionsgrænseværdier for overfladebehandlingsmidlerne, såfremt massestrømsgrænse og emissionsgrænseværdi for de pågældende stoffer er overskredet.] 11) Hvis virksomheden har aktiviteter i form af træbearbejdning, og massestrømsgrænsen på 100 g/h og emissionsgrænseværdien på 5 mg/normal m³ for træstøv er overskredet, fastsættes en emissionsgrænseværdi for træstøv på 5 mg/normal m³.
 12) Hvis der udføres træbearbejdning fastsættes en B-værdi for træstøv på 0,025 mg/normal m³.
 13) [Godkendelsesmyndigheden fastsætter B-værdier ud fra de anvendte imprægnerings- og overfladebehandlingsmidler og fastsætter afkasthøjder, så den fastsatte B-værdier i vilkår 12 samt eventuelt andre B-værdier for anvendte stoffer i henhold til Miljøstyrelsen B-værdivejledning er overholdt].
Affald 14) Farligt affald, der ved spild kan medføre risiko for forurening af jord- og grundvand, skal opbevares i tætte, lukkede beholdere, lukket container eller lign.
Beholderne skal mærkes, så det tydeligt fremgår, hvad de indeholder.
 15) Støvaffald som f.eks. malingsstøv, filterstøv og filterposer skal opsamles og opbevares i tætte, lukkede beholdere, lukkede container, big-bags eller lignende.
Beskyttelse af jord, grundvand og overfladevand 16) Farligt affald skal opbevares under tag og beskyttet mod påkørsel og vejrlig enten på en oplagsplads med impermeabel belægning uden afløb eller i egnede, tætte opsamlingskar.
Oplagspladsen skal være indrettet således, at spild af farligt affald kan holdes inden for et afgrænset område og uden mulighed for afløb til jord, overfladevand eller kloak.
Området skal kunne rumme indholdet af den største opbevaringsenhed.
17) Oplag af flydende råvarer og hjælpestoffer skal placeres under tag og være beskyttet mod påkørsel og vejrlig på en oplagsplads med impermeabel belægning uden afløb eller i egnede, tætte opsamlingskar.
Oplagspladsen skal være indrettet således, at spild kan holdes inden for et afgrænset område og uden mulighed for afløb til jord og grundvand, overfladevand eller kloak.
Området skal kunne rumme indholdet af den største opbevaringsenhed.
Ovennævnte gælder ikke for oplag i tanke omfattet af vilkår 19.
18) Spild af brændstof, olie og kemikalier skal straks opsamles.
Der skal til enhver tid forefindes opsugningsmateriale på virksomheden.
Alt opsamlet spild af brændstof, olie og kemikalier inkl. brugt opsugningsmateriale, skal opbevares og bortskaffes som farligt affald.
19) [Hvis der på virksomheden er tankoplag af olie, indsætter godkendelsesmyndigheden de relevante vilkår til opfyldelse af bekendtgørelse om indretning, etablering og drift af olietanke, rørsystemer og pipelines, jf. § 3 i bekendtgørelsen.] 20) [Hvis der på virksomheden er påfyldningsstudse eller aftapningsordninger for olieprodukter, herunder motorbrændstof, fastsætter godkendelsesmyndigheden, at de skal placeres inden for konturen af en impermeabel belægning indrettet med fald mod afløb, hvor der sker kontrolleret afledning.
Alternativt skal spild fra påfyldning eller aftapning kunne opsamles i tætte sumpe eller opsamlingskar, der holdes overdækkede.] Egenkontrol 21) I de tilfælde, hvor der er fastsat en emissionsgrænseværdi, gælder det, at der senest 6 måneder efter, at anlægget er sat i drift, eller senest 6 måneder fra datoen om afgørelse om revurdering og herefter én gang årligt foretages præstationskontrol i de relevante afkast fra processerne vacuum- og dypimprægnering, tørreanlæg, malingspåføring, flash-off zone, tørre-hærderovn, bejdseanlæg samt spånudsugning.
Præstationskontrollen gennemføres i form af 3 enkeltmålinger, hver af en varighed på 1 time, med henblik på at dokumentere, at emissionsgrænseværdierne i vilkårene 9, 10 og 11 er overholdt.
Hvis resultatet af en præstationskontrol (det aritmetiske gennemsnit af samtlige enkeltmålinger) er under 60 % af emissionsgrænseværdien, kræves dog kun kontrol hvert andet år.
Målingerne skal foretages under repræsentative driftsforhold (maksimal normaldrift) og skal udføres af et firma/laboratorium, der er akkrediteret hertil af Den Danske Akkrediterings- og Metrologifond eller af et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.
Rapport over målingerne skal indsendes til tilsynsmyndigheden senest 2 måneder efter, at disse er foretaget.
 22) Prøvetagning og analyse skal ske efter de i tabel 1 nævnte metoder eller efter internationale standarder af mindst samme analysepræcision og usikkerhedsniveau.
Tabel 1. Prøvetagnings- og analysemetoder 23) Tilsynsmyndigheden kan kræve, at der udføres en OML-beregning til dokumentation af, at de fastsatte B-værdier er overholdt, dog højst én gang årligt.
24) Filteranlæg skal drives og vedligeholdes efter leverandørens anvisninger, så normal renseeffektivitet er løbende opretholdt.
Driftsinstruks for anlæggene samt anvisningerne for vedligeholdelsen af disse skal være tilgængelig og forevises tilsynsmyndigheden på forlangende.
 25) Renluftsiden af pose-, lamel-, og lignende filtre skal efterses visuelt mindst én gang om [ugen/måneden eller anden frekvens fastsat af godkendelsesmyndigheden] for kontrol af utætheder.
 26) Virksomheden skal mindst én gang årligt foretage visuel kontrol af tætheden af impermeable belægninger og udbedre skader, så belægningens impermeabilitet (tæthed) bevares.
Driftsjournaler 27) Der skal føres en driftsjournal med angivelse af  Dato for og resultat af eftersyn af filter, herunder udskiftning af filtermateriale og reparation af filtre jf. vilkår 24 og 25.
  Dato for kontrol af renluftsiden af posefilter og lignende, jf. vilkår 25.
  Årligt forbrug af råvarer opdelt på typer af: maling, lak, bejdse, imprægneringsmidler og opløsningsmidler (herunder fortynder). Datablade/leverandørbrugsanvisninger for de anvendte produkter skal kunne forevises for tilsynsmyndigheden.
  Dato for og resultat af kontrol af spildbakker, impermeable arealer, opkanter, (nedgravede beholdere med flydende råvarer/kemikalier, olier, flydende affald) og eventuelle foretagne udbedringer jf. vilkår 26.
 Driftsjournalen skal opbevares på virksomheden i mindst 5 år og skal være tilgængelig for tilsynsmyndigheden.
Afsnit 21 K 214: Komposteringsanlæg i øvrigt med en kapacitet for tilførsel af affald på 100 tons pr. år eller derover bortset fra husdyrgødning.
21.1. Anvendelsesområde Dette afsnit omfatter anlæg til en kontrolleret biologisk behandling ved aerob mikrobiel nedbrydning af organisk materiale med henblik på fremstilling af kompost, der kan anvendes til vækstmedie eller jordbrugsformål som jordforbedrings- eller gødningsmiddel.
Behandlingen kan ske på åbne komposteringsanlæg, ved kompostering i haller eller en kombination af disse.
Standardvilkårene omfatter følgende komposteringsmetoder:
 Miler  Madraskompostering  Trapezkompostering samt  Lukkede anlæg Følgende aktiviteter er omfattet af dette afsnit:
  Modtagelse og opbevaring af affald og øvrige råvarer.
  Neddeling.
  Homogenisering, blanding og oplægning til kompostering.
  Kompostering.
  Eftermodning.
  Sortering.
  Hygiejnisering.
  Oparbejdning og emballering af kompost.
  Opbevaring af kompost og sigterester.
  Oplag af brændstof og smøreolier til anlæggets maskiner og materiel.
  Vaskeplads for maskiner og materiel.
 Standardvilkårene omfatter ikke modtagelse af husdyrgødning.
21.2 Beskrivelse af de væsentligste miljøforhold 21.3. Oplysningskrav ved ansøgning Hvis ansøgningen om godkendelse vedrører en virksomhed, der er omfattet af bilag 5, afsnit 21, skal ansøgningen indeholde nedennævnte oplysninger, jf. dog § 7, stk. 5 og 6.
 Litreringen følger inddelingen i bilag 4.
A.
Ansøger og ejerforhold 1) Ansøgerens navn, adresse og telefonnummer.
 2) Virksomhedens navn, adresse samt matrikel-, CVR- og P-nummer.
 3) Navn, adresse og telefonnummer på ejeren af ejendommen, hvor virksomheden er beliggende eller ønskes opført, hvis ejeren ikke er identisk med ansøgeren.
 4) Navn, adresse og telefonnummer på virksomhedens kontaktperson.
B.
Oplysninger om virksomhedens art 5) Virksomhedens listebetegnelse, jf. bilag 1 og 2, for virksomhedens hovedaktivitet og eventuelle biaktiviteter.
6) Kort beskrivelse af det ansøgte projekt.
Angivelse af om der er tale om nyanlæg eller om drifts-mæssige udvidelser/ændringer af bestående virksomhed.
Hvis der er tale om udvidelse af en ikke tidligere godkendt virksomhed, som bliver godkendelsespligtig på grund af udvidelsen, skal der gives oplysninger om hele virksomheden inkl. udvidelsen.
 7) Hvis det ansøgte projekt er midlertidigt, skal det forventede ophørstidspunkt oplyses.
C.
Oplysninger om etablering 8) Oplysning om, hvorvidt det ansøgte kræver bygningsmæssige udvidelser eller ændringer.
9) Forventede tidspunkter for start og afslutning af bygge- og anlægsarbejder og for start af virk-somhedens drift.
Hvis ansøgningen omfatter planlagte udvidelser eller ændringer, jf. lovens § 36, oplyses tillige den forventede tidsmæssige horisont for gennemførelse af disse.
D.
Oplysninger om virksomhedens placering og driftstid 10) Oversigtsplan i passende målestok (fx 1:4.000) med angivelse af virksomhedens placering.
Planen forsynes med en nordpil.
 11) Redegørelse for virksomhedens lokaliseringsovervejelser.
12) Virksomhedens daglige driftstid angives.
Der angives desuden driftstid og driftstidspunkter for de enkelte forurenende anlæg, herunder støjkilder, hvis de afviger fra den samlede virksomheds driftstid.
Hvis virksomheden er i drift på lørdage eller søn- og helligdage, skal dette oplyses.
 13) Oplysninger om til- og frakørselsforhold samt en vurdering af støjbelastningen i forbindelse hermed.
E.
Situationsplan over virksomhedens indretning 14) Ansøgningen skal ledsages af situationsplan, der i relevant omfang viser følgende:
  Placering af alle bygninger og eventuel vaskeplads.
  Placeringen af eventuelle skorstene og andre luftafkast.
  Placeringen af støj- og vibrationskilder inklusiv placering af midlertidige aktiviteter, herunder tilbagevendende anvendelse af lejet materiel.
  Virksomhedens afløbsforhold, herunder kloakker, sandfang, olieudskillere, brønde, tilslutningssteder til offentlig kloak eller udledning til recipient, befæstede og ubefæstede arealer samt oplysninger om nedgravede rørforbindelser samt tanke og beholdere.
  Interne transportveje.
  Placering af oplag af råvarer og affald til kompostering, produkter og affald fra kompostering, komposterings- og kompostoplagsplads samt eventuelle overjordiske olie- og spildolietanke.
 Situationsplan skal forsynes med målestok og nordpil.
F.
Beskrivelse af virksomhedens produktion 15) Oplysninger om produktionskapacitet og oplagskapacitet.
16) Oplysninger om art af produkter samt forbrug, oplag og oplagsform af affald og øvrige råvarer til kompostering, herunder angivelse af EAK-kode.
For hvert oplag angives de maksimalt forekommende oplagsmængder.
 17) Oplysninger om procesforløb afhængig af produktets slutanvendelse, herunder om processerne foregår uden- eller indendørs.
H.
Oplysninger om forurening og forureningsbegrænsende foranstaltninger Luftforurening 18) Beregning af afkasthøjder for hvert enkelt afkast på baggrund af de beregningsmetoder, der er angivet i Miljøstyrelsens gældende vejledninger om begrænsning af lugt- og luftforurening fra virksomheder.
 19) Oplysninger om diffuse lugt- og støvkilder, jf. vilkår 7 og 8.
Spildevand 20) Hvis der søges om tilladelse til at aflede spildevand, skal virksomheden udarbejde en spildevandsteknisk beskrivelse.
Beskrivelsen skal indeholde:
  Oplysninger om spildevandets oprindelse, herunder om der er tale om produktionsspildevand, overfladevand og sanitært spildevand.
  For hver spildevandstype oplyses om spildevandsmængde, sammensætning og afløbssteder for det spildevand, som virksomheden ønsker at aflede, herunder oplysninger om koncentrationer af forurenende stoffer.
  Oplysninger om maksimal spildevandsmængde afledt pr. døgn og pr. år samt variationen i afledningen over døgn, uge, måned eller år.
  Oplysninger om størrelse på sandfang og olieudskillere.
  Oplysninger om, hvorvidt virksomheden anvender den bedste tilgængelige teknologi med henblik på at undgå eller minimere afledningen af stoffer, som er uønskede i spildevandet, herunder en beskrivelse af de valgte rensningsmetoder og rensningsgraden for de enkelte tilførte stoffer.
21) Oplysninger om, hvorvidt spildevandet skal afledes til kloak eller udledes direkte til vandløb, søer eller havet eller andet.
Ansøgning om tilslutning til offentligt spildevandsanlæg indsendes særskilt til kommunen, jf. lovens § 28.
 22) Hvis der søges om tilladelse til direkte udledning til vandløb, søer eller havet, skal der indsendes oplysning om opblandingsforhold i det modtagende vandområde.
Støj 23) Beskrivelse af støj- og vibrationskilder, herunder intern kørsel og transport samt udendørs arbejde og materialehåndtering, samt beskrivelse af planlagte støj- og vibrationsdæmpende foranstaltninger.
Affald 24) Oplysninger om sammensætning og forventede årlige mængder af modtaget og produceret affald.
Affaldet skal angives med EAK-koder.
 25) Oplysninger om, hvordan affaldet håndteres på virksomheden, herunder mængde af affald, som oplagres på virksomheden.
Jord og grundvand 26) Beskrivelse af de foranstaltninger, der er truffet til beskyttelse af jord og grundvand i forbindelse med håndtering, oplagring og transport af forurenende stoffer, herunder oplysninger om hvorvidt nedenstående arealer er befæstede samt i givet fald oplysninger om arten af befæstning.
Oplysningerne gives for:
  Vaskepladser til materiel.
  Pladser for påfyldning af brændstof.
  Oplag af affald og andre råvarer til kompostering samt af færdig kompost.
  Oplag af flydende kemikalier og olieprodukter, herunder oplysninger om overjordiske oplag af olie- og motorbrændstof i tanke.
  Oplag af farligt affald.
I.
Andet 27) Hvis der er standardvilkår, som vurderes at være irrelevante for virksomheden, skal dette oplyses, idet der samtidig gives en begrundelse herfor.
 28) Hvis der er standardvilkår, som virksomheden ikke mener at kunne overholde, skal dette oplyses, idet der samtidig gives en begrundelse herfor.
 29) Øvrige oplysninger af miljømæssig betydning, som ikke er belyst via standardvilkårene.
21.4. Standardvilkår Generelt 1) Virksomheden skal udarbejde en driftsinstruks, der beskriver, hvordan personalet skal foretage fornøden modtagekontrol, og hvordan de skal forholde sig i tilfælde af driftsforstyrrelser og uheld.
Driftsinstruksen skal altid være tilgængelig for personalet Indretning og drift 2) Komposteringsanlæg, der modtager andre affaldsfraktioner end have- og parkaffald, skal være indrettet med en vaskeplads for maskiner.
Arealet skal være forsynet med en impermeabel belægning, hvorfra vaskevand kan opsamles og afledes kontrolleret.
3) For komposteringsanlæg, der modtager andet eller mere end 500 tons have- og parkaffald pr. år, skal arealer til oplagring af råvarer, kompostering og efterlagring være etableret med impermeable og kørefaste belægninger og kunne modstå påvirkningerne fra køretøjer og redskaber.
Alternativt til en impermeabel belægning kan anvendes en membran.Arealerne skal indrettes med tilstrækkeligt fald, således at overfladevand fra arealerne samt perkolat fra affaldet bliver ledt til en tæt opsamlingsbeholder eller bassin.Ved en impermeabel belægning forstås et befæstet areal, der er uigennemtrængeligt for de forurenende stoffer, som håndteres på arealet.Ved en kørefast belægning forstås en belægning, der i løbet af påvirkningstiden ikke mister sin evne til at tilbageholde væske fra at gennemtrænge belægningen.[For komposteringsanlæg, der udelukkende modtager mindre end 500 tons have- og parkaffald pr. år, kan godkendelsesmyndigheden efter en konkret vurdering af jord- og grundvandsforhold fastsætte krav om, at arealer til oplagring af råvarer, kompostering og efterlagring skal etableres med impermeable og kørefaste belægninger samt afløb til tæt opsamlingsbeholder eller bassin].
4) [Godkendelsesmyndigheden kan på grundlag af en konkret vurdering af hensynet til omgivelserne fastsætte krav om, at komposteringsanlægget skal være indhegnet med minimum 1,8 meter hegn, samt at pladsen skal være aflåst udenfor bemandet åbningstid.] 5) Komposteringsanlægget må maksimalt modtage [Godkendelsesmyndigheden indsætter mængde tons affald (våd vægt) pr. år samt den maksimale mængde have- og park affald (tons pr. år) og den maksimale mængde andet affald(tons pr år)].
 6) Der må maksimalt opbevares færdig kompost i en mængde, der udgør 2 års produktion på komposteringsanlægget.
7) Uden for virksomhedens område må komposteringsanlægget ikke give anledning til støvgener, der er væsentlige efter tilsynsmyndighedens vurdering. [Godkendelsesmyndigheden kan fastsætte krav om, at veje og kørselsarealer holdes fugtige, således at man undgår støvgener.] 8) Uden for virksomhedens område må komposteringsanlægget ikke give anledning til lugtgener, der er væsentlige efter tilsynsmyndighedens vurdering.
 9) Virksomheder, der komposterer andet end have- og parkaffald, skal inden oplægning af materialet til kompostering sikre, at materialerne er blandet, og at blandingen opfylder følgende parametre:
 At forholdet mellem kulstof og kvælstof ligger i intervallet 20 - 30 (20 < C/N < 30),  At densiteten er mindre end 700 kg/m3 og  At tørstofindholdet (TS) ligger i intervallet 40  50.
 Kulstof kan bestemmes ved en glødetabsbestemmelse og brug af følgende formel:
 % kulstof = glødetab/1,8.
10) Virksomheder, der udelukkende komposterer have- og parkaffald, skal som minimum registrere temperaturen 1 gang pr. uge. Øvrige anlæg skal registrere temperaturen kontinuerligt.
Er temperaturen udenfor intervallet 45 - 70 grader C i de første 4 uger af komposteringsforløbet, skal materialet enten vandes eller beluftes.
11) Virksomheden skal sikre, at overfladevand, der opsamles i et bassin med henblik på at blive genbrugt til vanding af kompost og oplag af råvarer, ikke giver anledning til luftgener.
Tilsynsmyndigheden kan ved lugtgener, der er væsentlige for omgivelserne, stille krav til iltindhold og pH i vandet.
 12) Virksomheden skal holde materiel og kørselsveje rene for affald.
 Særligt for virksomheder, der udelukkende komposterer have- og park affald:
13) Modtaget have- og parkaffald må maksimalt opbevares i 10 dage i perioden 1. maj  1. september inden neddeling.
Dog for anlæg uden stationære maskiner må der maksimalt være et oplag af have- og parkaffald på 500 tons svarende til 6.000 m3 i perioden 1. maj  1. september.
 14) Neddelt have- og parkaffald må maksimalt opbevares i 7 dage inden kompostering.
 15) Ved kompostering i miler (højde på 1,5 til 3 meter og bredde på 4 til 7 meter) skal materialet ligge minimum 2 uger inden 1. vending.
 16) Ved trapezkompostering skal materialet ligge i minimum 2 måneder inden 1. vending.
 17) Ved madraskompostering skal der vandes inden 1. vending.
 18) Have- og parkaffaldet skal minimum vendes 4 gange i komposteringsforløbet.
 Særligt for virksomheder, der komposterer andre fraktioner udover have- og parkaffald:
19) [Hvis komposteringsanlægget modtager spildevandsslam, madaffald og organisk dagrenovation indsætter godkendelsesmyndigheden følgende vilkår: Spildevandsslam, madaffald og organisk dagrenovation skal opbevares indelukket straks fra modtagelsen på anlægget.
Dog kan madaffald, organisk dagrenovation og stabiliseret spildevandsslam opbevares udendørs, hvis det ikke giver anledning til væsentlige lugtgener.] 20) Ikke-stabiliseret spildevandsslam skal komposteres i lukket hal eller anlæg.
 21) Modtaget have- og parkaffald må maksimalt opbevares i 10 dage i perioden 1. maj  1. september inden neddeling.
 22) Neddelt have- og parkaffald må maksimalt opbevares i 7 dage inden kompostering  dog kan materiale, der påtænkes anvendt som strukturmateriale, opbevares i op til 2 måneder efter neddeling.
 23) Madaffald og organisk dagrenovation skal indgå i komposteringsprocessen i den samme arbejdsuge, som affaldet er modtaget på anlægget.
24) [Hvis komposteringsanlægget modtager andre affaldstyper end de i vilkår 19 nævnte, kan godkendelsesmyndigheden fastsætte vilkår om modtagelse og opbevaring af disse med henblik på at reducere lugt- og støvgener hos nærmest omkringboende og reducere risiko for udledning af næringsstoffer.] 25) Oplagte materialer til kompostering skal minimum vendes 4 gange i komposteringsforløbet.
Materialet skal vendes med materiel, der er designet til at vende eller belufte den ufærdige kompost, hvis der ikke foretages beluftning på anden vis.
Luftforurening 26) [For virksomheder med indendørskompostering fastsætter godkendelsesmyndigheden vilkår om afkastenes bidrag til lugt i omgivelserne i LE/m3 ved den fremherskende driftssituation (mere end 60 % af den aktive driftstid) og det største bidrag ved maksimal lugtemission.
Godkendelsesmyndigheden fastsætter tillige vilkår om afkasthøjder.] 27) [Hvis der er fastsat vilkår om afkasthøjder (jf. vilkår 26), fastsætter godkendelsesmyndigheden følgende vilkår: Der skal være prøveudtagningsstuds i afkast med indretning og placering som anført under punkterne 8.2.3.2 - 8.2.3.4 i Miljøstyrelsens vejledning nr. 2/2001 - Luftvejledningen] 28) [Tilsynsmyndigheden kan kræve, at der udføres en OML-beregning til dokumentation af, at de fastsatte B-værdier er overholdt, dog højst én gang årligt.] 29) [Tilsynsmyndigheden kan kræve, at lugtende miler overdækkes med 20 cm lag biofilter, fx. sigterest eller færdig kompost.] Affald 30) Spildolie, forurenet absorptionsmateriale, kemikalierester fra desinfektionsmidler og andet farligt affald skal opbevares i egnede beholdere, der er markeret, så det er tydeligt, hvad de indeholder.
Jord og grundvand 31) Virksomheder, der modtager andre fraktioner end have- og parkaffald skal enten indrette anlægget således, at vogne/containere ved aftipning ikke kommer i kontakt med affaldet, eller rengøre materiellet, inden det forlader komposteringsanlægget.
 32) Rengøring af materiel skal foregå på særligt indrettede vaskepladser med opsamling og kontrolleret afledning af vaskevand, jf. vilkår 2.
 Håndtering og oplag af olieprodukter, herunder motorbrændstof:
33) [Godkendelsesmyndigheden indsætter de relevante vilkår, jf. § 3 i bekendtgørelse om indretning, etablering og drift af olietanke, rørsystemer og pipelines.] 34) Oplag af olieprodukter skal placeres under tag og være beskyttet mod vejrlig på en oplagsplads med impermeabel belægning uden afløb.
Oplagspladsen skal være indrettet således, at spild kan holdes inden for et afgrænset område og uden mulighed for afløb til jord og grundvand, overfladevand eller kloak.
Området skal kunne rumme indholdet af den største opbevaringsenhed.
35) Under påfyldningsstudse på tanke med olieprodukter, herunder motorbrændstof, skal der etableres en impermeabel belægning med kontrolleret afledning af afløbsvandet.
Alternativt skal eventuelt spild opsamles i en tæt spildbakke eller grube.
En eventuel udendørs spildbakke eller grube skal tømmes, således at regnvand i bunden maksimalt udgør 10 % af spildbakkens eller grubens volumen.
 36) Påfyldning af entreprenørtanke og køretøjer skal foregå på impermeable arealer med kontrolleret afledning af afløbsvandet.
37) Spild af olieprodukter, herunder spild ved påfyldning af brændstof på køretøjer, skal opsamles straks.
Der skal forefindes absorptionsmateriale til opsamling af sådant spild.
 38) Udendørs tanke og entreprenørtanke skal sikres mod påkørsel.
Egenkontrol 39) Virksomheden skal løbende og mindst en gang årligt foretage visuel kontrol for utætheder, revnedannelser og vedligeholdelsesstand af impermeable arealer.
Eventuelle utætheder skal udbedres hurtigst muligt.
Præstationskontrol 40) [Hvis der er fastsat vilkår for afkasthøjder, jf. vilkår 26, fastsætter godkendelsesmyndigheden følgende vilkår: Senest 6 måneder efter et nyt anlæg er taget i brug / senest 6 måneder fra [ (datoen for afgørelse om revurdering)], skal der ved præstationskontrol foretages 3 enkeltmålinger af lugtemissionen med henblik på at dokumentere, at vilkår 26 er overholdt.
Målingerne skal foretages under repræsentative driftsforhold (normaldrift). Alle målinger skal udføres af et firma eller et laboratorium, der er akkrediteret hertil af Den Danske Akkrediterings- og Metrologifond eller af et tilsvarende akkrediteringsorgan, som er medunderskriver af EAs multilaterale aftale om gensidig anerkendelse.
Rapport over målingerne skal indsendes til tilsynsmyndigheden senest 2 måneder efter, at disse er foretaget.
Herefter kan tilsynsmyndigheden kræve, at der foretages yderligere præstationskontrol, dog normalt højest hvert 4. år.] 41) Vilkår 26 anses for overholdt, når gennemsnittet af de tre enkeltmålinger udført ved præstationskontrollen er mindre end eller lig med emissionsgrænseværdien anvendt som den dimensionsgivende afkasthøjde.
 42) Prøvetagning og analyse skal ske efter de i tabel 1 nævnte metoder eller efter internationale standarder af mindst samme analysepræcision og usikkerhedsniveau.
 Tabel 1. Prøvetagnings- og analysemetoder.
Driftsjournal 43) Der skal føres driftsjournal med angivelse af:
  Registrering af mængder og typer af råvarer, som tilføres komposteringsanlægget.
  Registrering af mængder af færdig kompost, som køres fra anlægget.
  Registrering af oplag af have- og parkaffald, jf. vilkår 13 - 18.
 Registreringer af mængder, kulstof/kvælstof (C/N-forhold), densitet og tørstofindhold (TS) ved oplægning til kompostering.
Desuden skal temperaturer, tidspunkt for oplægning og eftermodning samt dato for vending registreres.
Der føres driftsjournal for hver oplagt mile eller madras under komposteringsforløbet og for hvert parti under eftermodning og sortering.
  Registreringer af tidspunkt for lugtklager og eventuelt gennemførte afhjælpende lugtbegrænsende foranstaltninger.
  Dato for visuel kontrol for utætheder, revnedannelser og vedligeholdelsesstand af impermeable arealer, hvor der håndteres flydende kemikalier, farligt affald og øvrige olieprodukter samt dato for eventuelle udbedringer af revner eller andre skader, jf. vilkår 39.
  Afvigelser i driften.
