Betænkning afgivet af Retsudvalget den  

 2. maj 2000 Betænkning over Forslag til lov om ændring af lov om  

 forsikringsaftaler (Beskyttelse af forsikringstager i visse tilfælde,  

 hvor det senere viser sig, at forsikringstageren var syg, da en forsikring  

 mod sygdom blev tegnet) Udvalget har behandlet lovforslaget i to møder.
 Herefter indstiller udvalget lovforslaget til  

vedtagelse uændret.
 Udvalget har med tilfredshed noteret sig, at  

 justitsministeren under lovforslagets førstebehandling  

 erklærede, at udvalget om revision af forsikringsaftaleloven med  

 vedtagelsen af nærværende lovforslag ikke vil være bundet i  

 sin samlede konklusion i forhold til en generel revision af  

 forsikringsaftaleloven.
