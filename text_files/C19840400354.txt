Byggestyrelsen er blevet gjort opmærksom på, at der i visse tilfælde er  

 opstået problemer i forbindelse med a conto udbetalinger af  

 projekteringshonorarer, hvor der er anvendt honorarformen ¹honorar efter  

 byggeudgift', jf ABR 75 med tilhørende specialnormer.
Honoraret for præsteret  

 ydelse beregnes på grundlag af licitationsresultatet, men indtil dette  

 kendes, foretages beregning på grundlag af et overslag over de  

 honorarberettigede udgifter.
Ifølge den procentvise fordeling af de  

 forskellige ydelser, jf specialnormernes pkt. 3.3 vil der normalt være  

 udbetalt 85% af honoraret, når hovedprojektfasen er gennemført.
 Problemerne er opstået i de tilfælde, hvor de indhentede priser har været  

 betydeligt mindre end overslagspriserne.
I sådanne tilfælde kan der være udbetalt for meget i honorar, og en  

 tilbageholdelse kan være nødvendig.
Risikoen herfor kan være til ulempe for  

 både bygherre og rådgivere.
 Byggestyrelsen har ønsket at gøre opmærksom på forholdet og skal bede  

 såvel bygherrerne som rådgiverne være opmærksomme på, at overslag udarbejdes  

 på grundlag af det mest realistiske prisniveau, evt ved løbende justering af  

 overslagene frem gennem projekteringen.
Uanset hvilken omhu, der udfoldes i forbindelse med udarbejdelse og  

 løbende justering af et overslag, kan byggeriet i særlige tilfælde være af en  

 så speciel karakter, at et realistisk overslag ikke kan udarbejdes hverken på  

 grundlag af egentlige konkrete beregninger eller ud fra erfaringstal.
I  

 sådanne tilfælde kan parterne evt imødegå ulemperne ved et for højt overslag  

 ved at aftale en tilbageholdelse i honoraret i overensstemmelse med  

 bestemmelserne i ABR, pkt. 3.4.
