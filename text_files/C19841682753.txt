 I tilslutning til § 8 i lov nr. 259 af 4. juni 1970 om folkehøjskoler,  

 landbrugsskoler, husholdningsskoler og efterskoler fastsættes efter drøftelse  

 med Foreningen for Folkehøjskoler, Foreningen for danske Landbrugsskoler,  

 Foreningen af Husholdnings- og Håndarbejdsskoler og Foreningen af frie  

 Ungdoms- og Efterskoler følgende retningslinier for godkendelse af  

 folkehøjskoler, landbrugsskoler, husholdningsskoler og efterskoler.
 1. Ansøgning om godkendelse af en folkehøjskole,  

 landbrugsskole, husholdningsskole eller efterskole sendes til  

 undervisningsministeriet, direktoratet for folkeoplysning, frie grundskoler  

 m.v., 2. kontor.
 2. Til brug for behandling af godkendelsesansøgningen  

 skal følgende materiale sendes til direktoratet indenfor de angivne  

 tidsfrister:
14 måneder før den dato, fra hvilken skolen ønskes godkendt a.
Forslag til vedtægter for den private, selvejende institution, der  

 ønsker at oprette og drive den pågældende skole.
 Initiativtagerne til skolens oprettelse må være rede til at give de  

 oplysninger, som direktoratet måtte ønske i forbindelse med behandlingen af  

 vedtægtsforslaget.
8 måneder før den dato, fra hvilken skolen ønskes godkendt b.
Oplysninger om skolens forstander til dokumentation af, at vedkommende  

 besidder faglige og pædagogiske kvalifikationer, der gør det rimeligt at  

 antage, at vedkommende kan lede et skolearbejde af den pågældende art.
c.
Oplysninger til dokumentation af, at skolen kommer til at råde over  

 egnede lokaler og det fornødne udstyr senest fra den dato, skolen ønskes  

 godkendt.
 Ved direktoratets bedømmelse af, om lokalerne er egnede, lægger man vægt  

 på, 1) at der er et undervisnings- og opholdsareal, der er passende til den  

 beregnede elevkapacitet og den planlagte undervisning. 2) at der er beboelse  

 for elever, forstander og lærere (minimum 2 familieboliger) i umiddelbar  

 tilknytning til undervisnings- og opholdsarealet, 3) at der er et rimeligt  

 lokaleareal til kostforplejning, og 4) at lokalerne er af en sådan standard  

 og et sådant omfang, at opretholdelse af skolen ikke forudsætter byggeri  

 eller køb/leje af lokaler i de første 5 år efter skolevirksomhedens start.
Skolen kan i de første 5 år af sin virksomhed ikke forvente rentetilskud  

 til byggeri eller ejendomskøb eller lejetilskud til leje af bygninger.
Skolen  

 kan efter gældende regler søge statslån til byggeri eller ejendomskøb i  

 forbindelse med skolens oprettelse eller senere, men for tiden er der på  

 grund af begrænsede midler en ventetid på adskillige år.
d.
Kursusplan med angivelse af kursuslængder og en redegørelse for den  

 undervisning, der skal finde sted på de enkelte kurser.
e.
Et etableringsbudget og driftsbudget for de to første finansår, i  

 hvilken skolen regner med at være i virksomhed, der dokumenterer, at skolen  

 kan starte på et rimeligt økonomisk grundlag.
Umiddelbart før skolens start f.
Dokumentation for, at lokalerne er godkendt til undervisningsvirksomhed  

 henholdsvis til beboelse af de lokale brand-, bygnings- og  

 sundhedsmyndigheder, arbejdstilsynet og civilforsvaret eller for, at disse  

 myndigheders krav vil blive opfyldt.
g.
Detaljeret undervisningsplan i tilknytning til den under d. anførte  

 kursusplan m.m.
 3. Skolens godkendte kursusvirksomhed skal være på  

 påbegyndt senest 6 uger efter den dato, fra hvilken godkendelsen har  

 virkning.
 4. Godkendelse af en landbrugsskole forudsætter  

 endvidere, at undervisningsministeriet skønner, at der foreligger behov for  

 den pågældende skole.
 5. Retningslinierne har virkning for skoler, hvis  

 ansøgning om godkendelse er modtaget i direktoratet den 1. juli 1984 og  

 senere.
 Direktoratets retningslinier af 13. oktober 1982 for godkendelse af  

 oprettelse af folkehøjskoler m.v. bortfalder hermed.
Undervisningsministeriet Direktoratet for folkeoplysning, frie grundskoler m.v.
