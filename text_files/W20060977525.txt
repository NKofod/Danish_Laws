For så vidt angik spørgsmålet om klagens  

 rettidighed, bemærkedes det, at klagefristen vedrørende artiklen bragt den 9.  

 marts 2006, udløb den 6. april 2006. Klagebrevet, der vedrørte spørgsmålet om  

 tilsidesættelse af god presseskik, var modtaget i Pressenævnet den 31. marts  

 2006, hvilket var indenfor 4-ugers klagefristen, jf. medieansvarsloven § 34,  

 stk. 2, 2. pkt.
Klagen realitetsbehandledes herefter.
 Det fremgår af de Vejledende regler for god  

 presseskik, at overskrifter og mellemrubrikker skal i form og indhold have  

 dækning i den pågældende artikel eller udsendelse.
 Pressenævnet fandt, at der i artiklen var dækning  

 for overskriften Byggesjusk til debat i Regstrup, og Nævnet  

 udtalte derfor  

 ikke kritik heraf.
 Det følger videre af de Vejledende regler  

 for god presseskik, at oplysninger, som kan være skadelige, krænkende eller  

 virke agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
Pressenævnet fandt, at oplysningerne om  

 byggesjusk i direktør [K1]s firma [K2] kunne være skadelige, krænkende eller  

 virke agtelsesforringende.
Pressenævnet fandt videre, at Holbæk Amts  

 Venstreblad havde bragt direktør [K1]s kommentarer i artiklen [K1]  

 forstår  

 ikke rigtigt kritikken, og Nævnet udtalte ikke kritik af det bragte.
 Pressenævnet fandt, at avisen ikke havde  

 handlet i strid med god presseskik ved at oplyse [K1]s familiære relation til  

 statsministeren, og Nævnet udtalte ikke sin kritik.
Pressenævnets  

 kendelse i sag 2006-6-342 Flemming Hedemark har i  

 henhold til fuldmagt fra [K1] og [K2] klaget til Pressenævnet over en artikel  

 i  

 Holbæk Amts Venstreblad den 9. marts 2006, idet han mener, at god presseskik  

 er  

 tilsidesat.
1. Sagsfremstilling Holbæk Amts Venstreblad  

 bragte den 9. marts 2006 under overskriften  

  

 Byggesjusk  

 til debat i Regstrup  

  

 og underoverskriften  

  

 Regstrup: Medlemmerne af Grundejerforeningen Cikorievej skal til  

 generalforsamling i aften  og de skal diskutere firmaet [K2], der ejes  

 af  

 statsministerens bror  

  

 følgende artikel:
 I aften er der  

 generalforsamling i Grundejerforeningen Cikorievej i Regstrup, og ingen af  

 medlemmerne  

 er i tvivl om, hvad der skal diskuteres.
 Det bliver de problemer, en  

 række af beboerne i området har med firmaet [K2], der ejes af [K1], bror til  

 statsministeren.
 Blandt ejerne af de  

 ejendomme, der er opført af [K2], er det en udbredt opfattelse, at det er  

 ualmindelig  

 svært at komme i kontakt med firmaet med henblik på reparationer, når først  

 pengene for husene er betalt.
- Der er stort set ikke  

 nogen, der ikke på et eller andet tidspunkt har været utilfredse med [K2].
Vi  

 er ikke de første og formentlig heller ikke de sidste, siger [A],  

 grundejerforeningens formand, til Venstrebladet.
Afventer en sag [A] vil ikke på nuværende  

 tidspunkt gå ind i detaljer om sagen.
Dels fordi den skal diskuteres igennem  

 på  

 generalforsamlingen i aften, dels fordi der allerede kører en sag mellem en  

 af  

 grundejerne og firmaet [K2].
 - Vi afventer en afklaring på  

 den sag, enten i form af et forlig eller ved, at den bliver behandlet i  

 retssystemet, siger grundejerformanden.
 [K2] var på dagsordenen på  

 grundejerforeningens generalforsamling allerede sidste år.
 - Og det er helt sikkert, at  

 den bliver taget op igen i aften, når vi holder vores generalforsamling i den  

 lokale børnehave, siger [A].
- Når man får bygget et nyt  

 hus, må man forvente, at der er enkelte skønhedsfejl, der skal rettes.
Sådan  

 er  

 det også her.
Men der er også nogle, der har oplevet grelle fejl og blandt  

 andet fået skiftet gulv tre gange.
Generelt har det været meget, meget svært  

 at  

 komme i kontakt med [K2], når fejlene skulle udbedres.
Det virker, som om  

 firmaet er helt ligeglad med kunderne, når der først er betalt.
Husejerne i området snakker  

 om skæve vægge, utætte vinduer og gulve med sprækker. I forlængelse af ovenstående  

 artikel bragte Holbæk Amts Venstreblad under overskriften  

  

 [K1] forstår ikke rigtigt kritikken  

  

 og  

  

 underoverskriften Kr.
Hyllinge: [K1] kan ikke nikke genkendende til,  

 at der skulle være problemer med byggeriet i Regstrup, og han vil gerne mødes  

 med beboerne.  

  

 følgende artikel:
 [K1] fra firmaet [K2], Kr.  

 Hyllinge, kan ikke nikke genkendende til, at der skulle være så store  

 problemer  

 i forbindelse med byggeriet i Regstrup, som en gruppe af beboerne i området  

 giver udtryk for.
- Der er mange, mange flere  

 positive historier end de negative, der på det seneste har været bragt frem i  

 Ekstra Bladet, siger [K1] til Venstrebladet.
I Ekstra Bladet snakker man om  

 sager.
Men hvad er en sag? Er en sag også noget, der for længst er afsluttet?  

 Det er lykkedes journalisten på formiddagsavisen at få det her til at se ud,  

 som om det er noget meget stort, men det er det ikke.
 - Jeg vil meget gerne havet  

 et møde med beboerne i Regstrup for at få afklaret, om de fejl, der snakkes  

 om,  

 er nogle nye, eller der er tale om noget historisk, der allerede er rettet.  

 Jeg  

 ved, at der f.eks. har været tale om nogle problemer med et gulv, men det er  

 jo  

 et problem, der er løst, siger [K1].
- Jeg synes, at det her er  

 overdrevet.
Men som sagt: Jeg vil meget gerne mødes med beboerne i  

 Regstrup. Til yderligere  

 sagsfremstilling skal nævnes, at Ekstra Bladet den 4. og 5. marts 2006 bragte  

 artikelserier vedrørende problemer med typehus-firmaet [K2], hvor  

 statsministerens bror er direktør.
Ovenstående artikel henviser til  

 artikelserierne i Ekstra Bladet.
2. Parternes synspunkter Flemming Hedemark har anført,  

 at overskriften Byggesjusk til debat i Regstrup er i strid med  

 god presseskik.
 Flemming Hedemark har videre  

 anført, at oplysninger om direktør [K1]s familiemæssige relationer er i strid  

 med god presseskik, idet denne oplysning intet direkte har med sagen at gøre.
 Holbæk Amts Venstreblad har  

 indledningsvis anført, at avisen har skrevet en selvstændig historie om en  

 generalforsamling i Grundejerforeningen Cikorievej i Regstrup.
 Holbæk Amts Venstreblad har  

 videre anført, at i artiklen under overskriften Byggesjusk til debat i  

 Regstrup  

 forklarer foreningens formand, hvorfor firmaet [K2] vil komme til at spille  

 en  

 væsentlig rolle på generalforsamlingen, og at der i den forbindelse rettes  

 kraftige angreb mod [K2].
 Holbæk Amts Venstreblad har  

 endvidere anført, at avisen har ladet [K1] kommentere de problemer, som  

 grundejerforeningen  

 har givet udtryk for i artiklen under overskriften [K1] forstår ikke  

 rigtigt  

 kritikken.
Holbæk Amts Venstreblad har  

 herudover beklaget, at avisen ikke har forelagt [K1] oplysningen vedrørende  

 hans familiære forhold.
Avisen har givet tilsagn om at ville bringe et  

 genmæle/en beklagelse, såfremt direktør [K1] skulle ønske det.
 Holbæk Amts Venstreblad har  

 endelig anført, at klagefristen er overskredet, jf. medieansvarsloven § 34,  

 stk. 2.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Finn  

 Rowold, Lene Sarup og Ole Askvig.
For så vidt angår spørgsmålet  

 om klagens rettidighed, bemærkes det, at klagefristen vedrørende artiklen  

 bragt  

 den 9. marts 2006, udløb den 6. april 2006. Klagebrevet, der vedrører  

 spørgsmålet om tilsidesættelse af god presseskik, er modtaget i Pressenævnet  

 den 31. marts 2006, hvilket er indenfor 4-ugers klagefristen, jf.  

 medieansvarsloven § 34, stk. 2, 2. pkt.
Klagen realitetsbehandles herefter.
 Det fremgår af de Vejledende  

 regler for god presseskik, at overskrifter og mellemrubrikker skal i form og  

 indhold have dækning i den pågældende artikel eller udsendelse.
 Pressenævnet finder, at der i  

 artiklen er dækning for overskriften Byggesjusk til debat i  

 Regstrup, og  

 Nævnet udtaler derfor ikke kritik heraf.
 Det følger videre af de  

 Vejledende regler for god presseskik, at oplysninger, som kan være skadelige,  

 krænkende eller virke agtelsesforringende for nogen, skal efterprøves i  

 særlig  

 grad, inden de bringes, først og fremmest ved forelæggelse for den  

 pågældende.
Pressenævnet finder, at  

 oplysningerne om byggesjusk i direktør [K1]s firma [K2] kan være skadelige,  

 krænkende eller virke agtelsesforringende.
Pressenævnet finder videre, at  

 Holbæk Amts Venstreblad har bragt direktør [K1]s kommentarer i artiklen  

 [K1]  

 forstår ikke rigtigt kritikken, og Nævnet udtaler ikke kritik af det  

 bragte.
 Pressenævnet finder, at avisen ikke har  

 handlet i strid med god presseskik ved at oplyse [K1]s familiære relation til  

 statsministeren, og Nævnet udtaler ikke sin kritik.
 Afgjort den 23. august 2006.
