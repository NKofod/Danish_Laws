 Bekendtgørelse om afgrænsning af boligområder efter § 61 a, stk. 3, i lov om almene boliger m.v.
 I medfør af § 64, stk. 1, i lov om almene boliger m.v., jf. lovbekendtgørelse nr. 1116 af 2. oktober 2017, fastsættes:
 § 1. Bekendtgørelsen finder anvendelse på boligområder, som udpeges som ghettoområder, jf. lovens § 61 a, stk. 2, eller udsatte boligområder, jf. lovens § 61 a, stk. 1.
 § 2. Ved et boligområde nævnt i § 1 forstås et område med fysisk sammenhængende matrikelnumre, som i 2010 var ejet af almene boligafdelinger, og som havde mindst 1.000 beboere.
 § 3. Transport-, bygnings- og boligministeren kan godkende opdeling af de efter § 2 opgjorte boligområder og udvidelse med tilstødende matrikler til boligområdet.
 § 4. Boligområder efter § 2, som opfylder eller som tidligere har opfyldt betingelserne for at være et udsat boligområde, et ghettoområde eller et område, hvor der kan ydes tilskud til infrastrukturændringer, 92 b i lovbekendtgørelse nr. 1116 af 2. oktober 2017 af lov om almene boliger m.v., fremgår af bilag 1.
 § 5. Bekendtgørelsen træder i kraft den 1. december 2018.
Transport-, Bygnings- og Boligministeriet, den 29. november 2018 Ole Birk Olesen / Stine Klingenberg Madsen Bilag 1 Anm. : Denne bekendtgørelse er ikke en forudsætning for, at et område kan udpeges som et ghettoområde eller et udsat område.
