 Ved noteveksling i Harare den 3. april og den 4. juni 1987 er der indgået  

 en overenskomst mellem Danmark og Malawi, ifølge hvilken den danske regering  

 yder et beløb på indtil 935.000 kroner til et projekt om udvikling af det  

 nationale insemineringsprogram i Malawi.
 Hovedformålet med projektet er at videreudvikle insemineringsprogrammet,  

 som tilstræber en forøgelse af mælkeproduktionen gennem forædling af lokale  

 kvægtyper ved krydsning med højtydende europæiske racer.
 Projektet forventes gennemført i løbet af 2 år.
