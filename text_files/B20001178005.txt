Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F XXIV,  

 Forebyggelse af forurening med affald fra fartøjer, 1. januar 2001 KAPITEL XXIV Forebyggelse af forurening med affald fra  

 fartøjer Regel 1	Anvendelse Regel 2	Definitioner Regel 3	Bortskaffelse af affald i nord- og  

 østersøområdet Regel 4	Opslag og opbevaringsfaciliteter KAPITEL XXIV Forebyggelse af forurening med affald fra  

 fartøjer Dette kapitel er udarbejdet i overensstemmelse med  

 bestemmelserne i bilag V til den internationale konvention om forebyggelse af  

 forurening af specielle havområder med affald fra skibe, MARPOL  

 73/78-konventionen.
Konventionens bilag V er i sin helhed optrykt i kapitel  

 XXIV i Meddelelser fra Søfartsstyrelsen B.
Regel  

 1	Anvendelse 1	Dette kapitel finde anvendelse på nye og  

 eksisterende fartøjer, dog kan eksisterende skilte bibeholdes.
Regel 2	Definitioner I dette kapitel betyder:
1	»Affald«   enhver form for levnedsmiddel-,  

 husholdnings- og driftsaffald, med undtagelse af frisk fisk og dele heraf,  

 som fremkommer ved skibets normale drift, og som bliver fortløbende  

 eller periodisk bortskaffet.
Affald omfatter ikke de stoffer, som er  

 defineret eller anført i regelværkets øvrige kapitler om  

 forebyggelse af forurening.
2	»Nærmeste kyst«.
Udtrykket »fra nærmeste  

 kyst« betyder fra den basislinie, hvorfra det pågældende  

 territoriums ydre territorialfarvand er fastsat i overensstemmelse med  

 international ret.
Regel 3	Bortskaffelse af affald i nord- og  

 østersøområdet 1	Alle genstande fremstillet af plaststoffer, bl.a.  

 syntetisk tovværk, syntetiske fiskegarn og plastskraldeposer, og alt  

 andet affald, herunder papirsprodukter, klude, glas, metal, flasker,  

 lervarer, dunnage og forings- og indpakningsmaterialer må ikke  

 bortskaffes ved at kaste det i havet.
Sådant affald skal bortskaffes  

 via affaldscontainere i land.
 2	Bortskaffelse af levnedsmiddelaffald må dog ske  

 så langt fra land som muligt, men i intet tilfælde mindre end 12  

 sømil fra nærmeste kyst.
 3	Når en type affald blandes med andet affald,  

 for hvilke der gælder forskellige bestemmelser for bortskaffelse eller  

 udtømning, skal de strengeste bestemmelser følges.
Regel 4	Opslag og  

 opbevaringsfaciliteter 1	Alle fartøjer på 12 meters længde  

 og derover skal være forsynet med et opslag i henhold til  

 tillægget i dette kapitel, som gør besætningsmedlemmerne  

 opmærksom på kravene om bortskaffelse af affald.
Opslaget skal  

 være anbragt på et iøjnefaldende sted.
 2	Alle fartøjer skal, uanset størrelse,  

 være forsynet med opbevaringsfaciliteter til affald med kapaciteter,  

 som er tilstrækkelige til opbevaring om bord af det forekommende affald  

 herunder levnedsmiddelaffald, idet der skal tages hensyn til det  

 pågældende skibs sejladsområde og sejltid til havn.
