Ved kgl. resolution af 21. december 1957 har Danmark ratificeret den af  

 Den internationale Arbejdskonference i Geneve i året 1957 vedtagne konvention  

 om afskaffelse af tvangsarbejde.
Konventionens tekst, hvis franske ordlyd  

 udelades her, lyder som følger:
KONVENTION (NR. 105) OM AFSKAFFELSE AF TVANGSARBEJDE Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som er trådt sammen til sit 40. møde den 5. juni 1957, som har overvejet spørgsmålet om tvangsarbejde, der er opført som 4. punkt  

 på mødets dagsorden, som er opmærksom på bestemmelserne i konventionen om tvangsarbejde af  

 1930, som er opmærksom på, at der ifølge konventionen om slaveri af 1926 skal  

 træffes alle fornødne foranstaltninger for at forhindre, at tvunget eller  

 pligtmæssigt arbejde udvikler sig til forhold, der svarer til slaveri, og at  

 det i den supplerende konvention af 1956 om afskaffelse af slaveri,  

 slavehandel samt ordninger og sædvaner, der må sidestilles med slaveri, er  

 bestemt, at gældstrældom og livegenskab fuldstændigt skal afskaffes, som er opmærksom på, at det i konventionen om lønbeskyttelse af 1949 er  

 bestemt, at løn skal udbetales med regelmæssige mellemrum, og at der ikke må  

 benyttes aflønningsmetoder, der fratager arbejderen en reel mulighed for at  

 bringe sit arbejdsforhold til ophør, som er blevet enig om vedtagelsen af yderligere forslag med hensyn til  

 afskaffelse af visse former for tvungent eller pligtmæssigt arbejde, der  

 udgør en krænkelse af de menneskerettigheder, der er omhandlet i De forenede  

 Nationers pagt og kundgjort i verdenserklæringen om menneskerettighederne, og som har besluttet, at disse forslag skal tage form af en international  

 konvention, vedtager i dag den 25. juni 1957 følgende konvention, der  

 benævnes konvention om afskaffelse af tvangsarbejde, 1957:
 Artikel 1.
Ethvert medlem af Den internationale Arbejdsorganisation, som ratificerer  

 nærværende konvention, forpligter sig til at undertrykke og til ikke at gøre  

 brug af nogen form for tvungent eller pligtmæssigt arbejde Artikel 2.
 Ethvert medlem af Den internationale Arbejdsorganisation, som ratificerer  

 nærværende konvention, forpligter sig til at træffe effektive  

 foranstaltninger for at sikre øjeblikkelig og fuldstændig ophævelse af  

 tvungent eller pligtmæssigt arbejde, som nærmere angivet i nærværende  

 konventions artikel 1.
 Artikel 3.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 4.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft 1 år efter det tidspunkt, da 2  

 medlemsstaters ratifikation er blevet indregistreret hos generaldirektøren.
 3. Derefter træder nærværende konvention i kraft for  

 enhver medlemsstat 1 år efter, at dens ratifikation er blevet indregistreret.
 Artikel 5.
1. En medlemsstat, som har ratificeret nærværende  

 konvention, kan opsige den efter 10 års forløb regnet fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft 1 år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention og som ikke inden for 1 år efter udløbet af den i foregående  

 stykke omhandlede 10 års-periode benytter sig af den i nærværende artikel  

 hjemlede opsigelsesfrist, er forpligtet i yderligere 10 år og kan derefter  

 opsige konventionen ved udløbet af hver 10 års-periode på de i nærværende  

 artikel anførte betingelser.
 Artikel 6.
 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af alle de ratifikationer og opsigelser, han modtager fra  

 organisationens medlemmer.
 2. Samtidig med, at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
 Artikel 7.
 Det internationale Arbejdsbureaus generaldirektør skal i henhold til  

 artikel 102 i De forenende Nationers pagt fremsende udførlige oplysninger om  

 de ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistrering.
 Artikel 8.
 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis revision af den på konferencens dagsorden.
 Artikel 9.
1. Såfremt konferencen vedtager en ny konvention, der  

 helt eller delvis reviderer nærværende konvention, skal, medmindre andet  

 måtte være bestemt i den nye konvention, 2. Nærværende konvention skal under alle  

 omstændigheder forblive i kraft, som den foreligger med hensyn til form og  

 indhold for de medlemsstater, der har ratificeret den, men som ikke har  

 ratificeret den ændrede konvention.
 Artikel 10.
 Den engelske og franske gengivelse af nærværende konventions tekst har  

 samme gyldighed.
 Ovenstående er konventionens autentiske tekst, således som den behørigt  

 blev vedtaget at Den internationale Arbejdsorganisations generalkonference  

 under dens 40. møde, der blev afholdt i Geneve og erklæret afsluttet den 27.  

 juni 1957.
TIL BEKRÆFTELSE heraf har vi undertegnet denne konvention i dag den 4. juli 1957.
Konferencens præsident Harald Holt.
Det internationale Arbejdsbureaus generaldirektør David A.
Morse.
 Danmarks ratifikationsinstrument deponeredes den 17. januar 1958,  

 hvorefter konventionen i medfør af artikel 4 vil træde i kraft for Danmarks  

 vedkommende den 17. januar 1959.
 Udenrigsministeriet, den 7. november  

 1958.
J.O.
Krag.
