Cirkulære om regulering af satsen for  

 maksimal aflønning i offentlig jobtræning og i puljejob I henhold til § 13, stk. 2 og § 24a, stk. 2 i lov om en aktiv  

 arbejdsmarkedspolitik reguleres den maksimale aflønning procentuelt i  

 overensstemmelse med den gennemsnitlige regulering i de offentlige  

 lønskalaer.
 Tilsvarende gælder for regulering af løntilskud i  

 jobtræning hos offentlige arbejdsgivere, jf. §197, stk. 3 i  

 bekendtgørelse om en aktiv arbejdsmarkedsindsats.
På baggrund af reguleringen i de offentlige lønskalaer  

 fastsættes den maksimale aflønning i offentlig jobtræning  

 og i puljejob samt løntilskuddet i jobtræning hos offentlige  

 arbejdsgivere pr. 1. oktober 2000 til kr. 91,88 AF-cirkulære nr. 1/00 og AK-cirkulære nr. 1/00 af 8. marts  

 2000 om regulering af satsen for maksimal aflønning i jobtræning  

 og i puljejob ophæves.
