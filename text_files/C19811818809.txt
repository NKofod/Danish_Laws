 Skattedepartementet har i cirkulære nr. 196 af 12. november 1979 om  

 ændring af ligningsloven og vurderingsloven redegjort for reglerne i  

 ligningslovens §§ 15 A - 15 L om beregning af lejeværdi af egen bolig m.v.
 I tilslutning hertil meddeles følgende:
 1. For ejendomme, der anvendes til både beboelse og  

 erhverv, skal standardfradrag anvendes, hvis ejendommen i overvejende grad  

 anvendes til beboelse, og ejendommens driftsudgifter kan i så fald ikke  

 fratrækkes ved opgørelse af den skattepligtige indkomst.
2. Ved afgørelsen af, om ejendommen i overvejende grad  

 anvendes erhvervsmæssigt, kan der tages udgangspunkt i den af  

 vurderingsmyndighederne foretagne fordeling af ejendomsværdien.
En konkret  

 bedømmelse kan dog medføre, at ejendommen må anses for overvejende  

 erhvervsmæssigt benyttet, selv om værdien af den del af den faste ejendom,  

 der anvendes erhvervsmæssigt, udgør mindre end halvdelen af den samlede  

 ejendom.
 3. Standardfradraget begrænser alene fradrag for de  

 faktiske driftsudgifter vedrørende ejendommen, hvorimod driftsudgifter, der  

 vedrører selve den erhvervsmæssige virksomhed, er fradragsberettigede.
 Driftsudgifter vedrørende ejendommen er sådanne udgifter, som ejeren af en  

 ejendom normalt skal afholde vedrørende det lejede, medens udgifter  

 vedrørende erhvervslokaler, som normalt ville påhvile lejeren i et  

 erhvervslejemål, anses for driftsudgifter vedrørende erhvervet.
4. Standardfradraget udgør 1% af 135% af  

 ejendomsværdien for hele ejendommen ved den sidste vurdering før 1. januar  

 1981, idet der dog eventuelt korrigeres for væsentlige udgifter til  

 forbedringer m.v.
Fradraget udgør for et helt år mindst 400 kr. og kan ikke  

 overstige 2.000 kr.
 5. Standardfradrag begrænser ikke adgangen til fradrag  

 for afskrivning efter afskrivningslovens § 20 eller for tilslutningsafgifter  

 efter ligningslovens § 8 C.
