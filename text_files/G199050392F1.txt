Formålet med samkøringen er at udsøge navne- og adresseoplysninger på ejere og brugere af ejendomme, der er omfattet af eller berørt af et planforsøg/en plan/en sagsbehandling vedrørende bekendtgørelse af lokalplanforslag/lokalplan, saneringsplanforslag/-planer, gårdrydningsplaner, i henhold til byggelovgivningens bestemmelser, orientering af ejere og brugere ved sagsbehandling inden for bygge-, kommuneplan-, sanerings-/byfornyelses- og miljøbeskyttelseslovgivningens områder og tilsvarende i forbindelse med vejlovgivningens regler om trafikplanlægning/-sanering samt endvidere indbydelser til borgermøder o.l. i forbindelse med de ovennævnte områder.
Samkøringen dannes ved hjælp af en kopi af Bygnings- og Boligregisteret (BBR), en kopi af Det fælleskommunale Ejendomsdatasystem på Kommunedata I/S og Århus kommunes edb-central, Aalborg kommunes personregister (DPR) og Aalborg kommunes betalingsregister.
Personkreds: Registeret må kun indeholde oplysninger om personer og ejendomme i Aalborg Kommune, jf. i øvrigt registerets formål.
 Ikrafttrædelsesdato: 03/12/1990. Erstatter tidligere forskrifter.
