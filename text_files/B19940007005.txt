§ 1 I bekendtgørelse nr. 872 af 23. oktober 1992 om indvejning, klassificering  

 og afregning af slagtekroppe af svin samt indberetning af markedspriser for  

 disse foretages følgende ændringer:
 1. § 3, stk. 2, affattes således:
»Stk. 2.  For slagterivirksomheder, hvor  

 slagtningen ikke overstiger 200 svin pr. uge i årsgennemsnit, er indvejning  

 og klassificering i henhold til stk. 1, ikke obligatorisk.« 2. § 3, stk. 3, ophæves.
 3. § 10 affattes således:
»§ 10.  Klassificeringsudvalget for Svinekød  

 følger forhold vedrørende indvejning, klassificering og afregning af  

 svinekroppe.
Udvalgets medlemmer udpeges for en periode på op til 2 år.  

 Udvalget består af indtil 10 medlemmer, som udpeges af Landbrugsministeriet,  

 hvoraf indtil 7 medlemmer udpeges efter indstilling fra Organisationen Danske  

 Slagterier, og indtil 2 medlemmer udpeges efter indstilling fra Danske  

 Slagtermestres Landsforening.
Stk. 2.  Landbrugsministeriet udpeger et medlem som  

 formand for Klassificeringsudvalget.
Udvalget vælger næstformanden blandt  

 dets medlemmer.
Udvalget udarbejder en forretningsorden, der skal godkendes  

 af Landbrugsministeriet.
Slagterikontrollen deltager i udvalgets møder og  

 fungerer som sekretariat.
 Stk. 3.  Udvalget udpeger efter godkendelse af  

 Landbrugsministeriet en overinspektør som leder af Slagterikontrollen.
Stk. 4.  Udvalget foretager indstilling til  

 Landbrugsministeriet om fastsættelse af sanktion for overtrædelse af de  

 bestemmelser, som er omfattet af den i § 9 omhandlede kontrol.
Udvalget  

 foretager endvidere indstilling til Landbrugsministeriet om godkendelse af  

 nyt klassificeringsudstyr og andre forhold vedrørende indvejning,  

 klassificering og afregning af svinekroppe, som er omfattet af denne  

 bekendtgørelse.
Stk. 5.  Slagterikontrollen udarbejder årligt en rapport  

 over omfanget af den udførte kontrol og de foranstaltninger, der er iværksat  

 som følge af kontrollen.« § 2 Bekendtgørelsen træder i kraft den 7. februar 1994, idet § 1, nr. 1 og 2,  

 dog først træder i kraft den 1. juli 1994.
