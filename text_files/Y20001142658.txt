Transfer pricing-kontrollerede  

 transaktioner Afgørelser fra Skatteministeriet 1. bilag 05.021 2. sanktioner Reference 3. skattekontrollovens § 3 B 4. skattekontrollovens § 5, stk. 1 og 2 Told- og Skattestyrelsen er blevet spurgt, hvilke  

 sanktioner der kan anvendes i relation til de skattepligtige, der trods at  

 være omfattet af skattekontrollovens § 3 B, ikke indsender eller  

 indsender et mangelfuldt bilag for kontrollerede transaktioner (bilag nr.  

 05.021), hvis udfyldelse kræver, at den pågældende  

 skattepligtige oplyser om sine koncerforbindelser, herunder filialer.
 Skattestyrelsen har i den forbindelse udtalt  

 følgende:
 I henhold til skattekontrollovens § 1, stk. 2 bestemmer  

 skatteministeren efter indstilling fra Ligningsrådet, hvilke  

 oplysninger af betydning for skatteansættelsen eller skatteberegningen  

 selvangivelsen skal indeholde.
 Med gennemførelse af skattekontrollovens § 3 B ved  

 lov nr. 131 af 25. februar 1998 blev der indført oplysningspligt i  

 selvangivelsen om arten og omfanget af kontrollerede transaktioner.
 Selv om disse oplysninger påføres i et  

 særskilt bilag (skema 05.021 eller dets engelske ækvivalent  

 05.022), afgives oplysningerne i tilknytning til selvangivelsen, hvilket  

 forhold indebærer, at bilaget skal betragtes som en integreret  

 bestanddel af selvangivelsen.
Selvangivelsespligten består i overensstemmelse med  

 bemærkninger til lov nr. 1104 af 20. december 1995, uanset om den  

 skattepligtige har haft indkomst i indkomståret.
I selvangivelseskravet  

 ligger navnlig, at den skattepligtige overfor skattemyndighederne skal  

 stå inde for de selvangivne oplysninger.
I relation til bilag 05.021  

 betyder dette, at et selskab, der er omfattet af skattekontrollovens § 3 B  

 har pligt til at udfylde og indsende selvangivelse vedhæftet bilaget,  

 uanset om selskabet har haft kontrollerede transaktioner eller ej.
 Idet den indledende del af bilaget har til formål at  

 fastlægge den skattepligtiges koncernforbindelser m.v., sidestilles  

 manglende udfyldelse af blanketten med manglende indsendelse af  

 selvangivelsen, eller med andre ord, med ikke overholdelse af  

 selvangivelsespligten.
 I konsekvens heraf er den skatteansættende myndighed  

 berettiget til at opkræve et skattetillæg i overensstemmelse med  

 skattekontrollovens § 5, stk. 1.
Desuden kan de skatteansættende myndigheder i  

 henhold til skattekontrollovens § 5, stk. 2 pålægge  

 dagbøder til fremtvingelse af det manglende bilag.
Denne adgang  

 består uafhængigt af skattetillægget.
De individuelle  

 dagbøder kan pålægges oveni det i skattekontrollovens § 5,  

 stk. 1 lovfæstede skattetillæg.
Det er en forudsætning for pålæg af  

 dagbøder, at den selvangivelsespligtige forud er skriftligt  

 underrettet om, at dagbøder vil blive opkrævet fra en given  

 dato.
Skrivelsen skal indeholde oplysning om dagbødes  

 størrelse, og der tages forbehold for en eventuel senere  

 forhøjelse af bøden.
Dagbøderne kan forhøjes med  

 en uges skriftlig varsel, hvis den hidtil fastsatte dagbøde ikke har  

 givet det ønskede resultat.
 Afslutningsvis bemærkes det, at skattekontrollovens  

 § 3 B, stk. 5, 1 pkt. desuden  indeholder adgang til at foretage en  

 skønsmæssig ansættelse jf. skattekontrollovens § 5, stk.  

 3.
