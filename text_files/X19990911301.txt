Varemærket Atlas Copco  

 (figurmærke) ikke forveksleligt med tidligere registrerede  

 figurmærker indeholdende ordet ATLAS År 1997, 27. juni afsagde  

 Patentankenævnet (Hans Chr.
Thomsen, Gulmann, Warnich-Hansen) følgende KENDELSE i sagen j.nr.
V 54/94:	Klage fra Atlas Copco Aktiebolag, Sverige, v/Patentbureauet Budde, Schou & Co.
A/S over Patentdirektoratets afgørelse af 22 jul. 1994 af varemærkeansøgning nr.
VA 8497 1987.
 Den 17. december 1987 indleverede klageren en  

 ansøgning om registrering af varemærket Atlas Copco  

 (figurmærke) for nærmere angivne varer i klasserne 7 og 12 samt  

 alle tjenesteydelserne i klasserne 37, 39, 40 og 42.
 I skrivelse af 25. juli 1989 udtalte Patentdirektoratet,  

 at det ansøgte varemærke var fundet forveksleligt med  

 følgende registrerede varemærker:
 VR 1253 1932, VR 0754 1942, VR 0475 1951, VR 0476 1951, VR  

 0662 1956, VR 0899 1960, VR 2784 1976, VR 3170 1976 og VR 0984 1988.
 Direktoratet udbad sig endvidere samtykke fra Atlas Copco  

 A/S.
 Klageren skrev i den anledning den 21. november 1989  

 følgende til direktoratet:
 "Under henvisning til direktoratets skrivelse af 25 JUL.  

 1989 fremsendes hermed samtykke fra Atlas Copco A/S til mærkets  

 registrering.
Hvad angår VR 1253 1932, VR 0475 1951, VR 0476 1951,  

 VR 0899 1960, VR 2784 1976 og VR 0984 1988 er der tale om karakteristiske  

 billedmærker, som ikke kan forveksles med det anmeldte, hvori  

 også ordet Copco indgår.
Vi anmoder om, at direktoratet  

 genovervejer henvisningen til disse registreringer, idet vi beder om, at  

 også billedkarakteren tages i betragtning.
Hvad angår billedkarakteren tænkes også  

 på det anmeldte mærkes karakter, som klart adskiller mærket  

 fra VR 0754 1942 og VR 3170 1976. De to vandrette streger over og under  

 ordene Atlas Copco er kraftige og meget iøjenfaldende, og de to ord er  

 skrevet med en karakteristisk "hånd"-skrift.
Endvidere er ordet Copco  

 det dominerende og betonede ord i sammenhængen.
Vi må derfor  

 anmode om, at også disse henvisninger frafaldes.
Hvad angår ansøgerens egen VR 0662 1956  

 går vi ud fra, at henvisningen er en fejltagelse." Direktoratet meddelte i brev af 12 feb. 1990, at man  

 på baggrund af den indsendte samtykkeerklæring havde set bort fra  

 Atlas Copco A/S og fra VR 0662 1956, der tilhører ansøger  

 selv.
 Direktoratet fastholdt forveksleligheden med de  

 øvrige fundne registreringer.
 Klageren fremsendte i skrivelse af 9. oktober 1990  

 samtykkeerklæring fra indehaveren af VR 1253 1932 og anførte  

 endvidere:
"Hvad angår VR 0475 1951, VR 0476 1951, VR 0899 1960  

 og VR 0984 1988, er der tale om meget karakteristiske billedmærker, som  

 ikke, når de betragtes i deres helhed, fuldstændig domineres af  

 ordet ATLAS.
Om disse og de øvrige ATLAS-mærker, VR 0754 1942,  

 VR 2784 1976 og VR 3170 1976 må vi iøvrigt anføre, at  

 ordet ATLAS på grund af sin hyppige forekomst på alle  

 områder er et meget "udvandet" mærke, hvorfor der ved  

 lighedsbedømmelse i højere grad end sædvanligt må  

 tages hensyn til de implicerede mærkers øvrige bestanddele.
I sammenhængen må også tælle, at  

 ansøgerens danske datterselskab er registreret som Atlas Copco  

 A/S." I besvarelse heraf skrev direktoratet den 10. juni 1991  

 følgende:
 "De har med brev af 9. oktober 1990 fremsendt en  

 samtykkeerklæring fra indehaveren af den modholdte registrering, VR  

 1253 1932. Samtidig har De anført, at ordet ATLAS på grund af  

 sin hyppige forekomst på alle områder er et meget "udvandet"  

 mærke.
 I anledning af ovenstående skal vi meddele, at den  

 indsendte samtykkeerklæring har ført til, at vi ser bort fra det  

 under VR 1253 1932 registrerede varemærke, ATLAS.
For så vidt angår de øvrige modhold VR  

 754 1942, VR 475 1951, VR 476 1951, VR 0899 1960, VR 2784 1976, VR 3170 1976  

 og VR 984 1988 må vi stadig fastholde, at disse står i vejen for  

 Deres mærkes registrering.
Uanset at der eksisterer flere danske  

 varemærkeregistreringer af ordet ATLAS, er der tale om et  

 særpræget ord, som de pågældende  

 mærkeindehavere har opnået eneret til.
I Deres ansøgning indgår betegnelsen ATLAS  

 som det første ord af to ord.
Eftersom dette ord er stavet på  

 samme måde som i de modholdte registreringer, fastholdes  

 afgørelsen om, at Deres mærke er forveksleligt med de  

 nævnte registrerede varemærker.
Ansøgningen må således fortsat  

 berigtiges af hensyn til disse...." Den 10. juni 1992 udtalte klageren:
 "Idet vi henviser til tidligere korrespondance i den  

 foreliggende sag, skal det indledningsvis oplyses, at vore henvendelser om  

 eventuelt samtykke fra indehaverne af de modholdte registreringer nr. 754/42,  

 475/51, 476/51, 899/60, 2784/76, 3170/76 og nr. 984/88 har været  

 forgæves.
 På baggrund heraf anmoder vi om, at den foreliggende  

 sag må blive optaget til fornyet overvejelse, for så vidt  

 angår de nævnte syv modholdte mærker.
Det er således vor klients og vor opfattelse, at det  

 ansøgte mærke ikke kan anses for forveksleligt med disse  

 registreringer.
Ganske vist kan det ikke afvises, at der foreligger  

 varekollision, men mærkerne er i sig selv så forskellige fra det  

 ansøgte mærke, at fare for forveksling ikke vil opstå.
Det er naturligvis en kendsgerning, at bestanddelen Atlas  

 indgår i samtlige mærker.
Dette bør dog ikke bevirke, at  

 der umiddelbart statueres forvekslelighed.
Ved vurderingen af dette  

 spørgsmål bør det tillægges vægt, at  

 betegnelsen "Atlas" er kendt i en række sammenhænge, først  

 og fremmest som den græske gud Atlas, der bærer  

 himmelhvælvingen.
Til orientering vedlægges kopi af nogle sider  

 af Gyldendals Leksikon angående betegnelsen "Atlas".
 På baggrund af det anførte er det vor  

 opfattelse, at bestanddelen Atlas er en i varemærkemæssig  

 sammenhæng forholdsvis svag bestanddel, og at denne derfor ikke  

 bør tillægges afgørende vægt ved  

 forvekslelighedsbedømmelsen.
 I denne forbindelse henviser vi til to ældre sager,  

 der er omtalt i registreringspraksis af Rigmor Carlsen, hvor der ikke blev  

 statueret forvekslelighed mellem "cherrycheer" og "cherrykirs" samt "Prince  

 Tokyo" og "Prince of Blends".
På baggrund af det ovenfor anførte henstiller  

 vi, at der ved den fortsatte behandling af den foreliggende ansøgning  

 må blive set bort fra de tidligere modholdte registreringer." Direktoratet skrev den 21. oktober 1992 følgende  

 til klageren:
"I brev af 10 jun. 1992 har De anmodet om, at  

 direktoratets afgørelse for så vidt angår de modholdte  

 registreringer må blive taget op til fornyet overvejelse.
De har bl.a.  

 anført, at mærkebestanddelen ATLAS er forholdsvis svag.
I denne anledning skal vi meddele, at sagen har  

 været taget op til fornyet overvejelse, og at afgørelsen, uanset  

 det af Dem anførte, må fastholdes, idet mærkedelen ATLAS  

 er det bærende element i alle de modholdte registreringer, og ordet er  

 helt indeholdt i det her ansøgte mærke.
De af Dem  

 fremførte eksempler er derfor ikke fundet analoge med  

 nærværende.
 Endvidere skal vi endnu engang anføre, at der ved  

 registreringen af mærkerne indeholdende ordet ATLAS er opnået  

 eneret til dette, idet der er tale om et særpræget ord.
De må derfor fortsat begrænse  

 ansøgningen af hensyn til VR 0754 1942, VR 0475 1951, VR 0476 1951, VR  

 0899 1960, VR 2784 1976, VR 3170 1976 og VR 0984 1988, medmindre samtykke fra  

 den pågældende mærkeindehaver indsendes inden  

 udløbet af ovennævnte frist, da ansøgningen ellers vil  

 blive afslået." Den 3. december 1992 imødegik klageren  

 ovennævnte og udtalte bl.a.:
 "Idet vi henviser til Direktoratets skrivelse af 21.  

 oktober 1992, skal vi herved anmode om, at den foreliggende sag må  

 blive optaget til fornyet overvejelse for så vidt angår de  

 modholdte registreringer.
 Ved vurderingen af  

 forvekslelighedsspørgsmålet mellem det ansøgte  

 mærke og de modholdte mærker, bør det tillægges  

 vægt, at det ansøgte mærke indeholder bestanddelen COPCO,  

 der ikke blot er i besiddelse af varemærkemæssigt  

 særpræg, men rent faktisk bør anses for at "bære"  

 det ansøgte mærke, specielt under hensyntagen til de mere  

 generiske betydninger af bestanddelen ATLAS.
Ved vurderingen bør yderligere indgå den  

 kendsgerning, at ansøgerfirmaet har ikke mindre end to danske  

 datterselskaber Atlas Copco Kompressorteknik A/S og Atlas Copco Tools Danmark.
 Vi vedlægger kopi fra Kraks Vejviser til  

 dokumentation for de to nævnte selskaber.
 Vi henviser i denne forbindelse til det med indlæg  

 af 21. november 1989 indleverede samtykke fra Atlas Copco A/S.
 Fra den vedlagte kopi fra Kraks Vejviser fremgår i  

 øvrigt, at der udover de anførte selskaber findes en  

 længere række Atlas-selskaber, som ifølge det overfor os  

 oplyste har eksisteret side om side i mange år uden  

 konfliktproblemer.
Vi anmoder om, at de modholdte mærker må blive  

 frafaldet på det foreliggende grundlag, og at ansøgningen  

 må blive godkendt til registrering." Svaret herpå fra direktoratet af 22. marts 1993  

 lød som følger:
"I brev af 03 dec. 1992 har De endnu engang anmodet om, at  

 direktoratet tager sagen op til fornyet overvejelse for så vidt  

 angår de fremdragne registreringer.
De har bl.a. anført, at  

 bestanddelen COPCO i det ansøgte mærke bør anses for at  

 "bære" det ansøgte mærke.
Hertil skal vi meddele, at vi atter må fastholde, at  

 Deres mærke er forveksleligt med de modholdte registreringer,  

 indeholdende ordet ATLAS.
ATLAS udgør den første  

 selvstændige del af det ansøgte mærke, og ordet ATLAS har  

 særpræg.
Se også vores brev af 21 okt. 1992.
 Endvidere skal vi meddele, at vi i behandlingen af  

 varemærkeansøgningen ikke kan lægge vægt på,  

 at ansøger har selskabsregistreringer, der indeholder betegnelsen  

 Atlas Copco.
De kan derfor forvente, at vi vil afslå  

 ansøgningen ved udløbet af ovennævnte frist, hvis De ikke  

 inden da enten bringer ansøgningen i orden som forlangt herfra eller  

 meddeler, at den vil blive bragt i orden." Med skrivelse af 19. november 1993 fremsendte klageren et  

 forslag til en præciseret varefortegnelse og bad direktoratet om at  

 tage stilling til denne.
 Hertil meddelte direktoratet i skrivelse af 21. januar  

 1994 følgende:
 "I brev af 19 nov. 1993, vedlagt forslag til  

 begrænsning af klasse 7 og de resterende klasser bevaret som  

 oprindeligt, forespørger De, om direktoratet kan se bort fra syv  

 registreringer.
Hertil skal meddeles, at hvis klasse 7 begrænses som  

 foreslået, kan der ses bort fra VR 2784 1976 og VR 0984 1988. Men der  

 foreligger fortsat varekollision med VR 0754 1942, VR 0475 1951, VR 0476  

 1951, VR 0899 1960 og VR 3170 1976. Deres ansøgning må derfor  

 yderligere begrænses af hensyn til disse registreringer...." Klageren anmodede endnu en gang ved skrivelse af 20. maj  

 1994 direktoratet om at overveje forveksleligheden med de resterende  

 modholdte mærker og skrev :
 "Idet vi henviser til tidligere korrespondance i den  

 foreliggende sag, skal vi herved anmode om, at spørgsmålet om  

 forvekslelighed med de modholdte registreringer nr. 754/42 ATLAS, nr. 475/51  

 ATLAS, nr. 476/51, nr. 899/60, nr. 2784/76, nr. 3170/76 og nr. 984/88  

 må blive optaget til fornyet overvejelse på basis af den  

 oprindelige varfortegnelse.
 Det er således, som tidligere anført, vor  

 klients og vor absolutte opfattelse, at det ansøgte mærke ikke  

 kan anses for forveksleligt med de nævnte modholdte mærker, alle  

 indeholdende bestanddelen ATLAS.
 Det ansøgte mærke er således  

 karakteristisk ved kombinationen ATLAS COPCO, hvori hvert element  

 udgør en ligevægtig bestanddel.
 Ved vurderingen bør det tillægges vægt,  

 at betegnelsen ATLAS rent varemærkemæssigt svækkes derved,  

 at det er identisk med navnet på en græsk gud og også er  

 identisk med en ganske sædvanlig betegnelse for en kortsamling.
På denne baggrund henstiller vi, at modholdet af de  

 anførte mærker må blive frafaldet og det ansøgte  

 mærke fremmet til registrering." Den 22. juli 1994 afslog direktoratet ansøgningen  

 under henvisning til varemærkelovens ? 15 med følgende begrundelse:
"....Det er fortsat vores opfattelse, at det  

 ansøgte mærke er forveksleligt med de fremdragne registreringer,  

 der alle består af eller indeholder ordet ATLAS.
ATLAS udgør den  

 første selvstændige del af det ansøgte mærke og  

 mærkerne er efter en helhedsvurdering forvekslelige.
Det forhold, at ATLAS er navnet på en græsk  

 gud og betegnelsen for en kortsamling kan ikke ændre ved vores  

 vurdering, da ATLAS har særpræg for de varer og tjenesteydelser,  

 der er omfattet af nærværende ansøgning og de tidligere  

 registrerede mærker.
Vi kan i det hele henvise til vores tidligere  

 breve i sagen, dateret 12 feb. 1990, 10 jun. 1991 og 21 okt. 1992.
Vi afslår derfor Deres ansøgning i  

 medfør af varemærkelovens ? 15 stk. 1 og 2, da det ansøgte  

 mærke er forveksleligt med VR 0754 1942, VR 0475 1951, VR 0476 1951, VR  

 0899 1960, VR 2784 1976 og VR 3170 1976...." Denne afgørelse har klageren den 22. september 1994  

 indbragt for Patentankenævnet med påstand om, at direktoratets  

 afgørelse omgøres.
 I ankebegrundelsen skriver klageren:
"Det er ansøgernes overbevisning, at det  

 ansøgte mærke Atlas Copco + fig ikke kan anses for forveksleligt  

 med de modholdte varemærker VR 0754/42 ATLAS <ordm> VR 0475/51 ATLAS <fig> VR 0476/51 ATLAS <fig> VR 0899/60 ATLAS <fig> VR 2784/76 ATLAS <fig> VR 3170/76 ATLAS <ordm>.
Det kan ikke benægtes, at betegnelsen ATLAS er et  

 på mange måder særpræget varemærke.
Bredden  

 eller dybden af varemærkebeskyttelsen begrænses dog  

 væsentligt ved eksistensen af et meget stort antal  

 ATLAS-varemærker i forskellige indehavernavne og til anvendelse inden  

 for klart forskellige anvendelsesområder.
Ved en undersøgelse i  

 de danske varemærkeregistre har vi fundet eksistensen af ialt 17  

 bestående registreringer med bestanddelen ATLAS i de klasser, som den  

 foreliggende ansøgning er indleveret for, nemlig klasserne 7, 12, 37,  

 39, 40 og 42, medens der er fundet ialt 26 bestående varemærker i  

 de resterende klasser (bilag 1).
Til supplering heraf kan det oplyses, at  

 ansøgerfirmaet i den foreliggende ansøgning er indehavere af  

 ialt 4 svenske varemærkeregistreringer nr.  84381 ATLAS COPCO, kl.  6-12, 21 nr. 148653 ATLAS COPCO, KL. 35-42 nr. 163467 ATLAS COPCO, kl.  6-9, 11, 12, 16, 21 nr. 180375 ATLAS COPCO <fig>, kl. 7-9, 12.
 Yderligere har vi konstateret, at der i de relevante  

 klasser 7, 12, 37, 39, 40 og 42 findes ialt 30 ATLAS-mærker i Sverige,  

 og at der i øvrige klasser findes ialt 23 ATLAS-mærker (bilag  

 2).
 Vi må derfor fastholde, at bestanddelen ATLAS er  

 forholdsvis svag i det ansøgte mærke.
Det ansøgte mærke er netop karakteristisk ved  

 kombinationen af bestanddelen ATLAS samt firmakendetegnet COPCO.
Det  

 ansøgte mærke "bæres" rent varemærkemæssigt af  

 firmanavnet COPCO.
Til belysning af dette punkt vedlægges kopi af  

 udtalelse vedrørende udviklingen af ansøgerfirmaets ATLAS +  

 COPCO-mærker (bilag 3).
I denne forbindelse skal det fremhæves, at  

 såvel ATLAS som COPCO er velindarbejde selskabsnavne for  

 ansøgerfirmaet, og at kombinationen ATLAS COPCO har været  

 indarbejdet som house mark siden 1955. Til dokumentation herfor  

 vedlægges kopi af udskrift fra Erhvervs- og Selskabsstyrelsen  

 angående selskaberne 1)	A/S29357 ATLAS COPCO KOMPRESSORTEKNIK A/S 2)	A/S31949 ATLAS COPCO AUTOMATION A/S med binavnet ATLAS COPCO TOOLS DANMARK A/S med basisoplysninger angående de respektive  

 selskaber (bilag 4).
 Til supplering heraf har vi foretaget en  

 navnesøgning i Erhvervs- og Selskabsstyrelsens database og  

 vedlægger en liste over de ialt 19 eksisterende  

 aktieselskaber/anpartsselskaber indeholdende navnebestanddelen ATLAS samt de  

 ialt 3 øvrige selskaber (bilag 5).
Det er en ubestridt kendsgerning, at en selskabsnavneret  

 ikke giver nogen direkte ret til at opnå varemærke-  

 beskyttelse for en tilsvarende betegnelse.
Det væsentlige i den  

 foreliggende sag er imidlertid, at der for COPCO's vedkommende er tale om en  

 også i Danmark velindarbejdet firma-betegnelse.
 Vi henviser i denne forbindelse til afgørelsen  

 refereret i Rigmor Carlsens "Varemærker, Registreringspraksis"  

 angående betegnelserne BRAUN HALO contra HALO, der ikke fandtes  

 forvekslelige,idet "det anmeldte mærkes første halvdel  

 består af anmeldernes kendte firmanavn og varemærke, der var  

 registreret for de af anmeldelsen omfattede varer".
Ved vurderingen af  

 forvekslelighedsspørgsmålet mellem de modholdte  

 ATLAS-mærker og det ansøgte kombinerede mærke ATLAS COPCO  

 bør helhedsindtrykket som bekendt lægges til grund.
Der kan  

 på baggrund af den mangeårige sameksistens af det meget store  

 antal ATLAS-varemærker i vidt forskellige indehavernavne og for yderst  

 forskellige anvendelsesområder ikke være tvivl om, at en  

 gennemsnitsforbruger umiddelbart vil være klar over, at der er tale om  

 produkter for to forskellige producenter.
I denne forbindelse skal det  

 nævnes, at ansøgerfirmaets produkter, herunder gryder, er  

 velkendte i vide kredse her i landet for deres kvalitet karakteriseret ved  

 navnet COPCO, der er indgraveret i bunden af gryderne.
På baggrund af ovenstående henstiller vi, at  

 de af Patentdirektoratet modholdte mærker må blive frafaldet, og  

 at ansøgningen må blive tilbagesendt til Patentdirektoratet for  

 fortsat behandling." I anledning af klagen har direktoratet ved skrivelse af  

 26. marts 1996 afgivet følgende udtalelse:
"I skrivelse af 10 jan. 1996 vedrørende  

 ovennævnte varemærkeansøgning har Patentankenævnet  

 anmodet direktoratet om at oplyse, på hvilke grundlag de modholdte  

 ATLAS-mærker består sideordnet.
Med skrivelsen fulgte  

 klageskrivelse af 22 sep. 1994 med bilag.
 I denne anledning skal direktoratet oplyse  

 følgende:
 Ansøgningen blev afslået ved skrivelse af 22  

 jul. 1994, da mærket var fundet forveksleligt med de under VR 754 1942,  

 VR 475 1951, VR 899 1960, VR 2784 1976 og VR 3170 1976 registrerede  

 varemærker alle bestående af eller indeholdende ordet ATLAS.
De under numrene VR 754 1942, VR 475 1951, VR 476 1951 og  

 VR 89 1960 registrerede varemærker er alle oprindeligt anmeldt af  

 Aktieselskabet Atlas og de indehaves nu alle af Atlas Industries A/S.
Ved  

 behandlingen af de senest ansøgte af disse mærker har de  

 ældre ATLAS-mærker derfor ikke udgjort nogen hindring, selv om  

 der var sammenfald af varearter.
 Det under VR 2784 1976 registrerede varemærke er  

 registreret uanset de nævnte ATLAS-mærker, idet direktoratet ved  

 behandlingen af ansøgningen ikke fandt, at der var varesammenfald  

 eller vareartslighed med de varer, der var omfattet af de nævnte  

 tidligere registreringer.
Ved behandlingen af ansøgningen af det under VR  

 3170 1976 registrerede varemærke modholdt direktoratet de fire  

 ovennævnte ATLAS-mærker tilhørende Atlas Industries A/S,  

 men de blev frafaldet, efter at ansøgningen var blevet begrænset  

 til varer i klasse 7 og 9, som man fandt ikke kolliderede med de varer, der  

 var omfattet af de nævnte fire tidligere ATLAS-registreringer." Ankenævnet har behandlet sagen på sit  

 møde den 4. marts 1997.
For klageren mødte cand.jur.
Inge Lise Persson, som  

 havde lejlighed til at udtale sig.
Patentdirektoratet var repræsenteret ved  

 fuldmægtig, cand.jur.
Søren Langholm-Pedersen.
 Ankenævnet skal udtale:
 Det er under sagen oplyst, at klageren her i landet i mere  

 end 30 år har brugt det ansøgte figurmærke indeholdende  

 ordene Atlas Copco som et hus-mærke, der kontinuerligt har været  

 anvendt i alle public relation- og marketing-aktiviteter som et  

 koncernselskabssymbol, ligesom figurmærket fortsat anvendes  

 således.
 Hvorvidt klageren på denne måde har erhvervet  

 en varemærkeret, jfr. varemærkelovens ? 3, stk. 1, litra 2, og hvorvidet en sådan  

 eventuel ret kan bestå ved siden af de modholdte ældre  

 varemærker, jfr. varemærkelovens ? 9, er et spørgsmål, som findes at  

 henhøre under domstolene.
 Ankenævnet kan imidlertid tilslutte sig klagerens  

 anbringende om, at der ved bedømmelsen af forvekslingsrisikoen kan  

 lægges vægt på, at klageren gennem en langvarig anvendelse  

 har gjort kombinationen af ordene Atlas Copco + figur til et samlet  

 kendetegn, der anvendt i sin helhed fratager ordet Atlas den dominerende  

 funktion i figurmærket.
 På denne baggrund finder Ankenævnet ikke, at  

 der er risiko for forveksling mellem de modholdte mærker og det  

 ansøgte figurmærke i sin helhed.
 Herefter bestemmes:
 De af Direktoratet modholdte varemærker findes ikke  

 til hinder for registrering af det ansøgte.
