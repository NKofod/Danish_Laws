En uoverensstemmelse om hvorvidt en timelønsforhøjelse, der var aftalt  

 ved overenskomstforhandlingerne i 1987 skulle medføre forhøjelse af den faste  

 løndel i blandede akkorder, blev ved en faglig voldgiftskendelse afgjort til  

 arbejdstagernes fordel.
Den pågældende virksomhed og dennes  

 arbejdsgiverforening påstod herefter ved Arbejdsretten idømt bod for  

 overenskomstbrud.
Udtalt, at en underkendelse af en parts forståelse af  

 overenskomstbestemmelser og deraf følgende handlemåde ved faglig voldgift  

 ikke i sig selv er ensbetydende med at der er begået bodspådragende  

 overenskomstbrud.
Da det ikke kunne fastslås, at virksomheden eller  

 arbejdsgiverparten havde været klar over, at der var handlet  

 overenskomststridigt, eller der havde været udvist en sådan uagtsomhed, at et  

 bodsansvar ville skønnes at være en rimelig reaktion på overenskomstbruddet,  

 blev de indklagede frifundet.
Under denne sag har Landsorganisationen i Danmark for Kvindeligt  

 Arbejderforbund i Danmark og Specialarbejderforbundet i Danmark indklaget  

 Dansk Arbejdsgiverforening for Industrifagene og firma P.
Taabbel & Co.  

 A/S, Hanstholm, for Arbejdsretten.
Klagerne har nedlagt følgende påstande:
1. Indklagede firma P.
Taabbel & Co.
A/S, Hanstholm, har begået  

 overenskomstbrud ved ikke at regulere den faste lønandel i akkord og  

 bonusaftaler med den mellem organisationerne pr. 1. marts 1987 aftalte  

 generelle timelønsforhøjelse.
2. Indklagede firma P.
Taabbel & Co.
A/S, Hanstholm, tilpligtes at  

 regulere den faste lønandel i akkord og bonusaftaler med den mellem  

 organisationerne pr. 1. marts 1987 aftalte generelle timelønsforhøjelse.
 3. Indklagede Industrifagene har gjort sig delagtig i det af firma P.  

 Taabbel & Co A/S, Hanstholm, begåede overenskomstbrud.
4. Indklagede firma P.
Taabbel & Co.
A/S, Hanstholm, og Industrifagene  

 pålægges en af retten fastsat bod for det begåede overenskomstbrud.
 De indklagede har taget bekræftende til genmæle over for klagernes påstand  

 1 og 2, men har påstået sig frifundet for bodskravet.
 Sagens nærmere omstændigheder er følgende:
Virksomheden har siden den 1. januar 1983 været medlem af Industrifagenes  

 almindelige Arbejdsgiverforening og er omfattet af Fællesoverenskomsten  

 mellem Industrifagene og de to forbund.
Virksomheden har endvidere indgået  

 lokalaftaler med de to forbunds Hanstholm afdelinger.
 I tiden frem til den 1. marts 1983 var 2/3 af akkorderne i virksomheden  

 rene akkorder, medens der i 1/3 af akkorderne var en fast løndel.
 Ved lokaloverenskomster af 20. juni 1983 blev der indført en fast løndel i  

 alle akkorder med virkning fra den 1. marts 1983.
 I forbindelse hermed blev der i lokalaftalerne indføjet følgende  

 bestemmelser:
 »Samtlige akkorder er fra denne overenskomsts ikrafttræden blandede  

 akkorder.
 Fremtidige reguleringer indgår som reguleringer af den faste løndel og  

 modregnes ikke.
 Den faste løndel reguleres i overenskomstperioden således:
 Tilsvarende bestemmelser indgik i lokaloverenskomsterne ved disses  

 fornyelse i 1985. Begge lokalaftaler indeholdt endvidere bestemmelse om, med  

 hvilke beløb tidlønningerne skulle forhøjes i overenskomstperioden.
 Ved fornyelsen af Fællesoverenskomsten i 1987 blev det i overenskomsten  

 fastlagt, med hvilke beløb den normale timeløn skulle forhøjes i  

 overenskomstperioden.
Under en forhandling i Forligsinstitutionen den 14. februar 1987, blev der  

 opnået enighed om en fornyelse af de to forbunds lokaloverenskomster med  

 virksomheden.
I det udfærdigede protokollat herom udtales:
 »Der opnåedes enighed om følgende:
 Til § 2:
 »Grundlovsdag« bortfalder.
 Til § 3:
 Tidløn ændres redaktionelt i henhold til Fællesoverenskomsten.
 Hanstholm-tillægget forhøjes med 0,50 kr.
 Akkord- og bonusløn:
 Bestemmelsen ændres redaktionelt, således at der fremover betales i  

 merfortjeneste mindst 25% af 24,47 kr. + 1,50 kr. + fremtidige tillæg til  

 Fællesoverenskomstens grundløn.
 Overarbejde.
 Reglerne i særbestemmelse/lokalaftale 1982/83 om overtidstillæg  

 genindføres med virkning fra 1.3.1987.
Herefter tilbagestår ikke yderligere krav.' Ved lønudbetalingerne efter den 1. marts 1987 forhøjede virksomheden ikke  

 den faste løndel i akkorder og bonusordninger med det beløb på 3 kr. i timen,  

 som tidlønningerne var forhøjet med.
Dette gav anledning til en  

 arbejdsnedlæggelse fredag den 6. marts 1987. Arbejdsnedlæggelsen blev  

 behandlet på et fællesmøde den 9. marts 1987. Fra arbejdstagerside fremførte  

 man på fællesmødet, at arbejdsnedlæggelsen var fremprovokeret af  

 arbejdsgiveren, der ikke ville regulere akkord- og bonuslønnen efter  

 lokalaftalernes bestemmelser.
Fra arbejdsgiverside afviste man dette, idet  

 man var af den opfattelse, at tidligere og nuværende lokalaftalers  

 bestemmelser om akkord- og bonusløn samt referat af  

 overenskomstforhandlingerne af 14. februar 1987 ikke medfører en automatisk  

 ændring af akkordgrundlaget som følge af resultatet af  

 overenskomstforhandlingerne.
På et fællesmøde den 12. marts 1987 behandledes en af Landsorganisationen  

 i Danmark fremsat klage over, at virksomheden havde begået brud på gældende  

 overenskomst ved ikke at regulere akkord- og bonusløn i henhold til  

 overenskomstens bestemmelser herom.
Fra arbejdsgiverside bestred man, at der  

 var tale om overenskomstbrud, idet man gjorde gældende, at stigninger på  

 lokalaftalens akkord- og bonuslønninger hidtil var blevet fastsat efter  

 lokale forhandlinger.
Arbejdsgiversiden henviste endvidere til  

 fællesmødereferatet af 9. marts 1987.
 Der blev ikke på de to fællesmøder opnået enighed.
 Sagen blev herefter ved klageskrift af 26. maj 1987 indbragt for  

 Arbejdsretten.
 Den 6. oktober 1987 enedes parterne om at lade spørgsmålet om  

 fortolkningen af lokalaftalerne efter overenskomstfornyelsen i 1987 afgøre  

 ved faglig voldgift.
Under voldgiftssagen nedlagde klagerne påstand svarende til påstand 1  

 under nærværende sag.
Ved opmandskendelse af 15. december 1987 fik klagerne  

 medhold.
I opmandens konklusion anføres:
 »Siden der i 1983 blev indført en fast løndel i alle akkord- og  

 bonusordninger på virksomheden, er den faste løndel stedse blevet forhøjet  

 med samme beløb som timelønningerne.
Ved fornyelsen af lokaloverenskomsterne under »bunkebrylluppet«  

 den 14. februar 1987 blev timelønningerne forhøjet med 3 kr. pr. 1. marts  

 1987 og pr. 1. marts 1988. Der blev for akkord- og bonusløn aftalt en  

 »redaktionel« ændring vedrørende mindstefortjenesten ved arbejde på  

 akkord- og bonusgrundlag.
Spørgsmålet om forhøjelse af den faste løndel i  

 akkord- og bonusordninger blev ikke drøftet.
Det måtte efter de to  

 forudgående lokalaftaler være klart for arbejdsgiversiden, at man fra  

 arbejdstagerside regnede med samme forhøjelser af den faste løndel som af  

 timelønnen.
Arbejdsgiversiden gjorde dog ikke opmærksom på, at man havde en  

 anden opfattelse.
Det er efter disse omstændigheder opmandens opfattelse, at lokalaftalerne  

 er blevet fornyet således, at den faste løndel fortsat skal forhøjes på samme  

 måde som timelønningerne.' Til støtte for kravet om bod har klagerne anført, at det ved  

 opmandskendelsen er fastslået, at virksomheden har begået overenskomstbrud  

 ved ikke at regulere den faste lønandel i akkord- og bonusaftalen med den  

 mellem organisationerne pr. 1. marts 1987 aftalte generelle  

 timelønsforhøjelse.
Der er endvidere tale om et så klart overenskomstbrud, at virksomheden har  

 været i ond tro.
Det samme gælder Industrifagene.
Til støtte herfor henviser  

 klagerne til opmandens konklusion, hvoraf det fremgår, at der ikke var noget  

 holdepunkt for de indklagedes anbringende om, at den aftalte forhøjelse af  

 timelønnen ikke som hidtil - og som foreskrevet i lokalaftalerne - skulle  

 gælde for den faste løndel i akkord- og bonusaftaler.
 Det begåede overenskomstbrud bør derfor udløse et alvorligt bodsansvar  

 såvel for virksomheden som for Industrifagene, som har gjort sig delagtig i  

 overenskomstbruddet ved ikke at tage afstand fra, men tværtimod støtte,  

 virksomhedens standpunkt.
Til støtte for påstanden om frifindelse for bodskravet har de indklagede  

 anført, at hverken virksomheden eller Industrifagene var eller måtte være  

 klar over, at virksomheden handlede overenskomststridigt ved ikke at regulere  

 de faste løndele i akkord- og bonusaftaler med de pr. 1. marts 1987 aftalte  

 timelønsforhøjelser.
De indklagede har herved henvist til, at det ved  

 overenskomstfornyelserne i 1983 og 1985 blev udtrykkeligt aftalt at regulere  

 akkordernes faste del med samme beløb som Fællesoverenskomstens  

 timelønsforhøjelser.
En tilsvarende aftale blev ikke indgået i 1987, og de  

 indklagede kunne derfor med føje være i tvivl om, hvorvidt lokalaftalernes  

 bestemmelser om regulering af den faste løndel i akkord- og bonusaftaler  

 fandt anvendelse.
Hertil kommer, at arbejdsgiversiden allerede på fællesmødet  

 den 12. marts 1987 foreslog, at sagen blev behandlet ved en faglig voldgift,  

 og gav tilsagn om at medvirke til en hurtig afgørelse af tvivlsspørgsmålet.
 Arbejdsretten skal udtale:
Som det tidligere er fastslået i Arbejdsrettens praksis er det forhold, at  

 en parts forståelse af overenskomstbestemmelser og deraf følgende handlemåde  

 underkendes ved faglig voldgift, ikke i sig selv ensbetydende med, at der er  

 begået bodspådragende overenskomstbrud.
Afgørende i så henseende må være, om  

 parten må antages at have været klar over, at den handlede  

 overenskomststridigt, eller dog at have udvist en sådan uagtsomhed, at et  

 bodsansvar må skønnes at være en rimelig reaktion på overenskomstbruddet.
I det foreliggende findes der ikke at være tilstrækkeligt grundlag for at  

 fastslå, at de indklagede efter de anførte retningslinier har pådraget sig  

 bodsansvar.
Der lægges herved vægt på, at spørgsmålet om forhøjelse af den  

 faste løndel med de aftalte generelle timelønsforhøjelser ikke blev berørt i  

 forbindelse med fornyelsen af lokalaftalerne i 1987. Selv om fornyelsen skete  

 alene med redaktionelle ændringer, findes det, som anført af de indklagede,  

 at kunne have givet anledning til en vis tvivl, om Fællesoverenskomstens  

 timelønsforhøjelser automatisk skulle medføre en tilsvarende forhøjelse af  

 akkordens faste løndele.
 Som følge af det anførte frifindes de indklagede for klagernes påstand 3  

 og 4, medens klagernes påstand 1 og 2 tages til følge.
 T h i k e n d e s f o r r e t :
Indklagede firma P.
Taabbel & Co.
A/S, Hanstholm, har begået  

 overenskomstbrud ved ikke at regulere den faste lønandel i akkord og  

 bonusaftaler med den mellem organisationerne pr. 1. marts 1987 aftalte  

 generelle timelønsforhøjelse.
Indklagede firma P.
Taabbel & Co.
A/S, Hanstholm, tilpligtes at  

 regulere den faste lønandel i akkord og bonusaftaler med den mellem  

 organisationerne pr. 1. marts 1987 aftalte generelle timelønsforhøjelse.
 I øvrigt frifindes de indklagede for klagernes påstande.
 I sagsomkostninger betaler hver af parterne 1000 kr. til Arbejdsretten.
 (* 1) Henvisninger: Per Jacobsen s.442, 626, note 95, Knud Illum s.316, K  

 86.127.
