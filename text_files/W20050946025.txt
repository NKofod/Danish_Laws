 Landsskatteretskendelse vedr. hensættelse til  

 retableringsudgifter vedr. indvinding af kvartssand.
 Sagen drejer sig om ikke godkendt  

 fradrag for hensættelse til udgifter til retablering af grusgrav.
Landsskatterettens afgørelse Skattepligtig indkomst Ikke godkendt fradrag for hensættelse  

 til retableringsudgifter på 2.870.000 kr.
 Landsskatteretten godkender fradrag med  

 2.870.000 kr.
Sagens oplysninger Selskabet påbegyndte sin aktivitet i  

 1971 og har som formål at udgrave, bearbejde og sælge kvartssand til både  

 industri- og fritidssektoren i såvel indland som udland.
Selskabet udgraver  

 kvartssand i området omkring selskabets forretningsadresse.
Resultatopgørelsen for 2002 viser en  

 omsætning på 46.340.442 kr. og et resultat på 3.233.666 kr.
Skattepligtig  

 indkomst er selvangivet med  

¸  

  

 5.029.524 kr.
 Ved tilladelse af 7. september 1998  

 imødekom Amtet selskabets ansøgning om at grave kvartssand i endnu 10 år i  

 området.  

 Amtets tilladelse omfatter en årlig indvinding af 200.000 m3  

 sand.
Tilladelsen er dels betinget af, at  

 selskabet forpligter sig til at retablere det anvendte areal og dels, at  

 selskabet stiller sikkerhed for retableringsudgifterne.
Sikkerhedsstillelsen  

 omfatter  

 en sikkerhed for retableringsudgifter til Amtet på 2.500.000 kr. og en  

 sikkerhed for tilplantningsudgifter mv. til Skov- og Naturstyrelsen på  

 370.000  

 kr.
Ved aftale af 30. oktober 1998 stillede  

 Banken en garanti på 2.500.000 kr. til Amtet.
Det fremgår af  

 garantidokumentet,  

 at garantien stilles til sikkerhed for efterbehandling af graveareal og  

 fjernelse af bygninger i henhold til tilladelse til sandgravning mv. af 7.  

 september 1998.
Ved aftale af  

 30. oktober 1998 stillede Banken en garanti  

 på 370.000 kr. til Skov- og Naturstyrelsen.
Det fremgår af garantidokumentet,  

 at garantien stilles til sikkerhed for tilplantning mv. af areal beliggende  

 på  

 matr. x.
Ved brev af 11. november 1998 kvitterede  

 amtet for modtagelsen af bankgarantien.
Det fremgår heraf, at garantien er  

 sikkerhed for efterbehandling efter grusgravning og fjernelse af bygninger.
Som bilag til kvitteringen anføres det  

 som Vilkår bl.a., at gravningen og efterbehandlingen skal ske  

 efter en  

 godkendt grave- og efterbehandlingsplan.
Det fremgår endvidere, at størrelsen  

 af den sikkerhed, der skal stilles til gennemførelse af retableringen,  

 fastsættes på grundlag af den godkendte efterbehandlingsplan.
Derudover  

 fremgår  

 det, at sikkerheden skal gælde til efterbehandlingen er udført og godkendt af  

 amtet, og sikkerheden kan forhøjes, hvis det findes nødvendigt på grund af  

 prisudviklingen.
 Selskabet blev bekendt med, at  

 Landsskatteretten i en tilsvarende sag havde godkendt fradrag for hensættelse  

 til retableringsudgifter med et beløb svarende til de stillede bankgarantier.
Selskabet foretog derefter ved  

 opgørelsen af sin skattepligtige indkomst for indkomståret 2002, fradrag for  

 hensættelse til retableringsudgifter med 2.870.000 kr.
Beløbet fremkom ved,  

 at  

 den skattemæssige hensættelse ultimo 2002 udgjorde 2.870.000 kr., mens den  

 skattemæssige hensættelse primo 2002 var 0 kr., da selskabet ikke tidligere  

 havde foretaget fradrag for hensættelser til retableringsudgifter.
 Selskabet har ikke afholdt udgifter til  

 retablering af den pågældende grusgrav i perioden 1998  2002.
Selskabsskattemyndighedens afgørelse Fradrag for hensættelser til  

 retableringsudgifter godkendes ikke.
 I henhold til statsskattelovens § 6,  

 stk. 1, litra a, kan der fradrages udgifter, der har været afholdt for at  

 erhverve, sikre og vedligeholde indkomsten.
 Af Ligningsvejledningen 2002, afsnit  

 E.E.4.2. fremgår:
 Beløb, som det påhviler den, der indvinder  

 forekomsten, at afholde til retablering og efterbehandling af ejendommen,  

 indgår ikke i opgørelsen af afståelsesvederlaget efter  

 ejendomsavancebeskatningsloven.  

 Vederlag i form af éngangsbeløb samt de i forbindelse med udgravningen  

 påhvilende  

 udgifter til retablering og efterbehandling af ejendommen efter endt  

 udnyttelse  

 kan afskrives ved indkomstopgørelsen.
 Afskrivning og fradrag foretages således  

 at:
der tages udgangspunkt i det beløb der  

 skal stilles sikkerhed for, og afskrives med lige store årlige beløb over et  

 åremål, der svarer til rettighedens varighed, eller der tages udgangspunkt i det beløb der  

 skal stilles sikkerhed for, og afskrivningen fordeles over  

 udnyttelsesperioden  

 i forhold til forbruget af forekomsten i det enkelte år, eller der foretages et skøn over hvor meget  

 retableringsudgiften er steget som følge af udnyttelsen ved udløbet af hvert  

 skatteår, hensættes et beløb svarende hertil på særskilt konto i  

 pengeinstitut  

 eller lignende, og foretages fradrag herfor.
 Garantibeløb i form af sikkerhedsstillelser  

 er ikke fradragsberettigede efter SL § 6, stk. 1, litra a, da sådanne  

 garantibeløb ikke kan sidestilles med faktisk afholdte udgifter.
Afskrivning og fradrag efter nr. 1-3  

 forudsætter, at det må anses for sandsynligt, at udgiften til  

 efterbehandling/retablering  

 vil komme til at svare til de krævede sikkerhedsstillelser.
Kan der kun  

 sandsynliggøres et mindre beløb, skal der tages udgangspunkt i dette beløb.
Fradrag efter nr. 3 er også betinget af  

 at de hensatte beløb kun må anvendes til dækning af de retableringsudgifter,  

 der er forbundet med udgravningstilladelsen.
Der kan kun foretages fradrag  

 for  

 faktisk hensatte beløb i det omfang, der er en aktuel retlig forpligtelse til  

 at hensætte beløb til retablering.
Beløb, der hæves til andre formål,  

 beskattes  

 i hæveåret.
Overskydende beløb beskattes efter endt retablering af arealet.  

 Udgifter til retablering kan ikke fradrages i den skattepligtige indkomst i  

 det  

 omfang, de dækkes af sådanne hensættelsesbeløb.
Hvis ejeren af den faste ejendom selv  

 indvinder og sælger ejendommens forekomster af grus m.v., beskattes  

 indtægterne  

 fra denne virksomhed som almindelig indkomst.
Ejeren kan i dette tilfælde som  

 driftsomkostning løbende fradrage den del af anskaffelsessummen, der kan  

 henføres til grusforekomsten m.v.
Har ejeren ikke betalt en merpris for  

 ejendommen som følge af forekomsten, kan der ikke indrømmes fradrag. Når der henses til ordlyden i  

 ligningsvejledningen, kan der ikke gives fradrag for de stillede garantier  

 efter statsskattelovens § 6, stk. 1, litra a.
 Det at Landsskatteretten i en ikke  

 offentliggjort kendelse tidligere har taget stilling i et lignende tilfælde,  

 anses ikke for at kunne tilsidesætte ordlyden i ligningsvejledningen.
Klagerens påstand og argumenter Fradraget skal godkendes.
 Til støtte herfor er det anført, at  

 betingelserne for at kunne foretage fradrag for hensættelse til  

 retableringsudgifterne  

 med et beløb svarende til bankgarantierne er opfyldt, da selskabets sag er  

 identisk  

 med de to kendelser fra Landsskatteretten, der er vedlagt klagen.  

 Landsskatteretten godkender i de to sager fradrag for hensættelse til  

 retableringsudgifter med et beløb svarende til de stillede bankgarantier.
 Det fremgår af kendelserne, at  

 ligningsvejledningens afsnit om fradrag for hensættelser til  

 retableringsudgifter  

 forudsætter, at så længe retableringen ikke er foretaget, kan de forventede  

 retableringsudgifter ansættes til det beløb, der er krævet stillet til  

 sikkerhed som betaling for tilladelsen til udnyttelsen af forekomsten under  

 forudsætning af, at de løbende fradrag ved råstofindvindingens afslutning  

 reguleres i overensstemmelse med de faktisk afholdte udgifter.
I kendelserne fandt Landsskatteretten  

 det godtgjort, at der var etableret det nødvendige regnskabsmæssige grundlag  

 til sikring af, at fradrag for sikkerhedsstillelserne alene havde  

 periodiserende  

 virkning, dvs. at det var sikret, at fradrag kun blev indrømmet én gang, og  

 kun  

 med den faktiske udgift.
Da Landsskatteretten endvidere fandt, at det kunne  

 lægges til grund, at selskaberne ville komme til at afholde  

 retableringsudgifter omtrentligt svarende til de fordrede  

 sikkerhedsstillelser,  

 og da sikkerhedsstillelserne dermed kunne ligestilles med betaling for  

 tilladelsen til udnyttelsen af forekomsterne, godkendte Landsskatteretten  

 fradrag for hensættelser til retableringsudgifter med et beløb svarende til  

 de  

 stillede bankgarantier.
Landsskatterettens kendelser vedrører  

 indkomstårene 1997, 1998 og 2000. I Ligningsvejledningen 1994 og de  

 efterfølgende år til og med 2001, har afsnittet om fradrag for  

 retableringsudgifter  

 haft uændret ordlyd.
I Ligningsvejledningen 2002 omredigeres afsnittet, og  

 den  

 omredigerede udgave er videreført i de efterfølgende ligningsvejledninger.  

 Der  

 er kun tale om en redaktionel omformulering uden nogen indholdsmæssig  

 ændring,  

 idet der indholdsmæssigt ikke ses at være nogen forskel på  

 Ligningsvejledningen  

 2002 og de forudgående års ligningsvejledninger.
Det omredigerede afsnit er  

 da  

 heller ikke stjernemarkeret, hvilket tilkendegiver, at det også er Told- og  

 Skattestyrelsens opfattelse, at omredigeringen udelukkende er af redaktionel  

 karakter, idet væsentlige ændringer i forhold til sidste års udgave altid  

 stjernemarkeres.
 Retsgrundlaget for fradrag for  

 retableringsudgifter er således uændret med den virkning, at de to kendelser  

 fortsat er udtryk for gældende praksis.
Selskabets situation er helt identisk  

 med selskaberne i de to kendelser, da selskabet driver den samme form for  

 virksomhed som selskaberne i kendelserne.
Alle selskaber er forpligtet til at  

 retablere de udnyttede områder efter endt gravning, og der er efter krav fra  

 amterne stillet sikkerhed for retableringsudgifterne, og amterne har fastsat  

 størrelsen af sikkerhedsstillelserne ud fra en konkret vurdering af de  

 forventede retableringsudgifter.
For at opnå fradrag for hensættelse til  

 retableringsudgifter kræves dels, at der rent faktisk er hensat et beløb, og  

 dels at der består en aktuel retlig forpligtelse til, at hensætte netop det  

 hensatte beløb.
De af selskabet stillede bankgarantier udgør en faktisk  

 hensættelse.  

 Dette er godkendt af Landsskatteretten i de to kendelser.
I og med, at de  

 stillede bankgarantier lyder på det beløb som myndighederne har krævet,  

 består  

 der endvidere en retlig forpligtelse for selskabet til at hensætte netop  

 2.870.000 kr.
Landsskatteretten har ligeledes i de to kendelser lagt til  

 grund,  

 at de stillede bankgarantier er udtryk for en retlig forpligtelse.
Selskabets bogholderisystem er indrettet  

 således, at der på en særskilt konto er hensat beløb svarende til saldoen for  

 de garantistillelser, der fortsat er i drift.
Frigives en garanti som følge  

 af,  

 at retableringen er gennemført eller nedskrives en garanti som følge af en  

 delvis gennemført retablering, reduceres kontoens saldo med den frigivne  

 garanti, henholdsvis med det nedskrevne beløb.
Der er således tilvejebragt  

 det  

 fornødne regnskabsmæssige grundlag for at sikre, at et fradrag for  

 sikkerhedsstillelsen  

 alene har periodiserede virkning.
Til belysning heraf bemærkes, at det  

 skattemæssige fradrag for hensættelse til retablering for et givet indkomstår  

 fremkommer som forskellen mellem den skattemæssige primo saldo og den  

 skattemæssige  

 ultimo saldo.
Teknisk er der tale om fradrag for ultimo saldoen og  

 indtægtsførsel af primo saldoen og hermed den indtægtsførsel, der modsvarer  

 den  

 ultimoværdi, der blev fratrukket det forudgående indkomstår.
Når kontoens  

 saldo  

 efter en periode går i 0 ultimo, så udgør nettofradraget for hensættelser set  

 for alle år under ét netop 0 kr., idet alle indtægtsførte beløb fuldt ud  

 svarer  

 til de fratrukne beløb.
 Dermed er der også skabt sikkerhed for,  

 at der alene opnås fradrag for retableringsudgifter én gang, og at der kun  

 opnås fradrag for de faktisk afholdte udgifter, og dermed er der også  

 sikkerhed  

 for, at fradrag for sikkerhedsstillelserne alene har periodiserende virkning.
 De stillede bankgarantier på 2.870.000  

 kr. udgør en faktisk hensættelse, og der består en retlig forpligtelse til  

 netop at hensætte 2.870.000 kr., I overensstemmelse med praksis er det  

 berettiget at antage, at selskabet vil komme til at afholde  

 retableringsudgifter omtrentligt svarende til de fordrede  

 sikkerhedsstillelser,  

 og selskabet har etableret det nødvendige regnskabsmæssige grundlag til  

 sikring,  

 at fradrag for sikkerhedsstillelserne alene har periodiserende virkning.  

 Derfor  

 opfylder selskabet betingelserne for at foretage fradrag for hensættelse til  

 retableringsudgifter.
 Fradraget for hensættelse til  

 retableringsudgifter opgøres til 2.870.000 kr., idet den skattemæssige primo  

 saldo for indkomståret 2002 udgør 0 kr., da selskabet ikke har foretaget  

 fradrag for hensættelser til retableringsudgifter for 2001.
Landsskatterettens bemærkninger og  

 begrundelse I henhold til statsskattelovens § 6,  

 stk. 1, litra a, kan udgifter, som i årets løb er anvendt til at erhverve,  

 sikre og vedligeholde indkomsten, herunder ordinære afskrivninger, fradrages.  

 Det er ikke en betingelse for fradrag, at beløbet er betalt eller er  

 forfaldent  

 til betaling.
Det afgørende for fradragsretten er, hvorvidt der er opstået en  

 endelig retlig forpligtelse til at betale beløbet, samt at beløbet kan gøres  

 endeligt op.
 Det fremgår af ligningsvejledningen,  

 afsnit E.E.4.2, at der kun foretages fradrag for faktisk hensatte beløb i det  

 omfang, der er en aktuel retslig forpligtelse til at hensætte beløb til  

 retablering, og at beløbet indsættes på en særskilt konto.
 Ligningsvejledningens afsnit E.E.4.2.  

 forudsætter således, at så længe retablering ikke er foretaget, kan den  

 forventede udgift hertil ansættes til det beløb, der er krævet stillet til  

 sikkerhed som betaling for tilladelsen til udnyttelse af forekomsten under  

 forudsætning af, at de løbende fradrag ved råstofindvindingens afslutning  

 reguleres i overensstemmelse med de faktisk afholdte udgifter.
Fradrag for hensættelser til  

 retableringsudgifter godkendes med 2.870.000 kr.
Der er herved lagt vægt på,  

 at  

 tilladelsen til udgravning er betinget af en sikkerhedsstillelse for  

 retableringsudgifter,  

 og at størrelsen af sikkerhedsstillelsen er fastsat af Amtet på baggrund af  

 en  

 af amtet godkendt efterbehandlingsplan.
Det er dermed er godtgjort, at  

 selskabet vil komme til at afholde udgifter til retablering omtrentligt  

 svarende til sikkerhedsstillelserne.
 Derudover er der lagt vægt på, at der på  

 en særskilt konto er hensat et beløb svarende til saldoen for  

 sikkerhedsstillelser vedrørende retableringer, og at der dermed er  

 tilvejebragt  

 det fornødne regnskabsmæssige grundlag for at sikre, at et fradrag for  

 sikkerhedsstillelsen alene har periodiserende virkning.
