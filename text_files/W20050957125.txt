 Spørgsmålene  

 om brugen af navnet Lolland-Falster Folkets Tidende var lovligt,  

 om omtalen af brugen af navnet  

 som et tyveri var injurierende efter straffelovens § 267, og  

 annoncens layout  

 og den manglende forelæggelse til korrektur var i strid med den indgåede  

 aftale, lå alle uden for Pressenævnets kompetence, idet afgørelsen af dem  

 henhørte under domstolene.
Klagen  

 vedrører en lederartikel, hvor der i lighed med andre debatindlæg tillades en  

 højere grad af frisprog end i nyhedsartikler og lignende reportager.
De  

 udsagn,  

 der blev klaget over, vedrørte en politiker, der som andre offentlige  

 personer  

 må tåle en kraftigere kritiserende omtale end privatpersoner.
Lederartiklen  

 havde endvidere baggrund i, at klager som led i en valgkamp havde udsendt en  

 valgavis med et navn, der havde en høj grad af lighed med Lolland-Falster  

 Folketidende.
Under disse omstændigheder fandt Pressenævnet, at  

 offentliggørelsen af lederartiklen trods dens nedsættende udsagn ikke indebar  

 en overtrædelse af god presseskik.
 Det  

 forhold, at annoncen fik et layout med væsentligt forstørret overskrift,  

 fandtes ikke at være i strid med god presseskik, allerede fordi dette forhold  

 ikke var egnet til at skade eller krænke klager eller til at skabe tvivl om  

 annoncens indhold.
 Pressenævnet  

 fandt, at Lolland-Falsters Folketidende heller ikke i øvrigt havde overtrådt  

 god presseskik i forbindelse med de forhold, som klagen vedrørte.
Kendelse  

 fra Pressenævnet i sag 2005-6-172 [K] har ved advokat Jeppe Søndergaard klaget over en  

 lederartikel bragt den 3. februar 2005 i Lolland-Falsters Folketidende A/S og  

 over en annonce han fik bragt i samme avis den 4. februar 2005, idet han  

 mener,  

 at god presseskik er tilsidesat.
 I lederen hed det:
Det er for groft B.B.- Minimumkravet til en folkevalgt er troværdighed.
Er en  

 folketingskandidat ikke i besiddelse af en sådan, har hun/han ikke en  

 kinamands  

 chance for at blive valgt, og sådan bør det også være.
Blandt de lokalt opstillede er en kristendemokrat på Lolland,  

 som hedder [K].
Han har blandt andet gjort sig bemærket ved at vide absolut  

 mindst om lokale forhold i den undersøgelse, Folketidende har gennemført i  

 forbindelse med valget.
Det vil nogle sikkert finde pinligt, men ikke alle  

 har  

 jo den samme interesse for det lokale eller for den sags skyld en god  

 hukommelse.
 Samme hr. [K] har ladet fremstille en avis, som i disse dage  

 husstandsomdeles.  

 Produktet hedder Lolland-Falster Folkets Tidende, hvilket har  

 fået flere  

 modtagere til at henvende sig til Folketidende for at spørge, om vi har noget  

 med den sag at gøre.
Vi kan til beroligelse fortælle, at det har vi ikke.  

 Lolland-Falsters Folketidende er på alle måder uafhængig af politiske og  

 andre  

 organisationer, og vi støtter ikke bestemte kandidater i valgkampen.
Alle har  

 lige adgang til avisens spalter, og vi er selv overbeviste om, at vores  

 troværdighed står sig bedst ved uafhængighed og god etik.
Samme etik har hr.  

[K]  

 ikke.
Han skriver på sin egen hjemmeside, at han har journalistisk baggrund  

 og  

 burde derfor om nogen vide, at dette tyveri af Folketidendes navn på alle  

 måder  

 er uanstændigt og forkert.
Han ved formentligt, at de fleste mennesker  

 opfatter  

 Folketidende som en troværdig avis, og derfor vil han gerne have forbundet  

 sit  

 eget navn med os for på den måde at lukrere på andres indsats.
Som absolut  

 minimum kunne han jo have bedt om lov.
Ikke engang den smule anstændighed er  

 manden  

 i besiddelse af.
Men lad os slå fast.
Lolland-Falsters Folketidende hverken  

 sælger eller udlåner sit navn til politikere, og må i denne sag nøjes med den  

 trøst, der ligger i, at hr. [K] heller ikke efter valget på tirsdag vil være  

 at  

 finde på Tinge. [K] ønskede efter at lederartiklen var bragt, at indrykke en  

 annonce i Lolland-Falsters Folketidende A/S, hvor han overfor læserne  

 visualiserede forskellen mellem navnene, og samtidig tog til genmæle overfor  

 de  

 anførte påstande.
 Det fremgår af sagen, at annoncen, der blev bragt den 4. februar  

 2005 blev trykt med et ændret udseende i forhold til det, der var sendt frem  

 til avisen, idet teksten Undskyld Folketidende var fremhævet og  

 forstørret og  

 adskilt på linier.
[K] har ved advokat Jeppe Søndergaard anført,  

  

 at  

 lederartiklen er i strid med god presseskik,  

  

 at  

 han er blevet udsat for  

 ærekrænkelse ved at være beskyldt for tyveri, jf. straffeloven § 267,  

  

 at  

 han uberettiget er betragtet som utroværdig,  

  

 at  

 han uberettiget er  

 bedømt som uvidende og  

  

 at  

 indholdet i lederen burde være efterprøvet og  

 forelagt ham inden det blev bragt [K] har ved advokat Jeppe Søndergaard videre anført, at det er i  

 strid med god presseskik at layoutet på annoncen, som han fik bragt dagen  

 efter  

 at lederen var i avisen, var ændret, og at han ikke fik annoncen forelagt til  

 korrektur inden trykning.
Annoncens overskrift fremstod i avisen delt og  

 større,  

 end den gjorde i det tekstforlæg, som [K] havde sendt til avisen.
Lolland-Falsters Folketidende A/S har anført, at bladet ikke har  

 tilsidesat god presseskik hverken med udtalelserne i lederen eller med den  

 form, som annoncen i den følgende dags avis blev bragt i.
Det er korrekt, at  

[K]  

 er beskyldt for tyveri, hvilket også er tilfældet, når man som her benytter  

 avisens  

 navn uden at have spurgt om tilladelse.
 Lolland-Falsters Folketidende A/S har videre anført, at det er  

 korrekt, at den betragter [K] som utroværdig, idet læserne af hans valgavis  

 ikke kan have troet andet, end at der er en sammenhæng med Lolland-Falsters  

 Folketidende A/S, hvilket der på ingen måde er.
Herudover har Lolland-Falsters Folketidende A/S anført, at [K]  

 har gjort sig bemærket ved at vide absolut mindst om lokale forhold i  

 Folketidendes egen undersøgelse.
Dette er ikke at beskylde ham for at være  

 generelt uvidende, men blot en konstatering af manglende viden på konkrete  

 felter.
Efterfølgende er en kandidat med mindre viden dukket op, og avisen  

 noterer gerne, at [K] kun var næstdårligst.
 Endelig har Lolland-Falsters Folketidende A/S anført, at en  

 lederartikel er en kommentar, og at der derfor bør gælde andre regler for  

 afbalancering end i avisens reportager i øvrigt.
 For så vidt angår annoncens form har Lolland-Falsters  

 Folketidende A/S anført, at det var aftalt mellem parterne, at der ikke ville  

 blive tilbudt korrektur.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Kirsten Dyregaard.
 Pressenævnet udtaler:
 Spørgsmålene om brugen af navnet Lolland-Falster Folkets  

 Tidende er lovligt,  

 om omtalen af brugen af navnet  

 som et tyveri er injurierende efter straffelovens § 267, og  

 annoncens layout  

 og den manglende forelæggelse til korrektur er i strid med den indgåede  

 aftale,  

 ligger alle uden for Pressenævnets kompetence, idet afgørelsen af dem  

 henhører  

 under domstolene.
Klagen vedrører en lederartikel, hvor der i lighed med andre  

 debatindlæg tillades en højere grad af frisprog end i nyhedsartikler og  

 lignende reportager.
De udsagn, der klages over, angår en politiker, der som  

 andre offentlige personer må tåle en kraftigere kritiserende omtale end  

 privatpersoner.
Lederartiklen havde endvidere baggrund i, at [K] som led i en  

 valgkamp havde udsendt en valgavis med et navn, der havde en høj grad af  

 lighed  

 med Lolland-Falster Folketidende.
Under disse omstændigheder finder  

 Pressenævnet, at offentliggørelsen af lederartiklen trods dens nedsættende  

 udsagn  

 ikke indebærer en overtrædelse af god presseskik.
 Det forhold, at annoncen fik et layout med væsentligt forstørret  

 overskrift, findes ikke at være i strid med god presseskik, allerede fordi  

 dette forhold ikke er egnet til at skade eller krænke [K] eller til at skabe  

 tvivl om annoncens indhold.
 Pressenævnet finder, at Lolland-Falsters Folketidende heller  

 ikke i øvrigt har overtrådt god presseskik i forbindelse med de forhold, som  

 klagen vedrører.
 Afgjort den 23. august 2005.
