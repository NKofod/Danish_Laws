Bekendtgørelse om patientindflydelse på psykiatriske  

  

 sygehuse og afdelinger I medfør af § 30 i lov om frihedsberøvelse og anden  

 tvang i psykiatrien, jf. lovbekendtgørelse nr. 849 af 2. december 1998,  

 fastsættes:
§ 1.  

  

 På  

 hvert psykiatrisk sygehus eller afdeling skal der udformes bestemmelser om  

 patienternes muligheder for at øve indflydelse på generelle forhold med  

 betydning for patienternes ophold på sygehuset eller afdelingen under  

 indlæggelse.
Afdelingsledelsen skal sikre, at bestemmelserne er tilgængelige  

 for patienterne.
 Stk. 2.  

  

 Rammerne  

 for inddragelse af patienterne i spørgsmål af generel karakter bør bl.a.  

 fastlægges under hensyn til antallet af patienter på afdelingen,  

 patientsammensætningen og den gennemsnitlige indlæggelsestid på afdelingen.
 § 2.  

  

 Amtsrådet/bestyrelsen  

 i Hovedstadens Sygehusfællesskab skal sikre, at der for hver enkelt afdeling  

 findes en nedskrevet procedure for patientindflydelse, jf. § 1, som  

 tager  

 højde for de konkrete forhold på afdelingen.
 § 3.  

  

 Når  

 en patient udskrives efter indlæggelse, har vedkommende ikke længere  

 indflydelse på forholdene på sygehuset eller afdelingen.
 § 4.  

  

 Patienterne  

 skal, inden der træffes beslutning herom, inddrages i spørgsmål om:
 1)  

 	  

 Retningslinier for  

 det almindelige omsorgsarbejde, meningsfyldt beskæftigelse samt husorden på  

 den  

 enkelte afdeling.
 2)  

 	  

 Tildeling samt  

 administration af de midler, der afsættes til patienternes fritidsbefordring  

 og  

 aktiviteter såsom sport, uddannelse m.v.
 3)  

 	  

 Planer og  

 funktionsbeskrivelser for de bygningsmæssige forhold, større ændringer i  

 disse  

 samt større inventaranskaffelser.
 Stk. 2.  

  

 Amtsrådet/bestyrelsen  

 i Hovedstadens Sygehusfællesskab kan i særlige tilfælde, i det omfang  

 forholdene på afdelingen tilsiger det, herunder særligt den gennemsnitlige  

 indlæggelsestid på afdelingen, bestemme, at stk. 1, kan fraviges.
 § 5.  

  

 Patienterne  

 kan i øvrigt inddrages i alle anliggender vedrørende det psykiatriske sygehus  

 eller afdelingen, bortset fra spørgsmål der vedrører enkeltpersoners forhold,  

 jf. § 7.
 § 6.  

  

 I det omfang patienternes ønsker ikke  

 imødekommes, jf. §§ 4 - 5, skal dette begrundes.
 § 7.  

  

 Patienterne  

 har ikke mulighed for at øve indflydelse på forhold, der vedrører enkelte  

 personers forhold.
 § 8.  

  

 Bekendtgørelsen  

 træder i kraft den 1. januar 2005.
 Stk. 2.  

  

 Samtidig  

 ophæves bekendtgørelse nr. 708 af 20. november 1989 om patientråd og  

 patientmøder på psykiatriske sygehuse og afdelinger.
