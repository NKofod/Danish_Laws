Vejledning om indholdet i den ansvarshavende  

 aktuars beretning Denne vejledning fastlægger krav til form og indhold  

 af den ansvarshavende aktuars beretning, jf.
Finanstilsynets  

 bekendtgørelse nr. 1021 af 15. december 1999.
I Aktuarens beretning skal indsendes af den ansvarshavende  

 aktuar til Finanstilsynet senest 1 måned efter, at selskabets  

 generalforsamling har godkendt det årsregnskab, beretningen  

 vedrører.
 Beretningen består af afsnit 1   14, jf.  

 vejledningens afsnit II.
Den ansvarshavende aktuar vurderer, hvilke punkter der er  

 relevante for det pågældende selskab.
Såfremt et punkt ikke  

 findes relevant anføres begrundelse herfor i beretningen.
Finder den  

 ansvarshavende aktuar, at der under de enkelte afsnit er yderligere forhold,  

 der bør omtales, er aktuaren pligtig til at medtage disse, eventuelt  

 under selvstændige overskrifter i afsnit 14.
 Finanstilsynet meddeler, såfremt et forhold under  

 afsnit 12 ikke længere kræver en særskilt uddybning i  

 aktuarens beretning.
II 1. Indledning Indledningen skal indeholde en kortfattet gengivelse af  

 forhold, som aktuaren finder af særlig væsentlig betydning, og  

 som er omtalt i beretningens øvrige afsnit.
 Såfremt revisionen i revisionsprotokollen har haft  

 særlige bemærkninger af aktuarmæssig karakter, oplyses  

 disse, og aktuaren kommenterer dem, herunder hvilke tiltag der i denne  

 anledning eventuelt er iværksat.
 Ændrede forudsætninger og  

 opgørelsesprincipper anføres, og konsekvenser beskrives.
2. Årets resultat Der udarbejdes en aktuarmæssig analyse af  

 årets resultat i henhold til årsregnskabet.
 Selskabets solvensmargen og størrelsen af  

 basiskapitalen oplyses.
Årets resultat forklares med udgangspunkt i noten  

 til regnskabet vedrørende tilvæksten i  

 bruttolivsforsikringshensættelserne, henlæggelse til  

 bonusudjævning og udgiftsført skat.
Der udarbejdes en  

 opgørelse svarende til eksemplet i skema A1) . Oplysningerne i skemaet, herunder  

 udviklingstendenser, kommenteres.
Bevægelser i egenkapitalens delposter  

 og bonusudjævningshensættelserne kommenteres.
 Der udarbejdes en summarisk opgørelse over  

 årets margen på hvert af de enkelte grundlagsele- menter.  

 Resultatet af opgørelsen stilles op svarende til eksemplet i skema B2) . Oplysningerne i skemaet, herunder  

 udviklingstendenser, kommenteres.
Yderligere forhold af betydning for vurdering af  

 selskabets økonomiske situation anføres.
Specielt kommenteres,  

 hvis selskabets økonomiske status ved regnskabsårets afslutning  

 afviger væsentligt fra det af selskabet budgetterede ved  

 regnskabsårets begyndelse.
Hvis selskabet er i en driftplansperiode,  

 totalt eller for delbestande, beskrives hvorledes planen følges.
 Udviklingen i selskabets regnsskabsnøgletal  

 kommenteres.
3. Selskabets soliditet For at vurdere selskabets soliditet skal der udarbejdes  

 følsomhedsanalyser, ud fra antagelser om kursfald på aktier og  

 ændringer i obligationsafkastet.
Ud fra selskabets  

 investeringsportefølje ultimo året udarbejdes som minimum  

 følsomhedsanalyser ud fra øjeblikkelige ændringer i  

 afkastet i følgende scenarier:
 Hvis aktuaren anser det for betydningsfuldt for en  

 vurdering af selskabets soliditet at inddrage følsomheden på  

 ejendoms- eller indeksobligationsinvesteringerne udarbejdes  

 følsomhedsanalyser ud fra øjeblikkelige ændringer i  

 afkastet i nedenstående scenarier 4) og 5):
For hvert af de nævnte tilfælde angives den  

 umiddelbare betydning for størrelsen af  

 bruttolivsforsikringshensættelserne5) ,  

 bonusudjævningshensættelserne, egenkapitalen, basiskapitalen og  

 solvensmargenen.
Resultaterne stilles op svarende til eksemplet i skema C6) . Oplysningerne i skemaet kommenteres.
Til belysning af selskabets fremtidige soliditet i forhold  

 til disse scenarier fremregner og kommenterer aktuaren de ovennævnte  

 scenarier i det antal år, der anvendes ved fastsættelsen af  

 eventuelle bonusprognoser, dog mindst 10 år.
Forudsætningerne,  

 der lægges til grund for disse fremregninger, skal være lig med  

 forudsætningerne for budgetter og eventuelle bonusprognoser.
 Til belysning af budgetter og eventuelle bonusprognoser  

 skal aktuaren herudover foretage fremregninger, hvori forudsætningerne  

 om afkast, risiko og omkostninger ændres i såvel positiv som  

 negativ retning i forhold til de forudsætninger, der ligger til grund  

 for budgetter og eventuelle bonusprognoser.
Aktuaren kommenterer resultaterne af  

 følsomhedsanalyserne, herunder de overvejelser om selskabets  

 fremtidige situation, der ligger til grund for budgetterne.
Aktuaren skal  

 specielt kommentere udviklingen i selskabets solvensgrad, indtjeningsevne og  

 aktivsammensætningens volatilitet.
Såfremt der er påvist  

 økonomiske positive eller negative udviklingstendenser,  

 redegøres for, hvorledes dette er indgået i budgetterne.
Egenkapitalen vurderes i forhold til solvensmargenen.  

 Bonusudjævningshensættelsernes størrelse vurderes i  

 forhold til selskabets bonusudlodningspolitik.
Størrelsen af  

 egenkapitalen og bonusudjævningshensættelserne vurderes i forhold  

 til selskabets investeringsprofil.
Varigheden på aktiverne og varigheden på  

 forpligtelserne, eventuelt på delbestande, anføres og  

 sammenlignes.
Der redegøres for de forudsætninger, der ligger  

 til grund for disse opgørelser.
Såfremt selskabet anvender lovaktiv ved modregning i  

 bruttolivsforsikringshensættelserne og/eller medregning til  

 basiskapitalen, foretages en vurdering af lovaktivets kvalitet.
Specielt  

 redegøres for sammenhængen mellem den del af  

 genkøbsfradraget, der svarer til de uamortiserede  

 erhvervelsesomkostninger, og størrelsen af lovaktivet.
 Betydningen af selskabets genforsikringsaftaler vurderes.  

 Der angives et skøn over, hvad et eventuelt bortfald af  

 genforsikringsdækningen vil betyde.
 Der foretages en vurdering af den økonomiske  

 betydning af  skattemæssige forhold, herunder betydningen af de  

 realrenteafgifts- og pensionskafkastbeskatningsfrie midler.
4. Forsikringsbestandens udvikling Med udgangspunkt i de af selskabet udarbejdede  

 regnskabsskemaer til Finanstilsynet kommenterer og vurderer aktuaren i  

 relevant omfang udviklingen i forsikringsbestandens enkelte specificerede  

 områder, herunder til- og afgang, og de regnskabsførte  

 forsikringsindtægter og -udgifter.
Markante udsving i det enkelte  

 år kommenteres, og det vurderes tillige, om der er tendenser i  

 udviklingen.
 Oplysningerne i regnskabsskemaerne kan opdeles i  

 yderligere relevante grupperinger, der afspejler selskabets  

 produktstruktur.
5. Analyse af omkostninger, risikoforløb og  

 rente Omkostninger:
Der foretages en analyse af udviklingen i faktiske  

 omkostninger, sammenholdt med beregningsgrundlagenes tillæg og  

 omkostningsdækning før og efter bonus.
Der redegøres for  

 selskabets eventuelle forholdsregler i relation til den faktiske udvikling i  

 administrationsomkostningerne.
De fordelingsnøgler, der anvendes ved fordeling af  

 faktiske omkostninger imellem delbestande (herunder puljebestande, syge-og  

 ulykkesforsikringsbestande, gruppelivsbestande), kommenteres og vurderes.
Der  

 udarbejdes en analyse af omkostningsbelastning på 1. orden henholdsvis  

 2. orden sammenholdt med de faktiske omkostninger efter eksemplet i skema D7) . Der redegøres for, om  

 omkostningsfordelingen er rimelig.
Aktuaren overvejer tilstrækkeligheden og  

 rimeligheden af genkøbsfradrag og overførselsregler.
Aktuaren  

 sammenholder de opkrævede genkøbsfradrag i de sidste 5 år  

 med principperne for anvendelse af lovaktiv, kurs- og risikoværn.
Det  

 oplyses, om kursværn har været virksomt i de sidste 5 år,  

 og der redegøres for baggrunden for anvendelse af et eventuelt  

 risikoværn, herunder niveauet af risikoværnet.
Aktuaren kommenterer administrationshensættelsernes  

 størrelse.
I den forbindelse tages samtidig stilling til, hvorvidt  

 administrationshensættelserne sammen med eventuelt omkostnings- og  

 sikkerhedstillæg er tilstrækkelige i tilfælde af, at al  

 fremtidig præmiebetaling ophører.
 Risiko:
Der foretages risikoanalyser af de enkelte  

 beregningsgrundlags risikofaktorer ved død, oplevelse, invaliditet og  

 kollektive beregningselementer inden for relevante delbestande (eventuelle,  

 aktuelle, gruppeliv, kollektive, individuelle, fælleskøn  

 o.s.v.). Der sammenholdes med beregningsgrundlagenes risikoelementer  

 før og efter bonus.
Aktuaren skal herunder særlig  

 undersøge, hvorvidt niveauet for pensionistdødeligheden over en  

 årrække har afveget i betydende grad fra de i  

 beregningsgrundlagene forudsatte pensionistdødeligheder.
Resultaterne  

 af analysen skal fremstilles skematisk.
Se vedlagte skema E8) . Der redegøres for, om  

 bonusfordelingen er rimelig.
 Der foretages analyser af betydningen af de etablerede  

 risikoudligningaftaler, herunder eventuelle poolingarrangementer.
 Rente:
Der foretages analyser over de bogførte afkast  

 totalt og fordelt på relevante investeringstyper og under hensyntagen  

 til skat9) . Der sammenholdes med  

 beregningsgrundlagets(-enes) rentefod(-fødder). Der redegøres  

 for, om bonusrenterne er rimelige.
Der udarbejdes skemaoplysninger svarende  

 til eksemplet i skema F10) .
 Generelt:
 Udviklingstendenser inden for omkostninger, risiko og  

 afkast kommenteres.
 Er der over-/underskud af væsentligt omfang generelt  

 eller på delområder, skal aktuaren redegøre for, hvilke  

 beslutninger selskabets ledelse har taget i den anledning (f.eks. ekstra  

 hensættelse i bruttolivsforsikringshensættelserne, korrektion af  

 bonussatser eller bonusfordelingsprincipper, indførsel af nyt (nye)  

 nytegningsgrundlag).
 Der redegøres for anvendelsen af anmeldte  

 omkostnings- og sikkerhedstillæg.
6. De anvendte beregningsgrundlag og tilhørende  

 bonusregulativer Der redegøres kortfattet for det(de) anvendte  

 beregningsgrundlag.
Det oplyses, hvis enkelte elementer ikke længere  

 har den fornødne sikkerhedsmargen, og hvad der er foretaget i den  

 anledning.
 Såfremt der i årets løb er  

 indført et ændret nytegningsgrundlag, redegøres herfor.  

 Specielt udarbejdes en vurdering af de tilhørende overgangsregler,  

 herunder om disse fortsat er betryggende.
Der redegøres kortfattet for selskabets principper  

 for bonusanvendelse.
Såfremt der er ændret i principperne for  

 bonusanvendelse, angives dette tillige med en begrundelse.
Hvis der er flere beregningsgrundlag i selskabet, skal  

 aktuaren vurdere om principperne i de tilhørende bonusregulativer  

 fører til en rimelig bonusfordeling imellem forsikringer på de  

 forskellige grundlag, herunder specielt mellem grupper med forskellige  

 garantier.
Der skal her specielt redegøres for forholdene  

 vedrørende eventuelle afgivne rentegarantier, herunder for en eventuel  

 eksplicit eller implicit rentegarantibetaling.
7. Forsikringsmæssige hensættelser Der redegøres for, hvorledes  

 bruttolivsforsikringshensættelserne er beregnet og kontrolleret.
Bruttolivsforsikringshensættelserne opdeles i  

 relevante grupper, f.eks. hensættelser vedr. eventuel bestand, aktuel  

 bestand, livrentebestand, grundlagsrentegrupperinger, bonusregulativgrupper,  

 gruppelivsbestand, investeringslivsforsikring (klasse III),  

 kapitaliseringsvirksomhed (klasse VI) og indirekte forsikring.
Udviklingen  

 inden for de enkelte grupper og deres eventuelle gensidige påvirkning  

 af hinanden kommenteres og vurderes.
 Der udarbejdes en redegørelse for forsikringer,  

 hvor hensættelsesgrundlaget er forskelligt fra tegningsgrundlaget11) .
Der redegøres for, hvorledes lovaktiv er beregnet,  

 og hvorledes det er anvendt.
Det dokumenteres, at kravene i § 52, stk. 2, i  

 Finanstilsynets bekendtgørelse af 20. december 1995 om  

 livsforsikringsselskabers og tværgående pensionskassers  

 årsregnskaber er opfyldt.
Der redegøres for, hvorledes  

 erstatningshensættelserne for livsforsikringsvirksomheden er opgjort,  

 jf. § 28 i Finanstilsynets bekendtgørelse af 20. december 1995 om  

 livsforsikringsselskaber og tværgående pensionskassers  

 årsregnskab.
Hvis der afsættes IBNR-hensættelser,  

 redegøres for principperne herfor.
Der redegøres for, hvorledes  

 bonusudjævningshensættelserne er fremkommet.
Selskabets  

 eventuelle principper for bonusudlodning beskrives.
Såfremt der er  

 indført ændrede principper, angives dette tillige med en  

 begrundelse.
Er der foretaget en omvurdering af  

 livsforsikringshensættelserne og  

 bonusudjævningshensættelserne i henhold til § 17 stk. 4 i  

 Finanstilsynets bekendtgørelse af 16. december 1994 om  

 forsikringsselskabers og pensionskassers koncernregnskaber, redegøres  

 for de principper, metoder og forudsætninger, der er anvendt.
Er  

 livsforsikringsselskabet et moderselskab, skal den ansvarshavende aktuar  

 forholde sig til de metoder, der er brugt inden for koncernen.
8. Solvensberegningen Med udgangspunkt i de relevante regnskabsskemaer til  

 Finanstilsynet redegøres der for beregning af solvensmargen.
 Det dokumenteres, at kravene vedrørende anvendelse  

 af lovaktiv i § 8, stk. 4, i Finanstilsynets bekendtgørelse nr. 637 af  

 6. juli 1994 om kapitalgrundlag for livsforsikringsvirksomhed for  

 forsikringsselskaber med vedtægtsmæssigt hjemsted her i landet,  

 er opfyldt.
9. Afgiven genforsikring Der redegøres for afgivne  

 genforsikringsarrangementer, herunder hvilke typer genforsikring selskabet  

 har etableret.
Det økonomiske resultat af afgiven forretning  

 analyseres, og aktuaren vurderer generelt videregivelsen af forretning i  

 lyset heraf.
Der udarbejdes for hvert enkelt genforsikringsarrangement en  

 beskrivelse af genforsikringsresultatet.
I aktuarens vurderinger indgår en vurdering af  

 formålet med de etablerede genforsikringsarrangementer, og om de er  

 tilstrækkelige, således at selskabets egetbehold herved er  

 betryggende.
Aktuaren vurderer tillige, om der er tilstrækkelig og  

 hensigtsmæssig afdækning inden for relevante delområder i  

 selskabet.
10. Syge- og ulykkesforsikringsvirksomhed Der redegøres for metoderne til beregning af  

 hensættelserne.
 Solvensmargen for syge- og ulykkesforsikring oplyses.
Der foretages en analyse af omkostnings- og  

 erstatningsprocent samt afløbsresultat, herunder betydning af eventuel  

 genforsikring.
Der redegøres for, i hvilket omfang ændringer i  

 selskabets egenkapital hidrører fra syge- og  

 ulykkesforsikringsvirksomheden.
Der skal endvidere redegøres for  

 overskudsfordelingen, herunder anvendelsen af det forsikrings-tekniske  

 resultat.
Såfremt der er tegnet syge- og ulykkesforsikringer med ret  

 til bonus, anføres tillige størrelsen af  

 bonusudjævningshensættelserne og bevægelserne heri.
 Specielt redegøres for, at kravene i § 2, nr. 1) og  

 2) i bekendtgørelse nr. 962 af 12. december 1995 om  

 livsforsikringsselskabers syge- og ulykkesforsikringsvirksomhed er  

 overholdt.
 11. Anmeldelse af satser, parametre m.v.
Der redegøres i særskilt bilag for satser,  

 parametre og lignende, som for året er anmeldt i henhold til § 3, stk.  

 3, i Finanstilsynets bekendtgørelse nr. 871 af 16. november 1995 om  

 anmeldelse af det tekniske grundlag m.v. for livsforsikringsvirksomhed.
Det  

 skal tydeligt fremgå, hvilken anmeldelse en redegørelse  

 vedrører.
 Eventuelle yderligere kommentarer til selskabets  

 anmeldelser anføres.
12. Konkret pålæg m.m. fra  

 Finanstilsynet Såfremt tilsynet har givet selskabet konkrete  

 pålæg eller lignende om opfølgning via aktuarens  

 beretning, redegøres særskilt herfor.
13. Det aktuarmæssige indhold i selskabets  

 aktiviteter og materiale, herunder markedsføringsmateriale Der gives en redegørelse for, hvorledes aktuaren  

 har udført tilsynspligten i henhold til lov om forsikringsvirksomhed §  

 89, stk. 4. Specielt redegøres for, hvorledes aktuaren har  

 påset, at det aktuarmæssige indhold i Forbrugerombudsmandens og  

 Finanstilsynets retningslinier for afgivelse af bonusprognoser og prognoser  

 for pensionsopsparing i livsforsikringsselskaber og pengeinstitutter er  

 overholdt.
14. Andre forhold Her kan anføres forhold, som ikke kan  

 henføres til vejledningen i øvrigt.
III Følgende vejledninger bortfalder:
Finanstilsynet, den 17. december  

 1999 Klaus Grünbaum /Vibeke Thinggaard Bilag Skema A (Aktuarmæssig opgørelse af årets resultat)12) :
 Kr.
År År   1 År   2 År   3 År   4 Renteresultat13) Risikoresultat14) Omkostningsresultat15) Resultat af afgiven forret- ning Resultat af syge- og ulyk- kesforsikring Skat Resultat før henlæggelser Heri fraregnet udgift til tilskrevet bonus16) Henlagt til bonusudjæv- ning Henlagt til egnekapital Udloddet udbytte Skema B (Årets margener)17)  

  :
 Kr.
Udgift/ind- tægt i hen- hold til 1.
ordens- grundlagene Udgift/ind- tægt i hen- hold til bo- nusregulati- verne (2. or- den) Faktisk resul- tat, ifølge regnskabet18) Faktisk resul- tat fratrukket 1. ordens ud- gift/indtægt Faktisk resul- tat fratrukket 2. ordens ud- gift/indtægt Rente Risiko Omkostninger Skema C (Resultaterne af følsomhedsanalyserne)19)  :
Bruttolivsfor- sikringshen- sættelser Bonusudjæv- ningshensættelser Egenkapital Basiskapital Solvens- margen Regnskabstal Scenarie 1 Scenarie 2 Scenarie 3 Scenarie 4 Scenarie 5 Skema D (Årets margen på omkostningspræmierne fordelt  

 på omkostningsgrupper)20) :
 Kr.
1. ordens omkost- ningspræ- mier 2. ordens omkost- ningspræ- mier Faktiske omkostnin- ger Faktiske omkostnin- ger fratruk- ket 1. or- dens om- kostnings- præmier Faktiske omkostnin- ger fratruk- ket 2. or- dens om- kostnings- præmier Omkostningsgruppe 1 Omkostningsgruppe 2 Skema E (Årets margen på risikopræmierne fordelt  

 på risikogrupper)21) :
 Kr.
1. ordens risikopræ- mier 2. ordens risikopræ- mier Faktiske risikoud- gifter Faktiske risikoud- gifter fra- trukket 1.
ordens risikopræ- mier Faktiske risikoud- gifter fra- trukket 2.
ordens risikopræ- mier Risikogruppe 1 Risikogruppe 2 Skema F (Årets margen på renteresultatet fordelt på  

 forskellige beregningsgrundlags- grupper)22) :
 Kr.
1. ordens udgift 2. ordens udgift Faktisk resultat23) Faktisk resultat fratrukket 1. ordens udgift Faktisk re- sultat fratrukket 2. ordens udgift Eventuelle:
Grundlagsrente 5% Grundlagsrente 3% Grundlagsrente 2% Aktuelle:
Grundlagsrente 5% Grundlagsrente 3% Grundlagsrente 2% Kapitaliseringsprodukter Forsikringsklasse III pro- dukter ..
 12)   Skemaet kan efter behov tilpasses,  

 så det på udtømmende vis forklarer årets  

 resultat.
13)   Renteresultatet vil typisk være  

 lig med indtægter af investeringsaktiver incl. urealiserede gevinster  

 med fradrag af tilskrevet rente til  

 bruttolivsforsikringshensættelsserne og med fradrag af  

 investeringsomkostninger.
Renteafkast af administrationshensættelserne  

 henføres til renteresultatet.
 14)   Risikoresultatet vil typisk  

 være lig med risikoresultatet fra årsregnskabets note til  

 ændring i bruttolivsforsikringshensættelserne med eventuel  

 korrektion for ændring i erstatningshensættelserne.
 15)   Omkostningsresultatet vil typisk  

 være lig med omkostningstillæggene fra årsregnskabets note  

 til ændring i bruttolivsforsikringshensættelserne med fradrag af  

 erhvervelses- og administrationsomkostninger, herunder forøgelse af  

 administrationshensættelserne.
 16)   Udgift til tilskrevet bonus er lig  

 med den bonus, der er tilskrevet på tidspunktet for  

 årsregnskabsaflæggelsen og som indgår i udgifterne til  

 forøgelsen af bruttolivsforsikringshensættelserne, via rente-,  

 risiko- og omkostningsresultatet.
17)   Skemaet kan efter behov tilpasses,  

 så det på bedst mulig vis illustrerer margenerne på det  

 enkelte grundlagselement.
Eventuel omkostnings- og sikkerhedstillæg  

 fordeles mellem omkosninger og risiko i forhold til anvendelsen heraf  

 på de to elementer.
 18)   Her overføres rente-, risiko-  

 og omkostningsresultatet fra skema A.
 19)   Skemaet kan efter behov tilpasses,  

 så det på bedst mulig vis illustrerer virkningen af de 6  

 scenarier.
20)   Skemaet kan efter behov tilpasses,  

 så det på bedst mulig vis illustrerer relevante  

 omkostningsgruppers belastning.
Der skal ved valg af grupperinger tages  

 hensyn til den valgte omkostningsstruktur i bonusregulativerne.
Specielt skal  

 der som minimum grupperes efter forskellige bonusregulativer, hvis der er  

 flere i selskabet.
21)   Skemaet kan efter behov tilpasses,  

 så det på bedst mulig vis illustrerer relevante risikogruppers  

 risikopræmie.
Der skal ved valg af grupperinger tages hensyn til den  

 valgte struktur i bonusregulativerne vedrørende risiko.
Specielt skal  

 der som minimum grupperes efter forskellige bonusregulativer, hvis der er  

 flere i selskabet.
22)   De i skemaet nævnte  

 opdelingskriterier skal opfattes som eksempler.
Skemaet kan efter behov  

 tilpasses, så det på bedst mulig vis illustrerer renteforholdene  

 i selskabet.
 23)   Faktisk  

 resultat for rente fordeles forholdsmæssigt mellem delbestandene efter  

 hensættelserne.
 1)   Skemaet kan efter behov tilpasses,  

 så det på udtømmende vis forklarer årets  

 resultat.
 2)   Skemaet kan efter behov tilpasses,  

 så det på bedst mulig vis illustrerer margenerne på det  

 enkelte grundlagselement.
 3)   Her  tænkes på  

 aktiekursfald på danske såvel som udenlandske aktier.
 4)   Her belyses i hvert fald konsekvenser  

 af ændret afkast på indeksobligationer.
 5)   Der tages hensyn til eventuel  

 styrkelse af opgørelsesrenten i forhold til det(de) anmeldte  

 beregningsgrundlag.
 6)   Der tages hensyn til eventuel  

 styrkelse af opgørelsesrenten i forhold til det(de) anmeldte  

 beregningsgrundlag.
7)   Skemaet kan efter behov tilpasses,  

 så det på bedst mulig vis illustrerer relevante  

 omkostningsgruppers belastning.
Der skal ved valg af grupperinger tages  

 hensyn til den valgte omkostningsstruktur i bonusregulativerne.
Specielt skal  

 der som minimum grupperes efter forskellige bonusregulativer, hvis der er  

 flere i selskabet.
8)   Skemaet kan efter behov tilpasses,  

 så det på bedst mulig vis illustrerer relevante  

 omkostningsgruppers belastning.
Der skal ved valg af grupperinger tages  

 hensyn til den valgte omkostningsstruktur i bonusregulativerne.
Specielt skal  

 der som minimum grupperes efter forskellige bonusregulativer, hvis der er  

 flere i selskabet.
9)   Skat skal her forstås bredt.
Det  

 vil sige, at det inkluderer for nuværende realrenteafgift, selskabsskat  

 og den kommende pensionsafkastsbeskatning.
 10)   Skemaet kan efter behov tilpasses,  

  så det på bedst mulig vis illustrerer renteforholdene i  

 selskabet.
 11)   Herunder livrenter uden ret til bonus  

 samt aktuelle invaliderenter, hvor der tages hensyn til midlertidig  

 invaliditet og/eller overdødelighed blandt invalide.
