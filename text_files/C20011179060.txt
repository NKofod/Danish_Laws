Vejledning om mikrobiologisk kontrol af fødevarer Afsnit I Område og anvendelse Vejledningen er rettet til fødevareregionerne.
Den  

 indeholder vejledning om mikrobiologiske undersøgelser af  

 fødevarer, som gennemføres i forbindelse med den offentlige  

 kontrol af fødevarevirksomheder og i forbindelse med  

 kortlægnings- og overvågningsundersøgelser.
Vejledningen  

 omfatter også mikrobiologiske undersøgelser af inventar og  

 redskaber, som gennemføres i forbindelse med den offentlige kontrol af  

 virksomhederne.
Vejledningen anvendes ved den offentlige kontrol med alle  

 typer fødevarevirksomheder, herunder også importører og  

 samhandlere.
Vejledningen anvendes også ved kontrollen med den  

 mikrobiologiske zoneopdeling af fangstområderne for muslinger og  

 bløddyr.
 Vejledningen berører ikke de særlige regler  

 om offentlig mikrobiologisk kontrol, som er fastsat f. eks. i forbindelse med  

 salmonellahandlingsplanerne, salmonellakontrollen af fersk kød og  

 fjerkrækød til Sverige og Finland, bakteriologisk  

 undersøgelse af slagtedyr ved kødkontrollen og kontrol af  

 fødevarer fra særlige lande eller egne.
 Vejledningen anvendes fra 1. januar 2001.
Afsnit II Indledning Udviklingen i fødevaresektoren - især  

 indførelse af egenkontrol i virksomhederne - og samling af  

 fødevarekontrollen i Fødevaredirektoratet har skabt grundlag  

 for en modernisering af den offentlige mikrobiologiske  

 fødevarekontrol.
I foråret 2000 nedsatte Fødevareministeriet  

 en arbejdsgruppe, som skulle beskrive et grundlag for modernisering af den  

 mikrobiologiske fødevarekontrol.
I arbejdsgruppen deltog  

 repræsentanter for forskningsinstitutioner, Forbrugerrådet og  

 Fødevaredirektoratet, centralt og decentralt.
 Denne vejledning er udarbejdet på grundlag af de  

 konklusioner og anbefalinger, som er beskrevet i arbejdsgruppens rapport af  

 juni 2000 om modernisering af den mikrobiologiske kontrol.
Afsnit III Kontrol Kapitel 3.1 Generelt Målrettet kontrol Mikrobiologiske undersøgelser, der  

 gennemføres i forbindelse med den offentlige kontrol, skal være  

 målrettede.
De skal indgå som led i et effektivt tilsynsarbejde,  

 hvor den tilsynsførende afgør, hvilke prøver, der skal  

 udtages, og hvilke analyser, der skal gennemføres.
Afgørelsen af hvilke prøver, der skal  

 udtages, hvor ofte der skal udtages prøver, og hvilke analyser der  

 skal gennemføres, beror på en konkret vurdering af behovet.  

 Vurderingen baseres på den tilsynsførendes kendskab til den  

 enkelte virksomhed og dens produkter.
En væsentlig faktor i vurderingen  

 af behovet er omfanget af virksomhedens egenkontrol, men også forhold  

 som produktionens omfang og den mikrobiologiske risiko, der knytter sig til  

 produkterne, skal tages i betragtning.
Det er vigtigt, at den tilsynsførende forud for  

 prøveudtagningen gør sig klart, hvad formålet med  

 prøven er, og at det afspejler sig i valget af analyser.
Det skal  

 tages i betragtning, om der er fastsat grænsevædier eller  

 vejledende grænseværdier for de aktuelle mikroorganismer, og om  

 det er klart, hvordan der skal følges op på eventuelle  

 overskridelser.
Hvis grænseværdien og opfølgningen  

 på overskridelse ikke er klar, vil analysen i mange tilfælde  

 være overflødig.
Kontrol og egenkontrol Den offentlige kontrol skal tage udgangspunkt i  

 egenkontrollen.
Den tilsynsførende kan her anvende mikrobiologiske  

 undersøgelser som et blandt mange redskaber til kontrol af, om  

 egenkontrolprogrammet følges, om det fungerer i praksis og er  

 tilstrækkeligt.
Det gælder også her, at de mikrobiologiske  

 kontrolundersøgelser ikke skal være rutinemæssige, men  

 gennemføres efter en konkret faglig vurdering af behovet.
 Ved anvendelse af mikrobiologiske undersøgelser i  

 den offentlige kontrol af egenkontrollen flyttes kontrollens focus fra  

 færdigvarerne til processerne, og prøverne til mikrobiologisk  

 undersøgelse kan lige så vel udtages undervejs i  

 produktionsforløbet som af færdige produkter.
 Hvis virksomhedens egenkontrol omfatter mikrobiologiske  

 undersøgelser, bør det indgå i vurderingen af behovet for  

 offentlig mikrobiologisk kontrol.
Ensartet kontrol Der har hidtil været en stor uensartethed i antallet  

 af kontrolanalyser på produkter fra forskellige typer større  

 produktionsvirksomheder.
Mejerivirksomheder  og ægproduktvirksomheder  

 har været underkastet langt mere intensiv mikrobiologisk kontrol end  

 andre produktionsvirksomheder.
I import- og samhandelsleddet har den  

 mikrobiologiske kontrol også været meget uensartet afhængig  

 af produkttype.
Her er det import af fisk og fiskeprodukter, der har  

 været underkastet en mere intensiv kontrol end andre typer import og  

 samhandel.
Forskellen har ikke noget egentligt fagligt grundlag, men har  

 været begrundet i forskellige regler og vejledninger om den offentlige  

 kontrol for de forskellige produktområder.
Det er vigtigt, at den offentlige mikrobiologiske kontrol  

 i de forskellige typer virksomheder hviler på de samme principper for  

 vurdering af kontrolbehovet.
Der kan fortsat godt være en forskel i  

 kontrolintensiteten mellem forskellige virksomhedstyper, ligesom der kan  

 være forskel i kontrolintensiteten mellem virksomheder af samme type,  

 men forskellen skal være fagligt begrundet.
En væsentlig  

 begrundelse for forskel i kontrolintensitet er omfanget og effektiviteten af  

 virksomhedernes egenkontrol.
Det antages, at 90% af ressourceforbruget i den offentlige  

 mikrobiologiske kontrol hidtil har været anvendt i detailleddet.
Det  

 betyder, at der i gennemsnit er udført flere analyser i en  

 detailvirksomhed med tilvirkning end i en engrosvirksomhed med tilvirkning.  

 Det forhold bør ændres.
Den offentlige mikrobiologiske kontrol  

 bør overvejende finde sted "ved kilden", altså hvor  

 fødevarerne produceres, og den bør også stå i et  

 rimeligt forhold til omfanget af den produktion, der kontrolleres.
Kapitel 3.2 Virksomhedstyper Inddragelse af mikrobiologiske undersøgelser i den  

 offentlige kontrol er relevant for engros- og detailvirksomheder med  

 tilvirkning og i import- og samhandelsleddet.
Anvendelse af mikrobiologiske  

 undersøgelser i kontrollen er under normale omstændigheder  

 mindre relevant i engros- og detailvirksomheder uden tilvirkning og uden  

 samhandel eller import.
Når særlige forhold taler for det -  

 f.eks. mistanke til produkterne - kan prøver til mikrobiologisk  

 undersøgelse naturligvis udtages i alle led.
Engrosvirksomheder med tilvirkning I denne type virksomheder er indførelse af  

 egenkontrol længst fremme og vil for mange virksomheder også  

 omfatte mikrobiologiske analyser.
Her er det aktuelt, at den offentlige  

 kontrol tager udgangspunkt i egenkontrollen og efter en konkret vurdering af  

 behovet inddrager mikrobiologiske undersøgelser i kontrollen.
De  

 mikrobiologiske undersøgelser kan f. eks. indgå som led i en  

 stikprøvekontrol af, at egenkontrollen af et bestemt  

 produktionsforløb fungerer tilfredsstillende med udtagning af  

 prøver i forskellige stadier af forløbet.
Ved vurdering af behovet for mikrobiologiske  

 undersøgelser skal der lægges de samme principper til grund i  

 alle virksomheder og virksomhedstyper.
I en virksomhed med et intensivt og  

 effektivt egenkontrolprogram med dokumentation vil der alt andet lige  

 være mindre behov for mikrobiologiske undersøgelser i den  

 offentlige kontrol end i en virksomhed med et mindre omfattende eller mindre  

 velfungerende egenkontrolprogram.
Men også forhold som produktionens  

 omfang og den mikrobiologiske risiko, der knytter sig til produkterne, skal  

 tages i betragtning ved vurderingen af behovet for offentlige mikrobiologiske  

 undersøgelser.
I engrosvirksomheder med tilvirkning vil det normalt  

 være relevant at inddrage mikrobiologiske undersøgelser i  

 kontrollen en eller flere gange om året.
En rettesnor kan være  

 2-4 gange årligt.
Det vurderes, at det vil være relevant at  

 reducere antallet af offentlige mikrobiologiske analyser i  

 mælkeproduktvirksomheder og ægproduktvirksomheder i forhold til  

 det hidtidige niveau, og intensivere den offentlige mikrobiologiske kontrol i  

 kød- og fiskevirksomheder.
Detailvirksomheder med tilvirkning I detailleddet bliver egenkontrolprogrammerne mere enkle  

 end i de store produktionsvirksomheder.
Detailvirksomhedernes egenkontrol vil  

 normalt ikke omfatte mikrobiologiske analyser.
Det vurderes, at der fortsat vil være et behov for  

 offentlige mikrobiologiske kontrolundersøgelser i detailvirksomheder  

 med tilvirkning.
Det er vigtigt, at de mikrobiologiske undersøgelser  

 også her gennemføres efter en konkret vurdering af behovet i den  

 enkelte virksomhed.
Den mikrobiologiske kontrol skal indgå på en  

 målrettet måde i tilsynsarbejdet, så det er den  

 tilsynsførende, der afgør, hvilke prøver der skal  

 udtages, og hvad de skal analyseres for.
De mikrobiologiske  

 undersøgelser bør anvendes til at kontrollere den produktion og  

 håndtering, der finder sted i detailvirksomheden.
De bør ikke  

 benyttes til at bekræfte fejl, som kan erkendes ved tilsynet og straks  

 påtales, men derimod til at afsløre usynlige fejl eller brister.
 I takt med at egenkontrolprogrammer også  

 indføres i detailvirksomhederne,  anvendes de offentlige  

 mikrobiologiske undersøgelser også her som et redskab til  

 kontrol af, at egenkontrollen fungerer.
Undersøgelser af prøver af fersk kød  

 fra detailleddet for indhold af en række zoonotiske patogener  har ikke  

 stor kontrolmæssig værdi.
Patogenerne forekommer med lav  

 prævalens og vil derfor sjældent påvises, og hvis de  

 påvises, vil de mest sandsynligt stamme fra produktionsvirksomheden.  

 Disse undersøgelser bør overvejende gennemføres  

 "tæt på kilden", d.v.s. i engros- eller importled eller omfattes  

 af de centralt koordinerede kortlægnings- og  

 overvågningsundersøgelser.
 Det vurderes, at antallet af analyser i detailleddet kan  

 reduceres med ca. 20% her og nu, og muligvis mere på længere  

 sigt, når egenkontrollen er længere fremme.
Samhandel Kontrol af samhandel med animalske produkter er omfattet  

 af reglerne i importbekendtgørelseni .  

 Efter bekendtgørelsens § 7 skal fødevareregionerne foretage  

 ikke-diskriminerende stikprøvekontrol af de indførte partier af  

 animalske fødevarer.
For ikke animalske produkter, der indføres  

 ved samhandel, er der ikke særlige regler.
 Kontrollen med samhandel af både animalske og ikke  

 animalske produkter foretages hos samhandleren eller modtagelageret, herunder  

 udtagning af prøver til mikrobiologisk undersøgelse.
Den mikrobiologiske kontrol udføres i et omfang,  

 som svarer til niveauet for tilsvarende danske virksomheder.
De  

 mikrobiologiske undersøgelser gennemføres også her efter  

 en konkret vurdering af behovet.
Også her inddrages samhandlerens  

 egenkontrol i vurderingen, herunder eventuelle krav til leverandøren  

 og dokumentation for opfyldelse af kravene.
Også mængden af  

 indførte fødevarer og den mikrobiologiske risiko, som knytter  

 sig til produkterne, indgår i vurderingen af behovet for mikrobiologisk  

 kontrol.
I en del tilfælde har samhandleren og dennes  

 modtagelagre adresse i forskellige fødevaregioners område.
Det  

 vil da normalt være den fødevareregion, der har kontrol med  

 samhandleren, som har det bedste overblik over arten og omfanget af de  

 indførte produkter og kendskab til egenkontrollen.  

 Fødevareregionen, hvor samhandleren har adresse, må i disse  

 tilfælde koordinere den mikrobiologiske kontrol på de forskellige  

 lagre i det omfang, der er behov for det.
Import Kontrollen med import af ikke animalske produkter  

 foretages hos importøren eller lageret.
Den mikrobiologiske kontrol  

 gennemføres efter en konkret vurdering af behovet.
Behovet for  

 mikrobiologisk kontrol med importører skønnes at være  

 større end for samhandlere, da der er mindre kendskab til kontrollen  

 på oprindelsesstedet.
Også her inddrages importørens  

 egenkontrol i vurderingen, herunder eventuelle krav til leverandøren  

 og dokumentation for opfyldelse af kravene.
Også mængden af  

 importerede fødevarer og den mikrobiologiske risiko, som knytter sig  

 til produkterne, indgår her i vurderingen af behovet for mikrobiologisk  

 kontrol.
Kontrollen med import af animalske produkter er omfattet  

 af importbekendtgørelsen.
Efter bekendtgørelsen skal de  

 animalske fødevarer indføres gennem bestemte  

 grænsekontrolsteder.
Kontrollen med importen skal finde sted på  

 grænsekontrolstederne, herunder udtagning af prøver til  

 mikrobiologisk undersøgelse.
Kontrollen med importen af animalske produkter kan  

 således ikke udøves på grundlag af kendskabet til  

 importøren og dennes egenkontrol.
Behovet for mikrobiologiske  

 undersøgelser i kontrollen vurderes på baggrund af erfaringer om  

 den mikrobiologiske risiko, der knytter sig til produkterne, og erfaringer om  

 afsenderlande og -virksomheder.
I forhold til det hidtidige niveau bør  

 den offentlige mikrobiologiske kontrol reduceres for fisk og fiskevarer og  

 intensiveres for andre animalske produkter.
Af produkter, som ikke vurderes at være forbundet  

 med en særlig mikrobiologisk risiko, udtages prøver til  

 offentlig mikrobiologisk undersøgelse i et niveau svarende til ca. 1%  

 af partierne.
Eksempler på sådanne produkter kan være fersk  

 kød, varmebehandlede mælkeprodukter, varmebehandlede  

 ægprodukter, fersk fisk og ferske krebsdyr.
 Af produkter, som vurderes at være forbundet med en  

 større mikrobiologisk risiko, eller hvor der tidligere har været  

 konstateret problemer, kan der være grundlag for at udtage  

 prøver til offentlig mikrobiologisk undersøgelse af  en  

 større del af partierne, op til 10%. Eksempler på produkter, som  

 kan vurderes at være forbundet med en større mikrobiologisk  

 risiko, kan være charcuterivarer med lang holdbarhed, hakket kød  

 og tilberedt kød, ikke varmebehandlede mælkeprodukter, ikke  

 varmebehandlede ægprodukter, røgede og gravede fisk, andre  

 spiseklare fiskeprodukter og toskallede bløddyr.
 Der arbejdes i øjeblikket på at  

 fastlægge fællesskabsregler for prøveudtagningshyppighed  

 og analyseprogrammer for importerede animalske fødevarer.
 Opmærksomheden skal henledes på, at der  

 jævnligt fastsættes særlige fællesskabsregler om  

 udtagning af prøver til mikrobiologisk undersøgelse af  

 produkter fra særlige lande eller egne, hvor der er konstateret  

 specielle problemer med mikrobiologiske forureninger, f.eks. kolera.
Afsnit IV Centralt koordinerede kontrolprojekter,  

 kortlægningsundersøgelser og  

 overvåg-ningsundersøgelser Hvert år gennemføres et antal centralt  

 koordinerede kontrolprojekter og kortlægnings- og  

 overvågningsundersøgelser.
Formålet med kontrolprojekter er at kontrollere, at  

 gældende regler overholdes.
Gennemførelse af kontrolprojekter er  

 relevant på områder, hvor der er indført nye regler eller  

 vejledninger, og hvor der ikke tidligere har været tradition for  

 kontrol, hvor analyserne er komplicerede og dyre at gennemføre som  

 enkeltprøver, hvor EU har fastsat omfanget af kontrollen, eller  

 på områder som pludselig får særlig  

 bevågenhed.
Kortlægningsundersøgelser anvendes, hvis der  

 er behov for at få ny eller uddybende viden indenfor et specielt  

 område.
Resultaterne af en kortlægningsundersøgelse giver  

 et øjebliksbillede af en bestemt mikrobiologisk problemstilling i  

 fødevarer og kan danne baggrund for planlægning af kontrol og  

 overvågning af området.
Resultaterne kan også anvendes som  

 baggrundsmateriale for vurdering af behov for risikoanalyse og ved  

 udarbejdelse af nye regler, herunder vurdering af konsekvenserne ved  

 fastsættelse af grænseværdier.
Overvågningsundersøgelser er opsamling af  

 resultater over en længere periode for at se eventuelle ændringer  

 i indholdet af mikrobiologiske forureninger.
Overvågning vil normalt  

 blive iværksat, fordi der er behov for at følge udviklingen af  

 et erkendt problem.
Prøveudtagningen tilrettelægges ud fra et  

 ønske om en repræsentativ fordeling af prøverne, herunder  

 hensynet til geografiske og sæsonmæssige variationer.  

 Overvågningsresultater giver et overblik over situationen og er et  

 vigtigt input til risikoanalyser.
Fødevaredirektoratet udarbejder i samarbejde med  

 fødevareregionerne hvert år en samlet plan over det  

 følgende års kontrolprojekter og kortlægnings- og  

 overvågningsundersøgelser.
Fødevareregionerne  

 gennemfører undersøgelserne, og Fødevaredirektoratet  

 koordinerer dem.
 Projektbeskrivelse for de centralt koordinerede  

 kontrolprojekter og kortlægnings- og  

 overvågningsundersøgelser udarbejdes af  

 Fødevaredirektoratet i samarbejde med fødevareregionerne.
Når særlige forhold nødvendiggør  

 det, kan Fødevaredirektoratet iværksætte kontrolprojekter  

 og kortlægnings- og overvågningsundersøgelser, der ligger  

 ud over den fastlagte plan.
Der tænkes her på  

 undersøgelser, som vurderes at være nødvendige som  

 følge af akut opståede problemer, hvor en afklaring her og nu er  

 påkrævet.
Afsnit V Udtagning af prøver Prøveudtageren Prøver til mikrobiologisk undersøgelse  

 udtages på fødevarevirksomheder og grænsekontrolsteder af  

 personale ansat ved fødevareregionerne.
Prøveudtageren skal  

 være instrueret om, hvordan prøverne udtages.
Når der  

 udtages prøver i virksomhederne, bør der være en  

 repræsentant for virksomheden til stede under prøveudtagningen.  

 Prøveudtageren kvitterer for de udtagne prøver.
Kontraprøver Før prøveudtagningen skal  

 fødevareregionen oplyse om, at virksomheden har ret til at få  

 udtaget kontraprøver, der kan anvendes, hvis virksomheden  

 ønsker at efterprøve fødevareregionens  

 analyseresultater.
Kontraprøverne udtages samtidig med  

 myndighedsprøverne og fra de samme steder i partiet, så de to  

 prøver bliver så identiske som muligt.
Kontraprøverne  

 plomberes, og opbevares af virksomheden efter fødevareregionens  

 anvisninger.
Prøvetyper Prøveudtagningen kan omfatte prøver af  

 færdigvarer, halvfabrikata, råvarer, emballage samt prøver  

 til undersøgelse af inventar og redskaber.
Der udtages  

 tilstrækkeligt prøvemateriale til, at de relevante  

 undersøgelser kan gennemføres.
Prøveantal Det er som udgangspunkt kontrolmyndigheden, der vurderer  

 hvor mange prøver, der er behov for at udtage.
Ved vurdering af et  

 parti og ved importkontrollen udtages normalt altid flere  

 stikprøveenheder, normalt fem.
Disse udtages jævnt fordelt over  

 partiet.
Ved undersøgelse af produkter fra detailleddet udtages  

 normalt kun enkeltprøver.
Udstyr Beholdere og udstyr, der anvendes ved  

 prøveudtagning, skal være rene, tørre og sterile.  

 Prøvebeholdere skal være af et egnet materiale, der ikke  

 påvirker analyseresultaterne.
 Prøvebeholderen mærkes umiddelbart før  

 eller efter prøveudtagningen på en holdbar måde,  

 således at den pågældende prøve kan identificeres  

 entydigt.
Transport Prøver transporteres til laboratoriet så  

 hurtigt som muligt.
Under transporten opbevares prøverne i lukket  

 beholder, så de ikke udsættes for forurening fra omgivelserne.  

 Prøverne opbevares under transporten ved en temperatur på 0-5°C,  

 og prøver af frosne produkter opbevares nedfrosset.
Hvis prøverne sendes, skal de være pakket i  

 hel og tæt emballage.
Yderemballagen skal være tæt og  

 isolerende, f.eks. sendes prøver af frosne produkter og  

 kølevarer i kølekasser, så det sikres, at frosne  

 produkter ikke tøs op, og at kølevarer ikke overskrider den  

 forskriftsmæssige temperatur.
Der kan lægges termologger ved  

 produkterne.
Det modtagende laboratorium informeres, hvis prøverne  

 ankommer i forbindelse med en weekend.
Opbevaring af prøver Prøverne analyseres normalt umiddelbart efter  

 ankomsten til laboratoriet.
En prøve kan dog analyseres på et  

 senere tidspunkt, blot det er indenfor produktets holdbarhedsperiode, og  

 prøven opbevares efter forskriften indtil analyse.
Ved udtagning af  

 prøver f.eks. i restauranter, som skal analyseres den følgende  

 dag, kan det være hensigtsmæssigt at forhøre sig om  

 produkternes holdbarhed.
Der bør ikke udtages prøver af  

 produkter, som ikke vil blive solgt eller serveret den følgende dag,  

 hvor analyserne gennemføres.
Prøveudtagningsrapport Ved hver prøveudtagning udarbejdes der en  

 prøveudtagningsrapport, som bør indeholde følgende  

 oplysninger:
Afsnit VI Rapportering Fødevareregionen sender resultaterne af de  

 mikrobiologiske undersøgelser til den virksomhed, hvor prøven  

 er udtaget eller for grænsekontrollen til importøren af  

 produktet.
Hvis der i forbindelse med den mikrobiologiske undersøgelse  

 konstateres problemer, der kan henføres til en virksomhed i en anden  

 fødevareregions område, underrettes den pågældende  

 fødevareregion.
Afsnit VII Metoder Ved mikrobiologiske undersøgelser anvendes de  

 metoder, som er beskrevet i Fødevaredirektoratets metodesamling for  

 kemiske og mikrobiologiske undersøgelser.
Efter særlig  

 tilladelse fra Fødevaredirektoratet i hvert enkelt tilfælde kan  

 andre ligeværdige metoder anvendes.
