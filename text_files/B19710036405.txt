 I henhold til § 10, stk. 3 i lov om ejendomsskyld til staten, jfr.  

 lovbekendtgørelse nr. 183 af 30. april 1970 pålægges det kommunerne, i det  

 omfang opkrævning af den fikserede ejendomsskyld til staten ikke allerede  

 finder sted ved kommunal foranstaltning, at opkræve ejendomsskylden sammen  

 med de kommunale ejendomsskatter fra og med skatteåret 1972-73. Restancer  

 vedrørende tidligere skatteår opkræves ligeledes af kommunerne, men afregnes  

 kun i det omfang restancerne indgår.
 Finansministeriet, den 19. juli 1971.
E.
Ninn-Hansen.
