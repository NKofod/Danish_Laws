 Herved bekendtgøres lov nr. 54 af 17. februar 1978 om  

 Kongeriget Danmarks fiskeribank med de ændringer, der følger af lov nr. 90 af  

 17. marts 1982 og lov nr. 585 af 19. december 1985.
 § 1.  Kongeriget Danmarks fiskeribank har til formål  

 at støtte dansk fiskeri og opdræt af fisk, krebsdyr, bløddyr og alger samt  

 forarbejdning og afsætning af produkter heraf.
 Stk. 2.  Instituttets hjemsted er København.
 § 2.  Som grundfond for bankens virksomhed stiller  

 statskassen et beløb på 30 mill. kr. til rådighed for banken.
 Stk. 2.  Grundfonden kan ikke forlanges tilbagebetalt,  

 forinden banken har ophørt med sin virksomhed og opfyldt alle sine  

 forpligtelser.
 § 3.  Bankens bestyrelse kan optage og yde lån efter  

 regler, der fastsættes i bankens vedtægter.
 Stk. 2.  Grænsen for bankens udlånstilsagn på grundlag  

 af obligationsudstedelse fastsættes på de årlige finanslove.
Stk. 3.  Til berigtigelse af bankens udlån kan udstedes  

 kasseobligationer.
Staten garanterer for renter og afdrag på disse  

 obligationer, der kan udstedes og transporteres uden stempelafgift.
 § 4.  Grundfondens midler samt bankens øvrige midler  

 kan benyttes til udlån eller til køb af de af banken udstedte eller andre  

 børsnoterede obligationer.
§ 5.  De dokumenter, der i forbindelse med bankens  

 lånevirksomhed udstedes til eller af banken, er stempelfri og tinglyses eller  

 registreres uden betaling.
Det samme gælder for de dokumenter, der udstedes  

 for de af låneforeninger for fiskere foretagne genudlån af fiskeribankens  

 midler.
Transporter, der af låntageren meddeles på lån af fiskeribankens  

 midler, kan udfærdiges på ustemplet papir.
 Stk. 2.  Attester og udskrifter fra statsmyndigheder til  

 brug ved tinglysning eller registrering af de i 1. stykke nævnte dokumenter  

 meddeles stempelfri og uden betaling.
 § 6.  Banken ledes af en bestyrelse på 6 medlemmer.  

 Den daglige administration varetages af Kongeriget Danmarks Hypotekbank og  

 Finansforvaltning som forretningsfører.
Stk. 2.  Af bestyrelsens medlemmer beskikkes 5 af  

 fiskeriministeren og 1 af finansministeren. 2 af de medlemmer, som  

 fiskeriministeren beskikker, skal have indsigt i praktisk fiskeri.  

 Fiskeriministeren beskikker et af bestyrelsens medlemmer til formand.  

 Beskikkelsen gælder for 4 år.
Såfremt et medlem af bestyrelsen udtræder inden  

 udløbet af de 4 år, skal der beskikkes et nyt medlem for den tilbageværende  

 del af det afgåede medlems funktionstid.
Stk. 3.  Fiskeribankens bestyrelse udfærdiger bankens  

 vedtægter.
Disse skal godkendes af fiskeriministeren efter forhandling med  

 finansministeren og indeholde nærmere regler for ydelse af lån, om den  

 daglige forretningsgang samt om revision af regnskaberne.
 § 7.  Bankens årsregnskab samt beretning om bankens  

 virksomhed afgives til fiskeriministeren, hvorefter regnskab offentliggøres.
 Stk. 2.  Fiskeriministeren kan kræve sig meddelt enhver  

 oplysning om bankens forhold.
Stk. 3.  Driftsoverskud henlægges til reserve- og  

 administrationsfonden, for så vidt det ikke medgår til dækning af tidligere  

 års underskud.
Eventuelt underskud, ud over hvad der måtte kunne afholdes af  

 reserve- og administrationsfonden, søges dækket ved bevilling på de årlige  

 finanslove.
Hvis virksomheden, efter at reserve- og grundfonden er opbrugt, i  

 3 på hinanden følgende år udviser driftstab, skal der af folketinget træffes  

 beslutning om, hvorvidt virksomheden skal fortsættes og vilkårene herfor.
 § 8.  Revision af bankens virksomhed foretages efter  

 reglerne for den statslige revision.
 § 9.  Denne lov træder i kraft den 1. marts 1978.
 Stk. 2.  Samtidig ophæves lov nr. 78 af 23. marts 1932  

 om oprettelse af et kreditinstitut for fiskerierhvervet med senere ændringer,  

 jfr. lovbekendtgørelse nr. 107 af 5. april 1967.
I medfør af § 2 i lov nr. 585 af 19. december 1985 om ændring af lov om  

 Kongeriget Danmarks fiskeribank er ved fiskeriministeriets bekendtgørelse nr.  

 209 af 15. april 1986 fastsat, at den ændring, der vedrører § 1, skal have  

 virkning fra 1. maj 1986. (* 1) FISKERIMINISTERIET, DEN 15. APRIL 1986 LARS P.
GAMMELGAARD /John Wæver (* 1) Lov nr. 585 af 19. december 1985 tilvejebragte hjemmel for ydelse af fiskeribanklån til akvakulturformål.
