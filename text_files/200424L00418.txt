Betænkning afgivet af Boligudvalget den 10. juni 2005 Betænkning over Forslag til lov om ændring af lov om  

 andelsboligforeninger og andre boligfællesskaber (Salg af private andelsboligforeningsejendomme) [af  

 økonomi‑ og erhvervsministeren (Bendt Bendtsen)] 1. Ændringsforslag Der er stillet 7 ændringsforslag til lovforslaget. Økonomi- og  

 erhvervsministeren har stillet ændringsforslag nr. 1, 6 og 7.  

 Socialdemokratiets,  

 Socialistisk Folkepartis og Enhedslistens medlemmer af udvalget har stillet  

 ændringsforslag nr. 2-5.
2. Udvalgsarbejdet Lovforslaget blev fremsat den 1. juni 2005 og var til 1.  

 behandling den 3. juni 2005. Lovforslaget blev efter 1. behandling henvist  

 til  

 behandling i Boligudvalget.
Møder Udvalget har behandlet lovforslaget i 3 møder.
Dispensation  

 fra bestemmelsen i § 13, stk. 1, i Forretningsorden for Folketinget Udvalget indstiller, at  

 der dispenseres fra bestemmelsen i § 13, stk. 1,  

 således at  

 lovforslaget kan komme til 3. behandling tidligere end 30 dage efter  

 lovforslagets fremsættelse.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 1. juni 2005 dette  

 udkast  

 til udvalget, jf. alm. del  bilag 36. Den 2. juni 2005 sendte økonomi-  

 og  

 erhvervsministeren de indkomne høringssvar samt et notat herom til udvalget.  

 Den 6. og 7. juni 2005 sendte økonomi- og erhvervsministeren supplerende  

 høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Jakob Nielsen, København.
 Økonomi- og erhvervsministeren har over for udvalget kommenteret  

 henvendelsen.
Spørgsmål Udvalget har stillet 44 spørgsmål til økonomi- og  

 erhvervsministeren til skriftlig besvarelse, som denne har besvaret.
Nogle af  

 udvalgets spørgsmål og ministerens svar herpå er optrykt som bilag 2 til  

 betænkningen.
 Herudover har udvalget efter afgivelse af betænkning stillet 6  

 spørgsmål, som forventes besvaret inden lovforslagets 2. behandling.
Samråd Udvalget har stillet et samrådsspørgsmål til økonomi- og  

 erhvervsministeren til mundtlig besvarelse.
Ministeren har besvaret  

 spørgsmålet  

 i et samråd med udvalget den 9. juni 2005. Ministeren har efterfølgende sendt  

 udvalget det talepapir, der lå til grund for ministerens besvarelse af  

 spørgsmålet.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med de af økonomi- og erhvervsministeren under nr. 1, 6  

 og 7 stillede ændringsforslag.
Dansk Folkepartis medlemmer af udvalget er glade for  

 andelsboliger, da denne form for boliger gør det muligt for folk med jævne  

 indkomster at erhverve sig en bolig til en rimelig pris.
Derfor har vi også  

 fulgt den stigende tendens til, at andelsboligforeninger likvideres og  

 ejendomme sælges, med stor interesse, da den tendens jo vil medføre færre  

 eller  

 betydelig dyrere andelsboliger, hvilket igen vil medføre, at folk med jævne  

 indkomster ikke længere kan erhverve denne boligform til en rimelig pris.  

 Muligheden  

 for denne fremgangsmåde skyldes, at ved salg af en hel  

 andelsboligforeningsejendom gælder andelsboliglovens maksimalprisregler ikke.  

 Lovforslaget bevirker, at en andelsboligforening ikke gyldigt kan indgå  

 aftale  

 om erhvervelse af en ejendom, der inden for de seneste 5 år har været ejet af  

 en andelsboligforening, et boligaktieselskab eller et boliganpartsselskab.  

 Endvidere gælder reglerne for tilbudspligt i lov om leje ikke for ejendomme,  

 der inden for de seneste 5 år har været ejet af en andelsboligforening, et  

 boligaktieselskab eller et boliganpartsselskab.
Det vil endvidere blive  

 muligt,  

 at straffe den der overdrager en ejendom til en andelsboligforening, et  

 boligaktieselskab eller et boliganpartsselskab i strid med de før nævnte  

 regler  

 med bøde eller fængsel i indtil 4 måneder.
Det samme gælder for  

 tegningsberettigede,  

 der foretager en sådan handling på vegne af en juridisk person.
Lovforslaget  

 er  

 alene rettet mod den spekulation, som udøves i de eksisterende  

 andelsboligforeninger, når de enten direkte eller indirekte videresælger  

 ejendommen til en anden andelsboligforening, der eventuelt kan bestå af de  

 samme medlemmer.
I den første variant, ifølge bemærkningerne til lovforslaget,  

 opløses andelsboligforeningen også, og ejendommen sælges til en investor, der  

 renoverer boligerne og herefter driver ejendommen som privat  

 udlejningsejendom.  

 Derved flyttes de renoverede boliger ud af det omkostningsbaserede  

 huslejeprincip og over i det markedslejebaserede huslejeprincip.
Dette vil  

 fortsat være muligt.
Lovforslaget vil forbedre mulighederne for at bevare  

 vore  

 andelsboliger, som vi kender dem i dag.
Det Radikale Venstres medlem af udvalget er enig i hensigten i  

 lovforslaget, nemlig at stoppe det spekulative salg af andelsboliger.
Det har  

 aldrig været hensigten med andelsboligerne, at de skulle kunne sælges med en  

 klækkelig gevinst for blot at genopstå i en dyrere udgave, uden at der  

 nødvendigvis undervejs er sket forbedringer af ejendommen.
Det Radikale Venstres udgangspunkt er at bevare andelsboligen  

 som denne særlige boligform, der drives af beboerne i forening.
Vi mener  

 også,  

 at andelsboligforeninger fortsat skal have mulighed for at kunne opløse sig  

 selv og sælge sig til en privat investor.
Der kan være fornuftige grunde til,  

 at en andelsboligforening vælger at likvidere sig selv,  

  

 f.eks.  

 hvis andelsboligforeningen ikke har råd til at vedligeholde ejendommen, eller  

 fordi der ikke er nogen andelshavere, som vil være i bestyrelsen.
Lovforslaget forhindrer ikke andelsboligforeninger i at  

 opløse/likvidere sig selv og sælge ejendommene videre til en privat udlejer.  

 Der er dog fremsat ændringsforslag, der indfører et maksimalprissystem, også  

 når  

 hele andelsejendomme sælges, efter samme princip, som gælder, når den enkelte  

 andelshaver sælger sin andel.
Det Radikale Venstre kan ikke støtte  

 ændringsforslaget, der reelt betyder, at en ejendom vil kunne erhverves under  

 markedsværdien  med alt, hvad det lægger op til af spekulation og penge  

 under bordet.
Det er helt afgørende for Det Radikale Venstre at følge tæt op  

 på effekten af loven  for at se om den virker efter hensigten.
Desuden  

 vil vi  

 nøje følge udviklingen på andelsboligmarkedet med henblik på at sikre et  

 passende udbud af andelsboliger på markedet.
Det Radikale Venstre ønsker at  

 forpligte ministeren til at følge op på loven senest et år efter  

 lovforslagets  

 vedtagelse med en orientering af Folketinget om status for loven og  

 andelsboligmarkedet.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 vedtagelse  

  

 med de stillede ændringsforslag.
 Socialdemokraternes, Socialistisk Folkepartis og Enhedslistens  

 medlemmer af udvalget bemærker, at efter at have fulgt med i den stigende  

 spekulation, der desværre foregår inden for andelsboligområdet, er det  

 positivt, at regeringen med dette lovforslag nu søger at reducere de  

 muligheder, der findes for spekulation på området.
 Desværre løser lovforslaget ikke alle de problemer, der  

 eksisterer omkring spekulation på andelsboligområdet.
 Mindretallet har noteret sig ministeriets præcisering af  

 lovforslagets indvirkning (svaret på spørgsmål 40), men mener at der med L  

 173  

 alene gribes ind over for følgende to muligheder for salg af  

 andelsboligforeningsejendomme  

 i spekulationsøjemed:
For det første den mulighed, hvor foreningen opløses, beboerne  

 fraflytter helt eller delvist ejendommen og ejendommen sælges til en  

 investor, der  

 videresælger ejendommen til en ny andelsboligforening.
Købsprisen for de nye  

 andelsboliger er markedsprisen, som herefter fremover kan lægges til grund  

 ved  

 videresalg af andelene, jf. at andele i en andelsboligforening kan  

 prisfastsættes efter ejendommens anskaffelsessum.
For det andet den mulighed, hvor ejendommen sælges enten direkte  

 eller gennem en stråmand til de samme andelshavere, som derefter danner en ny  

 andelsboligforening. »Anskaffelsessummen« for ejendommen lægges fremover til  

 grund ved overdragelser af andele.
Dette indebærer, at andelshaverne ved  

 videresalg af andelene kan oppebære en langt højere pris end før  

 »overdragelsen«  

 af ejendommen.
Imidlertid gribes der med lovforslaget ikke ind over for den  

 mulighed, at en andelsboligforening opløses (likvideres), hvorefter den  

 sælges  

 til en privat udlejer.
Dette kan få negative konsekvenser i form af mere  

 spekulation og højere huslejer  jf. besvarelsen af spørgsmål 41.
 På den baggrund har mindretallet stillet et ændringsforslag  

 byggende på, at hele andelsejendomme skal sælges efter det princip, der også  

 gælder, når en enkelt andelsbolig sælges fra en andelshaver til en anden,  

 nemlig reglerne om maksimalpris.
 Mindretallet har noteret sig Justitsministeriets umiddelbare  

 afvisning af denne mulighed, idet det skulle være en form for ekspropriation  

 og  

 dermed i strid med grundlovens § 73. Men har også noteret sig  

 Justitsministeriets bemærkning i svaret på spørgsmål 31:
»Det har ikke indenfor de  

 tidsmæssige rammer for besvarelsen af spørgsmålet været muligt at foretage en  

 vurdering af prismaksimeringsregler i lejelovgivningen og forholdet til  

 grundlovens § 73 om beskyttelse af ejendomsretten.« Mindretallet har derfor stillet ændringsforslag, hvorefter der  

 gennemføres en maksimalpris ved salg af ejendommen.
 Inuit Ataqatigiit, Siumut, Tjóðveldisflokkurin og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

  

 økonomi- og erhvervsministeren,  

  

 tiltrådt af  

  

 udvalget  

  

 :
 1)  

  

 I det under  

  

 nr. 1  

  

 foreslåede  

  

 § 2, stk. 2,  

  

 indsættes efter 1. pkt.:
»En nystiftet andelsboligforening kan dog erhverve  

 beboelseslejligheder i en bygnings uudnyttede tagetage eller i en eller flere  

 nye etager, som er opdelt i ejerlejligheder i medfør af § 10, stk. 2, i lov  

 om  

 ejerlejligheder.
To eller flere andelsboligforeninger, hvis ejendomme er  

 opført  

 kontinuerligt som en samlet bebyggelse eller som har fælles friarealer, kan  

 uanset forbuddet i 1. pkt. sammenlægges.« [Undtagelser fra erhvervelsesforbuddet] Af  

 	  

 et  

  

 mindretal  

  

 (S, SF og EL):
 2)  

  

 Efter nr. 3 indsættes som nyt nummer:
 »01.  

  

 Efter §  

 6 b indsættes:
»§ 6 c.  

  

 Ved overdragelsen af en ejendom, der tilhører en privat andelsboligforening,  

 må  

 prisen ikke overstige, hvad værdien af ejendommen den 1. september 2005 kan  

 ansættes til efter § 5, stk. 2. Hertil kan tillægges værdien af, hvad  

 forbedringer udført på ejendommen efter anskaffelsen eller vurderingen, jf. §  

 5, stk. 3, samt værdien af forbedringer og inventar, der er særligt tilpasset  

 eller installeret i lejligheden, jf. § 5, stk. 11 og 12, kan ansættes til.  

 Prisen  

 i 1. pkt. reguleres herefter årligt pr. 1. januar, første gang i 2006, efter  

 udviklingen i Danmarks Statistiks samlede forbrugerprisindeks i en  

 12-måneders  

 periode sluttende i juni måned året før det finansår, reguleringen  

 vedrører.«« [Fastsættelse af et maksimum af den pris, en  

 andelsboligforening kan sælge ejendommen til] 3)  

  

 Efter nr. 5 indsættes som nyt nummer:
»02.  

  

 I  

  

 §  

 11 a  

  

 indsættes efter »6 b«: », 6 c«.« [Fastsættelse af et maksimum af den pris et boligaktieselskab m.v.  

 kan sælge ejendommen til] 4)  


  

 Nr.  

 7  

  

 affattes således:
 »7. I § 15 indsættes efter stk. 7 som nye stykker:
»  

 Stk. 8. Den, der  

 overdrager en ejendom til en andelsboligforening, et boligaktieselskab eller  

 et  

 boliganpartsselskab i strid med reglerne i § 2, stk. 2, jf. § 9, stk. 1,  

 straffes  

 med bøde eller fængsel indtil 4 måneder.
Tilsvarende gælder den, der som  

 tegningsberettiget foretager en sådan handling på vegne af en juridisk  

 person.
Stk. 9.  

  

 Den, der  

 overdrager en ejendom i strid med reglerne i § 6 c, jf. §  

 11 a, straffes med bøde eller fængsel  

 indtil 4 måneder.
Tilsvarende gælder den, der som tegningsberettiget  

 foretager  

 en sådan handling på vegne af en juridisk person.« Stk. 8 bliver herefter stk. 10.« [Straf for tilsidesættelse af reglerne om maksimalpris ved salg  

 af foreningens ejendom] 5)  

  

 Efter nr. 7 indsættes som nyt nummer:
»03.  

  

 I  

  

 § 16, stk. 3,  

  

 indsættes efter »§§ 5«: »,  

 6 c«.« [Købers adgang til at forlange en ulovlig merpris for  

 ejendommen tilbagebetalt] Af  

 	  

  

 økonomi- og erhvervsministeren,  

  

 tiltrådt af  

  

 udvalget:
Til § 2 6)  

  

 I  

  

 stk. 2  

  

 indsættes efter »aftaler«: », der er indgået efter lovens  

 ikrafttræden,«.
[Præcisering af ikrafttrædelsestidspunkt] 7)  

  

 I  

  

 stk. 3  

  

 ændres »§ 2, stk. 2, 2. pkt.« til: »§ 2, stk. 2, 4. pkt.« [Konsekvensændring] Bemærkninger Til nr. 1 Med det foreslåede nye 2. pkt. foreslås det, at der indføres en  

 undtagelse fra det foreslåede erhvervelsesforbud på 5 år.
Ved lov nr. 488 af 9. juni 2004 om ændring af lov om  

 ejerlejligheder, lov om almene boliger samt støttede private andelsboliger  

 m.v.  

 og forskellige andre love. (Etablering af tagboliger og omdannelse af ledige  

 erhvervslokaler til boliger) vedrørende bl.a. etablering af tagboliger blev  

 det  

 muliggjort, at der i uudnyttede tagetager eller på en eller flere nye etager  

 kan etableres nye beboelseslejligheder, som kan opdeles i en eller flere  

 selvstændige ejerlejligheder.
Denne mulighed har eksisterende  

 andelsboligforeninger også.
 Undtagelsen er tiltænkt den situation, at en eksisterende  

 andelsboligforening etablerer beboelseslejligheder i tagetagen, som opdeles i  

 en eller flere ejerlejligheder i medfør af ejerlejlighedslovens § 10, stk. 2,  

 hvorefter andelsboligforeningen ønsker at sælge tagetagen til en nystiftet  

 andelsboligforening.
Erhvervelsesforbuddet i den i lovforslaget foreslåede § 2, stk.  

 2, i andelsboligloven åbner ikke op for denne mulighed, hvilket vil betyde,  

 at  

 den eksisterende andelsboligforening ikke kan overdrage lejlighederne i  

 tagetagen til en ny andelsboligforening, men kun har mulighed for at  

 overdrage  

 taglejlighederne til en investor med henblik på udlejning eller enkeltvis som  

 ejerlejligheder.
For ikke at fratage foreningen denne mulighed foreslås  

 indført  

 en undtagelse til erhvervelsesforbuddet, som gør det muligt for en nystiftet  

 andelsboligforening at erhverve beboelseslejligheder, der er etableret i  

 tagetagen i en ejendom ejet af en andelsboligforening og opdelt i  

 ejerlejligheder i medfør af ejerlejlighedslovens § 10, stk. 2.
 Det foreslås med det nye 3. pkt., at der indføres endnu en  

 undtagelse fra erhvervelsesforbuddet i 1. pkt., som medfører, at to eller  

 flere  

 andelsboligforeninger uanset forbuddet i 1. pkt. godt kan sammenlægges.
Formålet med undtagelsen er at give mulighed for, at der kan ske  

 sammenlægninger af andelsboligforeninger, hvis ejendomme er opført  

 kontinuerligt som en samlet bebyggelse, eller hvis foreningerne har fælles  

 friarealer.
Det kan i visse tilfælde være hensigtsmæssigt for mindre  

 foreninger  

 at slå sig sammen af praktiske årsager.
 En forudsætning for, at sammenlægningen kan foretages, er, at  

 foreningernes ejendomme er opført kontinuerligt som en samlet bebyggelse,  

 eller  

 at foreningerne har fælles friarealer.
 Der skal samtidig være tale om en reel sammenlægning af  

 foreningerne, således at samtlige tidligere andelshavere i de respektive  

 foreninger bliver andelshavere i den sammenlagte forening.
Til nr. 2 Formålet med lovforslaget er at mindske muligheden for, at  

 andelsboligforeninger i spekulationsøjemed opløser deres andelsboligforening  

 og  

 sælger deres ejendom til en ny andelsboligforening.
Med lovforslaget undgås  

 det, at de enkelte andelshavere ved salg af hele andelsboligforeningens  

 ejendom  

 til en ny andelsboligforening opnår en økonomisk gevinst ved salget, der er  

 større end den gevinst, de ville have opnået ved salg af de enkelte andele  

 efter andelsboliglovens maksimalprisregler.
 Med den nuværende formulering af lovforslaget vil der fortsat  

 være mulighed for at sælge ejendommen til en køber, som driver ejendommen som  

 privat udlejningsejendom.
 For også at begrænse antallet af andelsboligforeninger, der  

 sælger ejendommen til en køber, som driver ejendommen som udlejningsejendom,  

 foreslås det, at der indsættes en ny bestemmelse i lovforslaget, hvorefter  

 der  

 fastsættes et maksimum for den pris, en andelsboligforening kan sælge  

 ejendommen til.
 Det foreslås, at prisen på en andelsboligejendom fastfryses til  

 den pris, som ejendommen maksimalt vil kunne overdrages til efter  

 andelsboliglovens  

 § 5, stk. 2. Der vil hertil kunne tillægges værdien af forbedringer udført på  

 ejendommen, jf. andelsboliglovens § 5, stk. 3, og værdien af forbedringer og  

 inventar, der er tilpasset eller installeret i lejlighederne, jf.  

 andelsboliglovens § 5, stk. 11 og 12.
 Begrundelsen for at fastsætte datoen til den 1. september 2005  

 er, at de ejendomme, der ikke i dag har fået foretaget en valuarvurdering,  

 vil  

 kunne nå dette inden den pågældende dato.
 Prisen på ejendommen efter andelsboliglovens § 5, stk. 2, kan  

 efterfølgende alene reguleres efter Danmarks Statistiks forbrugerprisindeks.  

 Dette  

 sker årligt pr. 1. januar, første gang i 2006.
Til nr. 3 Det foreslås, at den i ændringsforslagets § 6 c foreslåede  

 bestemmelse, hvorefter der sættes et maksimum for den pris, som en  

 andelsboligforening højst kan sælge ejendommen til, tillige skal gælde ved  

 overdragelse af en ejendom, der ejes af et boligaktieselskab eller  

 boliganpartsselskab.
Til nr. 4 Det foreslås, at overdragelser i strid med den foreslåede  

 bestemmelse, hvorefter der sættes et maksimum for den pris, en  

 andelsboligforening må sælge ejendommen til, jf. ændringslovforslagets § 6 c,  

 kan straffes med bøde eller fængsel indtil 4 måneder.
Den foreslåede straffebestemmelse svarer til den straffebestemmelse,  

 som er foreslået i forhold til overdragelse af en ejendom i strid med  

 reglerne  

 i lovforslagets § 1, nr. 1 (andelsboliglovens § 2, stk. 2), som indeholder et  

 forbud mod, at en andelsboligforening erhverver en ejendom, der ejes af en  

 andelsboligforening m.v.
Efter denne bestemmelse vil den sælger, som  

 overdrager  

 ejendommen, kunne straffes efter bestemmelsen, og ikke den køber, der måtte  

 erhverve ejendommen i strid med reglerne.
Til nr. 5 Det foreslås, at hvis der sker en overdragelse i strid med den  

 foreslåede § 6 c, så kan køberen kræve prisen nedsat og en eventuel overpris  

 tilbagebetalt.
 Bestemmelsen svarer til den gældende bestemmelse i andelsboliglovens  

 § 16, stk. 3, hvorefter en køber af en andel i en andelsboligforening, som  

 har  

 betalt for meget for andelen, kan kræve prisen nedsat og en eventuel erlagt  

 overpris tilbagebetalt.
Bestemmelsen har til formål at medvirke til at sikre  

 overholdelsen af den foreslåede § 6 c.
Den risiko, der med den foreslåede  

 bestemmelse vil bestå for andelsboligforeningen for, at de kan komme til at  

 skulle tilbagebetale en del af salgssummen for ejendommen til køberen, vil  

 formentlig afholde mange andelsboligforeninger fra at sælge ejendommen til en  

 ulovlig overpris.
Til nr. 6 Det foreslås med ændringsforslaget at præcisere ikrafttrædelsesbestemmelsen  

 i lovforslagets § 2, stk. 2, hvoraf det fremgår, at den foreslåede  

 bestemmelse  

 i andelsboliglovens § 2, stk. 2, jf. § 9, stk. 1, finder anvendelse på  

 aftaler  

 om erhvervelse af ejendomme, som efter lovens ikrafttræden er eller har været  

 ejet af en andelsboligforening, et boligaktieselskab eller et  

 boliganpartsselskab.
 Der er i forbindelse med høringen over lovforslaget rejst spørgsmål  

 om, hvilke omstændigheder der konkret  

 skal til, før en ejendom er blevet erhvervet af en investor.
Det er hensigten, at det foreslåede erhvervelsesforbud i  

 andelsboliglovens § 2, stk. 2, (lovforslagets § 1, nr. 1) skal finde  

 anvendelse  

 fremover, således at ejendomme, der er blevet overdraget inden lovens  

 ikrafttræden  uanset overtagelsestidspunktet  ikke omfattes af  

 erhvervelsesforbuddet.
Det væsentlige er, om der er indgået en bindende  

 aftale  

 inden lovens ikrafttræden.
Det præciseres derfor med ændringsforslaget, at  

 erhvervelsesforbuddet finder anvendelse på aftaler, der er indgået efter  

 lovens  

 ikrafttræden.
 Det væsentlige er dermed, hvornår en bindende aftale er indgået  

 og ikke, om overtagelsesdagen ligger før eller efter lovens ikrafttræden.
 Der vil som udgangspunkt  

 være indgået en bindende aftale om overdragelse af ejendommen på det  

 tidspunkt,  

 hvor der foreligger en underskrevet købsaftale, men det vil altid bero på en  

 konkret aftaleretlig vurdering, hvor vilkår og betingelser for aftalen  

 bedømmes  

 konkret.
Til nr. 7 Der er tale om en konsekvensændring som følge af ændringsforslag  

 nr. 1.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard Jensen (V)   

 Marion Pedersen (V)   

 Søren Pind (V)   

 Anita Knakkergaard (DF)   

 Henrik Brodersen (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 René Skau Björnsson (S)   

 Hüseyin Arac (S)   

 Jytte Andersen (S)   

 Lissa Mathiasen (S)  

  

  fmd.  

  

 Rasmus Prehn (S)   

 Charlotte Fischer (RV)   

 Holger K.
Nielsen (SF)   

 Frank Aaen (EL) Inuit Ataqatigiit, Siumut, Tjóðveldisflokkurin og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 173 Bilagsnr.
Titel 1 Notat om salg af ejendomme tilhørende private  

 andelsboligforeninger (Århus-modellen), fra økonomi- og erhvervsministeren 2 Høringssvar og høringsnotat, fra økonomi- og  

 erhvervsministeren 3 Kopi af svar på spm. 1-6 på B 43 fra Skatteudvalget 4 Tidsplan for udvalgets behandling af lovforslaget 5 Artikel fra Jyllands-Posten af 3/6-05 om loft over  

 andelspriser 6 Høringsnotat 7 Supplerende høringssvar 8 Supplerende høringssvar, fra økonomi- og  

 erhvervsministeren 9 Henvendelse af 7/6-05 fra Jakob Nielsen 10 1. udkast til betænkning 11 Ændringsforslag, fra økonomi- og erhvervsministeren Oversigt over spørgsmål og svar vedrørende L 173 Spm.nr.
Titel 1 Spørgsmålet er tilbagetaget 2 Spm. om konsekvenser for nuværende andelshavere ved, at  

 maksimalpriserne gælder ved et samlet salg af andelene, til økonomi- og  

 erhvervsministeren, og ministerens svar herpå 3 Spm. om, hvilke konsekvenser det får, såfremt  

 maksimalpriserne på grundlag af en valuarvurdering reguleres efter  

 forbrugerprisindekset for nuværende andelshavere, til økonomi- og  

 erhvervsministeren, og ministerens svar herpå 4 Spm. om rettigheder for de andelshavere, som ikke vil  

 sælge deres andel, hvis andelsboligforeningen opløses, til økonomi- og  

 erhvervsministeren, og ministerens svar herpå 5 Spm., om der kan fastsættes regler om, at der i  

 vedtægterne indføres bestemmelser om enstemmighed ved beslutninger om at  

 opløse andelsboligforeningen, til økonomi- og erhvervsministeren, og  

 ministerens svar herpå 6 Spm., om ministeren vil yde teknisk bistand til ændringsforslag  

 således, at maksimalpriser også er gældende ved salg efter  

 andelsboligforeningen er opløst, til økonomi- og erhvervsministeren, og  

 ministerens svar herpå 7 Spm., om investor/developers muligheder for låneoptagning  

 ved en suspendering af tilbudspligten på 5 år forbedres for derigennem at  

 kunne presse priserne op, til økonomi- og erhvervsministeren, og ministerens  

 svar herpå 8 Spm. om muligheden for at indarbejde en  

 dispensationsbestemmelse, til økonomi- og erhvervsministeren, og ministerens  

 svar  

 herpå 9 Spm. om skærpet tilsyn af huslejenævnet, til økonomi- og  

 erhvervsministeren, og ministerens svar herpå 10 Spm., om staten på anden måde kan indkassere fortjenesten  

 ved salg, som svarer til fritagelsen for ejendomsbeskatning, til økonomi- og  

 erhvervsministeren,  

 og ministerens svar herpå 11 Spm. om, hvilken gennemsnitlig værdi fritagelsen for  

 ejendomsskat på andelsboliger repræsenterer, til økonomi- og  

 erhvervsministeren, og ministerens svar herpå 12 Spm. om omgåelse af spærrereglen, til økonomi- og  

 erhvervsministeren, og ministerens svar herpå 13 Spm., om ministeren finder det bedre, at andelsboliger  

 overgår til privat investor til dyre lejeboliger, end at prisbillige  

 andelsboliger overgår til dyre andelsboliger, til økonomi- og  

 erhvervsministeren,  

 og ministerens svar herpå 14 Spm. om udarbejdelse af notat med beskrivelse af det  

 ekspropriative ved at ændre reguleringsmekanismen i prisudvikling for  

 andelsboliger, til økonomi- og erhvervsministeren, og ministerens svar herpå 15 Spm. om beregning over andelshavernes særlige gevinster  

 ved salg til investor, til økonomi- og erhvervsministeren, og ministerens  

 svar herpå 16 Spm., om lovforslaget vil stoppe for salget af billige  

 andelsboliger, til økonomi- og erhvervsministeren, og ministerens svar herpå 17 Spm. om eksempler på videresalg af andelsbolig via  

 stråmand for så at generhverve ejendommen på andelsbasis, til økonomi- og  

 erhvervsministeren, og ministerens svar herpå 18 Spm. om form for spekulation, når investor køber  

 andelsboligforening og sælger til nye lejere/beboere, til økonomi- og  

 erhvervsministeren, og ministerens svar herpå 19 Spm. om skøn af antal andelsboligforeninger købt af  

 investor der vil blive renoveret efter boligreguleringslovens § 5, stk. 2,  

 til økonomi- og erhvervsministeren, og ministerens svar herpå 20 Spm. om antal udførte moderniseringer efter  

 boligreguleringslovens § 5, stk. 2, i solgte andelsboliger, til økonomi- og  

 erhvervsministeren, og ministerens svar herpå 21 Spm., om ministeren ser det som en fordel, at andelsboligforeningen  

 gennemfører modernisering efter boligreguleringslovens § 5, stk. 2, forud for  

 et salg, til økonomi- og erhvervsministeren, og ministerens svar herpå 22 Spm. om prisudvikling gennem de seneste 10 år for private  

 udlejningsboliger til ren privat beboelse, til økonomi- og  

 erhvervsministeren, og ministerens svar herpå 23 Spm. om, hvorfor der er forskel i valuarvurderingen, til  

 økonomi- og erhvervsministeren, og ministerens svar herpå 24 Spm. om kommentar til henvendelse af 7/6-05 fra Jakob Nielsen,  

 til økonomi- og erhvervsministeren, og ministerens svar herpå 25 Spm. om kommentar til udtalelse fra Dansk  

 Ejendomsmæglerforening om fortsatte muligheder for at indhente skattefrie  

 gevinster ved salg af ejendomme, til økonomi- og erhvervsministeren, og  

 ministerens svar herpå 26 Spm. om kommentar til Dansk Folkepartis udtalelse om, at  

 lovforslaget vil åbne en ladeport for investorer og spekulanter, til økonomi-  

 og erhvervsministeren, og ministerens svar herpå 27 Spm. om udnyttelse af hul, ved at andelshavere sælger til  

 investorer, til økonomi- og erhvervsministeren, og ministerens svar herpå 28 Spm., om andelshavere fraflytter deres andelsbolig ved  

 salg af deres forening, til økonomi- og erhvervsministeren, og ministerens  

 svar herpå 29 Spm. om uddybelse af udsagn om, at ikke alle billige  

 boliger forsvinder fra byens centrum og om fastsættelse af fremtidige husleje  

 efter et salg af andelsboligforeningen, til økonomi- og erhvervsministeren,  

 og ministerens svar herpå 30 Spm. om salg af andelsboligforening til stråmand, hvis  

 der ikke var kommet et indgreb, til økonomi- og erhvervsministeren, og  

 ministerens svar herpå 31 Spm. om historiske eksempler på indførelse af  

 maksimalprisbestemmelser, og hvorfor disse ikke er i strid med grundloven,  

 til økonomi- og erhvervsministeren, og ministerens svar herpå 32 Spm., om ministeren er enig i, at nuværende lovgivning på  

 andelsboligområdet medfører en reduktion af prisen ved salg og hvorfor dette  

 ikke er grundlovsstridigt, til økonomi- og erhvervsministeren, og ministerens  

 svar herpå 33 Spm., om ræsonnementet i svar på spørgsmål 14 kan  

 overføres til den almene sektor, til økonomi- og erhvervsministeren, og  

 ministerens svar herpå 34 Spm., om det i forlængelse af svaret på spørgsmål 14 vil  

 være grundlovsstridigt at forbyde almene boligafdelinger at likvidere sig  

 selv, til økonomi- og erhvervsministeren, og ministerens svar herpå 35 Spm., om svaret på spørgsmål 14 betyder, at ethvert  

 indgreb på boligmarkedet, der påstås at have prisreducerende virkning, hævdes  

 at være grundlovsstridigt, til økonomi- og erhvervsministeren, og ministerens  

 svar herpå 36 Spm. om uddybelse af svaret på spørgsmål 14, til økonomi-  

 og erhvervsministeren, og ministerens svar herpå 37 Spm. om hensigten med lovforslaget udelukkende er at forhindre  

 andelshavere i at sælge og genkøbe deres andelslejlighed, til økonomi- og  

 erhvervsministeren, og ministerens svar herpå 38 Spm. om indførelse af maksimalpriser under forudsætning  

 af, at der findes en model, som ikke er grundlovsstridig, til økonomi- og  

 erhvervsministeren, og ministerens svar herpå 39 Spm. om det spekulative i, at en lejer i 5-års-perioden  

 får mulighed for at generhverve sin lejlighed via tilbudspligten, til  

 økonomi- og erhvervsministeren, og ministerens svar herpå 40 Spm., om ministeren vil bekræfte, at der også fremover  

 vil være mulighed for investor for at spekulere i opkøb af andelsboliger, til  

 økonomi- og erhvervsministeren, og ministerens svar herpå 41 Spm., om man kan aftale sig ud af boligreguleringslovens  

 § 5, stk. 2, til økonomi- og erhvervsministeren, og ministerens svar herpå 42 Spm. om statistikker over, hvor mange ejendomme der er  

 blevet videresolgt til nye andelsboliger, til økonomi- og erhvervsministeren,  

 og ministerens svar herpå 43 Spm. om, hvorledes lovforslaget vil lukke hullet  

 fremover, til økonomi- og erhvervsministeren, og ministerens svar herpå 44 Spm. om, hvordan ministeren vil følge udvikling på  

 området fremover, til økonomi- og erhvervsministeren, og ministerens svar  

 herpå 45 Spm. om oversendelse af talepapir fra samrådet den 9/6-05  

 om samrådsspørgsmål A, til økonomi- og erhvervsministeren, og ministerens  

 svar herpå 46 Spm. om kommentar til artiklen »Priser på private  

 udlejningsboliger« af 9/6-05 fra Ritzaus Bureau, og ministerens svar herpå 47 Spm. om anmodning til Justitsministeriet om at udarbejde  

 et uddybende notat om grundlovsmæssigheden af tilsvarende indgreb, til  

 økonomi- og erhvervsministeren, og ministerens svar herpå 48 Spm. om oversendelse af oversigt over domspraksis, som  

 begrunder Justitsministeriets vurdering af indgreb om maksimalpriser, til  

 økonomi- og erhvervsministeren, og ministerens svar herpå 49 Spm. om uddybelse af spørgsmål 31, til økonomi- og  

 erhvervsministeren, og ministerens svar herpå 50 Spm., om en ejendom i juridisk forstand betragtes som  

 værende tom, når den overgår fra at være andelsbolig til privat  

 udlejningsejendom, til økonomi- og erhvervsministeren, og ministerens svar  

 herpå 51 Spm. om status for salg af andelsboligejendomme et år  

 efter lovens ikrafttræden, til økonomi- og erhvervsministeren, og ministerens  

 svar herpå Oversigt over samrådsspørgsmål vedrørende L 173 Samråds-spm.nr.
Titel A Samrådsspm. om redegørelse for lovforslagets indhold og  

 uddybelse af besvarede spørgsmål, til økonomi- og erhvervsministeren Bilag 2 Ni af udvalgets spørgsmål til økonomi- og  

 erhvervsministeren og dennes svar herpå Spørgsmål og økonomi- og erhvervsministerens svar herpå er  

 optrykt efter ønske fra udvalget.
Spørgsmål 14 Der bedes udarbejdet et notat  evt. via Justitsministeriet   

 hvori det ekspropriative beskrives ved at ændre via lovgivningen på  

 reguleringsmekanismen i prisudviklingen for en andelsbolig under forudsætning  

 af, at det vil betyde en lavere prisudviklingstakt.
Spørgsmålet bedes  

 sammenholdt med det indgreb, der skete i lovforslag nr.
L 78 (husordenssager)  

 fra folketingsåret 2003-2004. Her blev der grebet ind lovgivningsmæssigt over  

 for  

 »pludselige huslejespring«, hvilket betød at investor fremover ville få en  

 lavere prisudvikling.
På denne baggrund ønskes redegjort, for hvori  

 forskellen  

 ligger set i forhold til ekspropriation.
 Svar:
Jeg forstår spørgsmålet  

 således, at der i forhold til grundlovens § 73 om beskyttelse af  

 ejendomsretten  

 ønskes en beskrivelse af forskellen mellem på den ene side et forslag om, at  

 der fastsættes en maksimalpris ved salg af hele  

 andelsboligforeningsejendomme,  

 som  

 fremover kun skal reguleres efter forbrugerprisindekset samt  

 forbedringer (jf. herved spm. 6)  

 og på  

 den anden side L 78 fra folketingsåret 2003-04 om ændring af lov om leje m.v.  

 (husordensager).  

 »§ 73. Ejendomsretten er ukrænkelig.
Ingen kan  

 tilpligtes at afstå sin ejendom, uden hvor almenvellet kræver det.
Det kan  

 kun  

 ske ifølge lov og mod fuldstændig erstatning.« Enhver ejer af rettigheder over fast ejendom er omfattet af  

 beskyttelsen.
Ejeren kan være en privat person, et selskab eller f.eks. en  

 offentlig myndighed.
Det er i den forfatningsretlige litteratur og praksis  

 almindeligt antaget, at afgørelsen af, om indgreb i en beskyttet rettighed  

 har  

 karakter af ekspropriation, må bero på et samlet skøn over indgrebets  

 beskaffenhed.
Som momenter, der må tillægges vægt ved udøvelsen af dette  

 skøn,  

 peges navnlig på indgrebets formål, i hvilken grad indgrebet er generelt  

 eller  

 konkret, herunder om det rammer mange eller få, indgrebets intensitet, om  

 indgrebet angår en aktuel eller fremtidig råden, om indgrebet går ud på at  

 overføre rettigheder fra den hidtidige ejer til en ny eller på  

 tilintetgørelse  

 af denne råden, og indgrebets begrundelse.
 Indførelse af en maksimalpris ved  

 salg af en samlet andelsboligforeningsejendom vil indebære en væsentlig  

 prisreduktion i forhold til den pris, som ville kunne opnås ved salg af  

 ejendommen i dag, hvor der ikke er nogen maksimalprisregulering på salg af  

 hele  

 ejendomme.
 Spørgsmålet om indførelse af en bestemmelse om, at  

 maksimalpriserne gælder ved et samlet salg af hele andelsboligforeningens  

 ejendom, har været forelagt for Justitsministeriet, som har meddelt, at en  

 sådan bestemmelse (svarende til et prisloft) rejser alvorlig tvivl i forhold  

 til grundlovens § 73 om beskyttelse af ejendomsretten, jf. herved besvarelsen  

 af spørgsmål nr. 6.
 I forhold til  

 spørgsmålet om L 78 fra folketingsåret 2003-04 og dette lovforslags forhold  

 til  

 grundlovens § 73 har Socialministeriet oplyst følgende, som jeg kan henholde  

 mig til:
 »Den del af L 78, der blev vedtaget som lov nr. 470 af 9. juni  

 2004, og som gennemfører en ændring af boligreguleringslovens  

 lejefastsættelsesregler  

 med henblik på at begrænse mulighederne for at varsle lejeforhøjelser i  

 pludselige spring, vurderes ikke at udgøre et ekspropriativt indgreb.
Med de vedtagne ændringer er der indført regler, der har til  

 hensigt at tilskynde udlejere af nærmere bestemte ejendomme, hvor afkastet  

 fastsættes efter en særregel i boligreguleringsloven, til løbende at  

 ajourføre  

 lejen.
I tilfælde hvor udlejeren regelmæssigt tilpasser lejeniveauet til de  

 relevante lejefastsættelsesregler, medfører lovændringen ikke økonomiske  

 konsekvenser  

 for udlejer ved at forringe indtjeningsgrundlaget.
 Kun i de tilfælde, hvor huslejeniveauet ikke er blevet ajourført  

 kontinuerligt, og hvor der som følge heraf er opstået en ikke ubetydelig  

 huslejereserve (en uudnyttet adgang til at opkræve lovlig leje), er der  

 fastsat  

 nærmere grænser for, hvor store huslejestigninger de berørte lejerne skal  

 acceptere.  

 For en udlejer i denne situation kan der blive tale om, at lejeniveauet i en  

 periode - mens lejen bringes op til den lovlige grænse - ikke svarer til det  

 niveau, der ellers ville kunne være opkrævet efter lejefastsættelsesreglerne.
Det er opfattelsen, at denne regulering i forhold til udlejers  

 mulighed for frit at råde over sin ejendom udgør et indgreb af begrænset  

 intensitet.« Som det fremgår af ovenstående, skal der i forhold til  

 grundlovens § 73 foretages en konkret vurdering af omstændighederne i sagen.  

 Det er denne vurdering, der medfører, at det i spørgsmål 6 nævnte forslag  

 indebærer et problem i forhold til grundlovens § 73, mens L 78 vurderes at  

 være  

 uproblematisk.
 Der kan i øvrigt ikke angives alternative reguleringsmuligheder  

 i forhold til prisfastsættelse af hele ejendomme (prisloft), som ikke rejser  

 alvorlig tvivl i forhold til grundlovens § 73.
 Spørgsmål 23:
Ad svaret på spørgsmål 15 bedes ministeren oplyse, hvorfor der  

 er denne forskel i valuarvurderingen.
Hvilket belæg er der for, at valuar  

 anvender en så forskellig prisfastsættelse hvis ejendommene ikke er beboet?  

 Er  

 det ikke de samme principper, en valuar skal lægge til grund for vurderingen? Svar:
 Andelsboliglovens prisfastsættelsesregler finder ikke  

 anvendelse, når en andelsboligforening beslutter sig for at sælge hele  

 andelsboligforeningsejendommen (likvidation). Det vil sige, at ejendomme frit  

 kan sælges til den pris, som en investor er villig til at betale.
 Der er således, som det fremgår af besvarelsen af spørgsmål 15,  

 ikke noget krav i lovgivningen om, at salget af en ejendom tilhørende en  

 privat  

 andelsboligforening skal foretages på baggrund af en valuarvurdering.
I eksemplet i svaret på spørgsmål 15 var ejendommens værdi  

 fastsat ved en valuarvurdering til 10,5 mio. kr.
Mens foreningen fik tilbudt  

 33  

 mio. kr. for ejendommen af en investor.
I de tilfælde hvor andelsboligforeningen skal opgøre sin formue,  

 kan valuarvurderingen anvendes som en af flere metoder.
Når en  

 andelsboligforening  

 vælger en valuarvurdering, tager denne afsæt i en vurdering af prisen for en  

 tilsvarende udlejningsejendom med en ledig lejlighed.
Valuarerne lægger  

 således  

 de samme principper til grund for vurderingen.
Hermed opnås den sammenkobling  

 mellem prisdannelsen på andelsboligforeningsejendomme og tilsvarende  

 udlejningsejendomme, som netop er hensigten at fastholde med dette  

 lovforslag.
 Spørgsmål 30:
Er det ministerens opfattelse, at hvis ikke dette indgreb kom,  

 så ville den i ministerens notat omtalte model 3 gribe om sig.
Altså salg af  

 andelsboligforening  

 til stråmand for igen at købe andelsboligforeningen tilbage? Svar:
 Det er regeringens opfattelse, at hvis vi ikke griber ind over  

 for andelsboligforeningernes salg af ejendomme, så vil salgene formentlig  

 eskalere.
 Som det fremgår af det notat af 17. maj 2005, som  

 Skatteministeriet, Socialministeriet og Økonomi- og Erhvervsministeriet har  

 udarbejdet, om salg af ejendomme tilhørende private andelsboligforeninger,  

 tegner analysen et billede af, at den mest udbredte variant af de omhandlede  

 salg  

 er den, hvor en andelsboligforening sælger sin ejendom til en investor, som  

 sælger videre til en ny andelsboligforening (jf. herved den i notatet omtalte  

 variant 2).
Som det endvidere fremgår af notatet, har man ikke kendskab til,  

 at den i notatet omtalte variant 3 er gennemført i praksis.
Variant 3 er den  

 model, hvorefter andelsforeningen opløses og foreningens ejendom sælges  

  evt.  

 via en stråmand  til de samme andelshavere, som derefter danner en  

 ny  

 andelsboligforening.
Det er som omtalt i notatet muligt, at denne variant af  

 domstolene ville blive betragtet som omgåelse af andelsboliglovens  

 maksimalprisbestemmelser.
 Det er ikke muligt at forudse, om en mulig omgåelsesbetragtning  

 er nok til at afholde andelsboligforeningerne fra at anvende varianten i  

 praksis.  

 Det vurderes dog, at variant 3 vil finde udbredelse i praksis, hvis der ikke  

 gribes ind overfor salgene af andelsboligforeningsejendommene.
 Spørgsmål 31:
 Ministeren bedes indhente Justitsministeriets svar på følgende  

 spørgsmål:
Findes der historiske  

 eksempler på, at der på boligmarkedet er indført maksimalprisbestemmelser  

 eller  

 andre prisreducerende foranstaltninger.
Hvorfor er disse i givet fald ikke i  

 strid med grundloven? Svar:
 Justitsministeriet har  

 oplyst følgende, som jeg kan henholde mig til:
 »Det har ikke indenfor de  

 tidsmæssige rammer for besvarelsen af spørgsmålet været muligt at foretage en  

 vurdering af prismaksimeringsregler i lejelovgivningen og forholdet til  

 grundlovens § 73 om beskyttelse af ejendomsretten.
Justitsministeriets vurdering  

 af, om et indgreb har ekspropriativ karakter, beror på et samlet skøn over  

 indgrebets beskaffenhed.
Det vil sige, at vurderingen af, om der kan være  

 tale  

 om ekspropriation, er knyttet til omstændighederne inden for det enkelte  

 område, således at det forhold, at fastsættelse af maksimalpriser mv. under  

 visse omstændigheder kan udgøre ekspropriation, ikke er ensbetydende med, at  

 anden lovgivning om fastsættelse af maksimalpriser og lignende vil udgøre  

 ekspropriation.
 Når  

 Justitsministeriet - som anført i besvarelsen af spørgsmål nr. 14 - har  

 fundet,  

 at fastsættelse af en maksimalpris som omhandlet i denne besvarelse rejser  

 alvorlig tvivl i forhold til grundlovens § 73, er der bl.a. lagt vægt på, at  

 der ikke er nogen regulering i dag af prisdannelsen for samlet salg af  

 ejendomme af den omhandlede karakter, og at indførelsen af det i besvarelsen  

 af  

 spørgsmål nr. 14 omtalte prisloft i visse tilfælde kunne medføre en  

 endog  

 meget væsentlig prisreduktion i forhold til den pris, der kan opnås i dag.
Som anført kan denne  

 vurdering ikke uden videre overføres til maksimalprisregulering mv. inden for  

 andre lovgivningsområder, da vurderingen af forholdet til grundlovens § 73  

 som  

 nævnt bl.a. beror på en række omstændigheder knyttet til det enkelte område.« Spørgsmål 37:
Kan ministeren bekræfte, at hensigten med lovforslaget udelukkende  

 er at forhindre andelshavere i at sælge og genkøbe deres andelslejlighed? Svar:
 Jeg forstår spørgsmålet  

 således, at der spørges til, om hensigten med lovforslaget udelukkende er at  

 forhindre andelsforeninger i at opløse sig selv og sælge foreningens ejendom  

 direkte eller gennem en stråmand til de  

  

 samme  

  

 andelshavere, som  

 derefter danner en »ny« andelsboligforening, jf. herved den tredje variant af  

 salg af andelsboligforeningsejendomme omtalt i pkt. 2 i de almindelige  

 bemærkninger til lovforslaget.
 Jeg kan ikke bekræfte, at  

 hensigten med lovforslaget udelukkende er at forhindre en udbredelse af  

 denne  

 variant, men lovforslaget sigter også bredere, idet det også dækker den  

 situation, hvor andelsboligforeninger i spekulationsøjemed opløser deres  

 andelsboligforening og sælger deres ejendom til en ny  

 andelsboligforening med  

 nye medlemmer.
Lovændringen vil medføre,  

 at en ejendom, som sælges af en andelsboligforening, ikke kan erhverves af  

 en privat andelsboligforening inden for en periode på 5 år efter  

 foreningens salg af ejendommen.
Dermed sikres det, at andelsboliger fortsat  

 er  

 koblet til markedet for private udlejningsejendomme, og at forholdsvis  

 prisbillige andelsboliger ikke overgår til at være dyre andelsboliger.
 Spørgsmål  

 39:
 Ministeren bedes redegøre for, hvori det spekulative består i,  

 at en lejer i 5-års-perioden får mulighed for at kunne erhverve sin lejlighed  

 via tilbudspligten til samme pris som en investor kan erhverve  

 lejligheden/ejendommen.
 Svar:
 Spørgsmålet synes at forudsætte, at lovforslaget udformes  

 således, at lejere i en udlejningsejendom, som er omfattet af lovforslagets  

 5-årige erhvervelsesforbud, skal gives adgang til at erhverve egne  

 lejligheder  

 til en samlet pris, som svarer til den pris, som kan opnås ved salg af  

 lejlighederne/ejendommen  

 til tredjemand.
 Der er for så vidt ikke noget spekulativt i at lejere af en  

 udlejningsejendom kan erhverve denne som en andelsboligejendom til  

 markedsprisen.  

 Det svarer til gældende regler om tilbudspligt.
Spekulationsproblematikken opstår imidlertid i de situationer,  

 som lovforslaget tilsigter at imødegå.
Når lejerne er identiske  helt  

 eller  

 delvist  med de tidligere andelsbolighavere, og dermed har ret til at  

 tilbageerhverve  

 ejendommen som andelsboligforening, opstår muligheden for via en stråmand at  

 få  

 opskrevet værdien af andelsboligerne til en pris, der langt overstiger den,  

 der  

 lovligt kan fastsættes for en andelsbolig.
Dette hænger sammen med at prisen  

 kan fastsættes helt frit og herefter lægges til grund ved værdiansættelsen af  

 de enkelte andelsboliger, som herefter sælges enkeltvis.
Hermed spekuleres i  

 omgåelse af andelsboliglovens prismaksimeringsregler.
 Suspensionen af tilbudspligten i en femårs periode i den pågældende  

 ejendom er en enkel metode til at undgå dette lukkede spekulationskredsløb.
 Spørgsmål 40:
Kan ministeren bekræfte, at der også fremover - efter en vedtagelse  

 af det foreliggende lovforslag - vil være mulighed for, at investorer m.v.  

 kan  

 spekulere i opkøb af andelsboligforeninger? Svar:
 Det er ikke min opfattelse, at der - efter en vedtagelse af det  

 foreliggende lovforslag - vil være mulighed for, at investorer m.v. kan  

 spekulere i opkøb af andelsboligforeninger.
Med L 173 gribes der ind overfor følgende to muligheder for salg  

 af andelsboligforeningsejendomme i spekulationsøjemed.  

  

 For det første  

 den mulighed, hvor foreningen opløses, beboerne fraflytter helt eller delvist  

 ejendommen og ejendommen sælges til en investor, der videresælger ejendommen  

 til  

 en ny andelsboligforening.
Købsprisen for de nye andelsboliger er  

 markedsprisen, som herefter fremover kan lægges til grund ved videresalg af  

 andelene, jf. at andele i en andelsboligforening kan prisfastsættes efter  

 ejendommens  

 anskaffelsessum.
For det andet  

 den mulighed, hvor ejendommen sælges enten  

 direkte eller gennem en stråmand til de samme andelshavere, som derefter  

 danner  

 en ny andelsboligforening. »Anskaffelsessummen« for ejendommen lægges  

 fremover  

 til grund ved overdragelser af andele.
Dette indebærer, at andelshaverne ved  

 videresalg af andelene kan oppebære en langt højere pris end før  

 »overdragelsen«  

 af ejendommen.
Andelsboliglovens normale prisfastsættelsesregler ved salg af  

 enkeltandele finder som bekendt ikke anvendelse, når en andelsboligforening  

 beslutter  

 sig for at sælge hele andelsboligforeningsejendommen (likvidation). Samtidig  

 er  

 priserne på ejendommen løsrevet fra priserne på en tilsvarende  

 udlejningsejendom, når ejendommen igen »opstår« som andelsboligejendom.
Dette  

 sammenholdt med, at den overtagende andelsboligforening i dag kan bruge  

 ejendommens anskaffelsessum som udgangspunkt for prisfastsættelsen betyder,  

 at  

 billige andelsboliger overgår til at være dyre andelsboliger i de to  

 situationer.
 Med L 173 vil investor være tvunget til at drive ejendommen som  

 udlejningsejendom i 5 år, førend han kan sælge ejendommen til en ny  

 andelsboligforening.  

 I forhold til den anden situation er andelshaverne tvunget til at blive  

 boende  

 som lejere i 5 år, førend de igen kan overtage ejendommen igen som  

 andelshavere.  

 5 år er en ganske lang periode at vente, der gør, at det ikke længere vil  

 være  

 økonomisk attraktivt for såvel andelshavere som investorer at bruge de to  

 modeller skitseret ovenfor.
Jeg skal i øvrigt henvise til min besvarelse af spørgsmål 16,  

 hvoraf det fremgår, at i de almindelige tilfælde, hvor en andelsboligforening  

 opløses og ejendommen sælges til en investor, vil investor i de første 5 år  

 kun  

 kunne drive ejendommen som udlejningsejendom inden for rammerne af  

 huslejereguleringen.
Den pris, som investor fremover vil være indstillet på  

 at  

 tilbyde andelsboligforeninger for deres ejendom, vil således afspejle  

 investorens lavere indtjeningsmulighed på ejendommen efterfølgende.
 Spørgsmål 41:
Ministeren bedes oplyse, om man, når der bliver lavet en lejekontrakt  

 mellem den nye ejer af en ejendom og den nye lejer (den tidligere  

 andelshaver),  

 kan bringe boligreguleringslovens § 5, stk. 2, i anvendelse under  

 forudsætning  

 af lejers samtykke.
Med andre ord om udlejer og lejer kan aftale sig ud af  

 brl.  

 § 5, stk. 2, selv om lejligheden ikke er tom? Svar:
 Jeg forstår spørgsmålet  

 således, at det ønskes oplyst, om der imellem den nye ejer af en tidligere  

 andelsboligejendom og en lejer, som tidligere var andelshaver i ejendommen,  

 kan  

 indgås en lejeaftale i henhold til boligreguleringslovens § 5, stk. 2.
 Boligreguleringslovens  

 § 5, stk. 2, tager sigte på en situation, hvor en udlejer i forbindelse med,  

 at  

 en bolig er blevet ledig, gennemfører forbedringer i det omfang, der er  

 fastlagt i § 5, stk. 2. Herefter kan udlejeren indgå en lejeaftale, hvor  

 lejen  

 i henhold til § 5, stk. 2, fastsættes efter det lejedes værdi i stedet for  

 som  

 omkostningsbestemt leje med et forbedringstillæg.
Det bærende hensyn i  

 ordningen er, at anvendelsen af § 5, stk. 2, kun kan finde sted i forbindelse  

 med indgåelsen af en lejeaftale og ikke i lejeperioden.
Lejeren kan således  

 ikke risikere, at udlejeren i lejeperioden udfører en gennemgribende  

 modernisering af lejemålet og derefter forhøjer lejen til det lejedes værdi.  

 Det afgørende moment er dermed, at lejeren er frit stillet i forhold til, om  

 han vil acceptere lejeaftalen, som er baseret på vilkårene i § 5, stk. 2.
 Bestemmelsen forholder  

 sig ikke udtrykkeligt til en situation, hvor det er en tidligere andelsbolig,  

 som overgår til udlejning på de vilkår, der fremgår af boligreguleringslovens  

 §  

 5, stk. 2. Der findes så vidt Socialministeriet er bekendt ingen afgørelse  

 fra  

 huslejenævn eller boligret, som tager stilling til, om bestemmelsen kan  

 anvendes i denne situation.
 Da der imidlertid er  

 tale om en udlejningssituation, hvor parterne står frit i forhold til at  

 acceptere de vilkår, der udlejes på, må det antages, at ordningen vil kunne  

 finde anvendelse i denne situation.
 Det skal samtidig  

 bemærkes, at der i forbindelse med overdragelsen af ejendom tilhørende en  

 andelsboligforening til en investor som privat udlejningsejendom nødvendigvis  

 må indgå som et element i den samlede overdragelsesaftale, hvorledes  

 vilkårene  

 for de andelshavere, der forbliver i ejendomme som lejere, skal være,  

 herunder  

 om der for gennemgribende moderniserede lejemål vil blive tale om udlejning  

 efter § 5, stk. 2. De pågældende tidligere andelshavere, som forbliver i  

 ejendommen, vil således kunne tage stilling til, om lejeaftalen skal indgås i  

 henhold til § 5, stk. 2.
 Spørgsmål 43:
Ministeren skriver i sin pressemeddelelse, at »I den seneste tid  

 har flere og flere andelsboligforeninger spekuleret i at opløse sig selv og  

 sælge deres ejendom til en langt højere pris, end de kan få efter  

 andelsboliglovens  

 prisregler«.
Hvordan vil ministeren med det foreliggende lovforslag sikre, at  

 det ikke vil fortsætte i betydeligt omfang fremover? Svar:
 Som det fremgår af  

 lovforslaget, har der gennem de senere år været en stigende tendens til, at  

 andelsboligforeninger opløser sig selv og sælger ejendommen til en pris, der  

 er  

 langt over den pris, der kan opnås efter andelsboliglovens maksimalpriser.  

 Dermed overgår prisbillige andelsboliger til at være dyre enten leje- eller  

 andelsboliger.
Ved overdragelse af  

 private andelsboliger gælder der efter andelsboliglovens § 5 en øvre grænse  

 for  

 den pris, en andelshaver må sælge sin andel i andelsboligforeningen til.  

 Maksimalprisreglerne i andelsboligloven er koblet til priserne på det private  

 udlejningsmarked.
Som følge af huslejereguleringen er priserne på især ældre  

 andelsboliger betydeligt lavere end markedsprisen på tilsvarende ejerboliger.
Når en  

 andelsboligforening beslutter sig for at sælge hele  

 andelsboligforeningsejendommen  

 (likvidation), finder andelsboliglovens prisfastsættelsesregler imidlertid  

 ikke  

 anvendelse.
Det vil sige, at ejendommen kan sælges til den pris, en investor  

 er  

 villig til at give.
Formålet med  

 dette lovforslag er at sætte en stopper for muligheden for, at  

 andelsboligforeninger i spekulationsøjemed opløser deres andelsboligforening  

 og  

 sælger deres ejendom til en ny andelsboligforening eventuelt med samme  

 medlemmer.
Lovændringen vil medføre, at en ejendom, som sælges af en  

 andelsboligforening, ikke kan erhverves af en privat andelsboligforening  

 inden for en periode på 5 år efter foreningens salg af ejendommen.
Derved  

 sikres det, at andelsboliger fortsat er koblet til markedet for private  

 udlejningsejendomme, og at forholdsvis prisbillige andelsboliger ikke overgår  

 til at være dyre andelsboliger.
 Med lovforslaget  

 undgås det, at de enkelte andelshavere ved salg af hele  

 andelsboligforeningens  

 ejendom til en ny andelsboligforening eller en andelsboligforening med samme  

 medlemmer som tidligere opnår en økonomisk gevinst ved salget, der er større  

 end den gevinst, de ville have opnået ved salg af de enkelte andele  

 efter  

 andelsboliglovens maksimalprisregler.
