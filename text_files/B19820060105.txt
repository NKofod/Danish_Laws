§ 1 I bekendtgørelse nr. 133 af 28. marts 1978 af forretningsorden for  

 ligningskommissioner uden for København foretages følgende ændringer:
 1. § 2, stk. 4, affattes således:
"Stk. 4. Så snart valget af formand har fundet sted, vælger  

 ligningskommissionen blandt sine medlemmer en eller to næstformænd til at  

 fungere i formandens forfald.
Valgene ledes af den nyvalgte formand eller i  

 hans forfald af det medlem, der har ledet formandsvalget og foregår i øvrigt  

 efter samme regler som dette." 2. I § 2, stk. 5, ændres i 1. pkt.  

 "næstformand" til "næstformænd" og i 2. pkt.  

 "næstformand" til "en næstformand".
 3. I § 3 indsættes efter stk. 2:
"Stk. 3. Den, der indkaldes som stedfortræder for formanden eller en  

 næstformand, deltager som almindeligt medlem i ligningskommissionens  

 afgørelser." 4. § 7, stk. 1, affattes således:
"For at den samlede ligningskommission kan træffe nogen afgørelse,  

 skal mindst halvdelen af kommissionens medlemmer eller deres stedfortrædere  

 deltage deri.
Formanden eller, hvor denne har forfald, en næstformand skal  

 deltage i alle afgørelser.
I tilfælde af stemmelighed er formandens stemme  

 afgørende." 5. § 7, stk. 2, affattes således:
"Ligningskommissionen kan i forbindelse med tilrettelæggelsen af den  

 årlige ligning opdele sig i besluttende led bestående af mindst 3 medlemmer,  

 deriblandt formanden.
Ved opdelingen skal de besluttende led så vidt muligt  

 sikres en alsidig sammensætning.
Ethvert medlem af ligningskommissionen skal  

 have sæde i et besluttende led.
Et medlem kan sidde i mere end et besluttende  

 led, såfremt det skønnes hensigtsmæssigt." 6. Efter § 7, stk. 2, indsættes som nyt stk. 3:
"Stk. 3. For at et besluttende led skal kunne træffe nogen afgørelse,  

 skal mindst 3 medlemmer eller deres stedfortrædere deltage i afgørelsen.  

 Formanden eller, hvor denne har forfald, en næstformand skal deltage i alle  

 afgørelser.
Når et andet medlem end formanden er forhindret i at deltage i et  

 møde i et besluttende led, kan det pågældende led, såfremt det skønnes  

 hensigtsmæssigt, og der blandt medlemmerne er enighed om det, supplere sig  

 med et medlem fra et andet besluttende led." 7. § 7, stk. 3, der herefter bliver stk. 4, affattes  

 således:
"Stk. 4. Selv om ligningskommissionen er delt op i besluttende led,  

 har alle kommissionens medlemmer ret til at deltage i ethvert møde.
Et medlem  

 af ligningskommissionen kan overfor formanden fremsætte begæring om at få  

 tilsendt indkaldelser til møder i besluttende led, hvoraf han ikke selv er  

 medlem.
De kommissionsmedlemmer, der ikke er medlem af det besluttende led,  

 har ikke stemmeret, men har som de øvrige medlemmer ret til at udtale sig og  

 til at forlange sager forelagt til afgørelse for den samlede  

 ligningskommission." 8. Som ny § 9, stk. 1, indsættes:
"§ 9. Formanden for ligningskommissionen leder såvel den samlede  

 kommissions som eventuelle besluttende leds møder.
Når formanden er  

 forhindret i at deltage i et møde, leder næstformanden mødet, og i  

 ligningskommissioner, der har konstitueret sig med 2 næstformænd, træder 2.  

 næstformand i funktion, når såvel formanden som 1. næstformand har  

 forfald." § 9  bliver herefter § 9, stk. 2.
 9. § 11, stk. 2, affattes således:
"Stk. 2. Ligningskommissionen kan bemyndige skatteadministrationen  

 til at træffe afgørelse på kommissionens vegne.
Dog kan ethvert medlem af  

 kommissionen, inden der er truffet afgørelse, forlange en sag forelagt til  

 afgørelse i et kommissionsmøde.
Det skal fremgå af underretningen til den  

 skattepligtige om en påtænkt eller gennemført ansættelse, hvorvidt  

 ansættelsen foretages af ligningskommissionen selv eller af  

 skatteadministrationen efter bemyndigelse." 10. § 12 affattes således:
"§ 12. I tilfælde, hvor der foreligger behørig selvangivelse, skal  

 ligningskommissionen, forinden den foretager en ansættelse til et andet beløb  

 end selvangivet, give den skattepligtige lejlighed til at ytre sig skriftligt  

 eller ved mundtlig forhandling med skatteadministrationen med henblik på  

 administrationens udarbejdelse af indstilling til ligningskommissionen.
Den  

 skattepligtige skal underrettes om den påtænkte ansættelse, om begrundelsen  

 for denne og om, at han kan forlange mundtlig forhandling med  

 ligningskommissionen, forinden denne træffer afgørelse i sagen.
Stk. 2.  Har den skattepligtige ikke inden for en  

 nærmere angivet frist benyttet sig af en af de angivne muligheder for at ytre  

 sig, kan ligningskommissionen foretage ansættelsen uden yderligere  

 underretning.
Har den skattepligtige benyttet sig af sin adgang til at ytre  

 sig forud for ansættelsen, skal der gives underretning om den foretagne  

 ansættelse med begrundelse for denne samt oplysning om klageadgang,  

 klagefrist og klagemyndighed.
Stk. 3.  Foretager ligningskommissionen en ansættelse,  

 uden at der foreligger behørig selvangivelse, skal den skattepligtige  

 underrettes om ansættelsen, om begrundelsen for denne og om klageadgang,  

 klagefrist og klagemyndighed." 11. § 14, stk. 1, 1. og 2. pkt., affattes således:
"§ 14. Klage over ligningskommissionens afgørelser skal indgives  

 skriftligt og ledsaget af begrundelse inden 4 uger efter, at der er givet den  

 skattepligtige underretning om afgørelsen, eller hvor en sådan underretning  

 ifølge § 12, stk. 2, er undladt, efter modtagelsen af slutopgørelsen.
For  

 skattepligtige, der er omfattet af lov om indkomstbeskatning af  

 aktieselskaber m.v., og for dødsboer regnes fristen fra modtagelsen af den  

 til slutopgørelsen svarende skatteopgørelse." 2. og 3. pkt. i stk. 1 bliver herefter 3. og 4. pkt.
§ 2 Bekendtgørelsen træder i kraft den 1. januar 1983.
