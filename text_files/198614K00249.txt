Nr BTL 249 Betænkning over Forslag til lov om ændring af personskatteloven (»Det  

 skrå skatteloft«)   

 Nr L 249 1986-87, 1. samling Afgivet af skatte- og afgiftsudvalget Afgivet: 19870601 Udvalget har behandlet lovforslaget i nogle møder.
Herefter indstiller et »flertal§ (udvalget med undtagelse af Socalistisk Folkepartis medlemmer) lovforslaget til forkastelse ved 3. behandling.
Et »mindretal inden for flertallet§ (Socialdemokratiets medlemmer af udvalget) udtaler, at Socialistisk Folkeparti med nærværende lovforslag gør opmærksom på et reelt problem.
Problemet består i, at regeringen ved at vælte flere og flere udgifter over på kommuner og amtskommuner tvinger de lokale skatter i vejret.
Det betyder, at flere støder imod skatteloftet.
Herved fås en uacceptabel fordelingsvirkning af skatterne.
Derimod vil Socialdemokratiet gerne ramme en pæl igennem en misforståelse, som har bidt sig fast i den offentlige debat.
Det nævnte problem er ikke en følge af skattereformen.
Der er ikke een eneste mere, der støder imod skatteloftet som følge af skattereformen.
Efter Socialdemokratiets opfattelse er de skatteprocenter, vi opererer med, ikke for små.
En marginalskat på 68 pct. plus kirkeskat, hvorved skatteyderen altså selv får lov til at beholde under en tredjedel af sin bruttoindkomst, kan ikke bære mere uden andre uheldige virkninger.
Det, der er behov for, er i stedet at finde aflastningen for personskatterne.
Det er ikke en let opgave, men efter Socialdemokratiets opfattelse findes der fortsat så store skattefrie avancer, der bør tages fat på, at det må være muligt at forhindre, at flere støder imod skatteloftet.
Det vil også være en løsning, som er fordelingspolitisk bedre end bare at forhøje det skrå skatteloft.
Socialdemokratiet afviser altså lovforslaget, men mener, at det er påtrængende at få løst problemet.
Socialdemokratiet er parat til også at kaste sine kræfter ind til løsning af denne opgave.
Et »andet mindretal inden for flertallet§ (Det Radikale Venstres medlem af udvalget) udtaler, at »det skrå skatteloft« er et led  

 i skattereformen, hvor skatteloftet blev sænket fra 73 til 68 pct.
Der blev endvidere ikke fra nogen af forligspartierne fremført ønske om at ændre reglen om, at det var statsskatten, der skulle nedsættes, når en skatteyder stødte imod skatteloftet.
Et »mindretal§ (Socialistisk Folkepartis medlemmer af udvalget) indstiller lovforslaget til »vedtagelse uændret.§ Mindretallet ønsker at udtale følgende:
I forbindelse med regeringens forsøg på at halshugge det kommunale og amtskommunale selvstyre har Socialistisk Folkeparti fremlagt et alternativ: hæv skatteloftet.
I 1986 var skatteloftet på 73 pct.
Som følge af skattereformen er det blevet sænket til 68 pct.
Stadig flere kommuner rammer imod loftet.
Det får den asociale virkning, at lav- og mellemindkomsterne får lov at betale gildet, når skatten til amtskommune og kommune overstiger 28 pct.
Dette loft vil hovedparten af danske kommuner nå i 1988.
Et lille regneeksempel hentet fra »Danske Kommuner« viser  

 problemet, når skatteloftet er nået.
Her er merskatten beregnet for 5 typiske skatteydere, såfremt den kommunale eller amtskommunale skat stiger med 1 procentpoint:
Eksemplet viser, at i de såkaldte »arbejderflertalskommuner« må  

 man være yderst tilbageholdende med skattestigninger, da de rammer asocialt, når skatteloftet er nået.
Men kommunerne er nødsaget til at skaffe sig større indtægter, fordi statsmagten i de senere år har væltet i stribevis af store udgifter over på kommunerne for at fastholde det bedrag, at statens udgifter ikke længere stiger.
På denne baggrund har formanden for Kommunernes Landsforening, borgmester Thorkild Simonsen, Århus, foreslået, at skatteloftet hæves fra 68 pct. til 73 pct.
Herved vil de færreste kommuner ramme skatteloftet, og samtidig kan man sikre en social profil i de stigende kommunale og amtskommunale skatter.
Socialistisk Folkeparti er ikke under alle omstændigheder tilhænger af højere skatter.
Men når valget står mellem drastiske nedskæringer til skade for vore børn, syge og ældre og skatteforhøjelser, der har en socialt rigtig profil, er valget let.
Derfor indstiller Socialistisk Folkeparti lovforslaget om en forhøjelse af skatteloftet til vedtagelse.
Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KRF) nfmd.
Jytte Hilden (S) Hans Hækkerup (S) Camre (S) Lohmann (S) Stavad (S) fmd.
Tastesen (S) Ruth Olsen (SF) Thoft (SF) Bernhard Baunsgaard (RV) Partiet VS havde ikke medlemmer i udvalget.
