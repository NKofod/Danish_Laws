 I henhold til § 5, stk. 2, i lov nr. 309 af 4. juni 1986 om frikommuner  

 som ændret ved lov nr. 266 af 13. maj 1987 meddeles:
 § 1.  Sundhedsministeren har den 24. september 1987  

 godkendt frikommuneregulativ nr. 7 for Nordjyllands Amtskommune om etablering  

 af betalingsordning for sygehusydelser for færdigbehandlede patienter, jf. §  

 18 a i lov om frikommuner.
 § 2.  Frikommuneregulativet indebærer, at Nordjyllands  

 Amtskommune uanset reglerne i § 5, stk. 1, i lov om sygehusvæsenet, jf.  

 lovbekendtgørelse nr. 476 af 7. november 1985, af en kommune i  

 amtsrådskredsen kan opkræve betaling pr. sengedag for patienter, der efter  

 afsluttet sygehusbehandling fortsat er indlagt på amtskommunens sygehuse, og  

 som har bopæl i den pågældende kommune.
 § 3.  Frikommuneregulativet træder i kraft den 1.  

 januar 1988 og gælder til og med 31. december 1993. Frikommuneregulativet vil  

 være fremlagt de samme steder som amtsrådets mødedagsordener, jf. § 9, stk.  

 3, i lov om kommunernes styrelse.
