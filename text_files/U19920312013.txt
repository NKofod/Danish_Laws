Den 8/11 1990 var der indgået forlig mellem repræsentanter for dels  

 fagforbundet F dels arbejdsgiverforeningen A og dennes medlemsvirksomhed  

 hotellet H om, at H skulle efterbetale 40.000 kr. i 3 rater, første gang d.  

 1/12 1990. Da første rate ikke blev betalt, skrev F den 21/12 1990 til A, at  

 man - såfremt hele gælden ikke var betalt inden 5/1 1991 - ønskede  

 mæglingsmøde inden udgangen af januar 1991. Imidlertid blev der først efter  

 indgriben af LO afholdt fællesmøde om sagen den 31/5 1991. A blev herefter  

 indklaget for Arbejdsretten med påstand om bod for overenskomstbrud ved ikke  

 at have efterkommet begæringen om mæglingsmøde inden for rimelig tid.
H var  

 kort tid efter forligets indgåelse overtaget til brugelig pant af en  

 kreditforening, og der var afholdt tvangsauktion over hotellet den 3/4 1991.
Arbejdsretten fandt, at F i sin mæglingsbegæring havde fastsat en  

 rimelig lang frist til afholdelse af mæglingsmødet, og konstaterede, at A  

 uanset dette først den 12/2 1991 havde sendt opfordringer til sit medlem og  

 til kreditforeningen om at få afklaret deres indbyrdes forhold og medvirke  

 aktivt til, at der snarest kunne blive berammet mæglingsmøde.
Under disse  

 omstændigheder fandt Arbejdsretten, at A, der ikke til sin undskyldning kunne  

 påberåbe sig ikke at være blevet rykket tilstrækkeligt for svar, havde begået  

 brud på de gældende mæglingsregler og i den anledning pådraget sig et  

 bodsansvar.
 Boden blev bl.a. under hensyntagen til, at A's holdning ikke kunne  

 tolkes som en bevidst tilsidesættelse af den overenskomstmæssige forpligtelse  

 til at deltage i mæglingsmøder, fastsat til 25.000 kr.
 1. Ved klageskrift af 23. august 1991 har Landsorganisationen i Danmark  

 for Restaurations- og Bryggeriarbejder Forbundet indklaget Dansk  

 Arbejdsgiverforening for Arbejdsgiverforeningen af Hoteller og Restauranter  

 for Arbejdsretten og nedlagt følgende påstand:
 Indklagede, Arbejdsgiverforeningen af Hoteller og Restauranter, tilpligtes  

 at overholde gældende mæglingsregler og for brud herpå at betale en efter  

 rettens skøn fastsat bod til Restaurations- og Bryggeriarbejder Forbundet.
 Indklagede har påstået frifindelse.
 2. Den mellem parterne gældende overenskomst indeholder i § 19 bl.a.  

 følgende mæglingsregler:
 »Stk. 1. Organisationerne er enige om, at enhver uenighed af faglig  

 karakter bør søges bilagt ved mægling, eventuelt ved voldgift efter  

 nedenstående regler.
 Mægling skal i alle tilfælde - jfr. dog stk. 5 - foretages, såfremt en af  

 parterne forlanger det.
 Stk. 2. Mæglingsudvalget skal bestå af 4 medlemmer, hvoraf 2 vælges af  

 hver af de undertegnede organisationer.
Stk. 3. Når en organisation på et af sine medlemmers vegne begærer mægling  

 afholdt, skal mæglingsudvalget træde sammen til forhandling.
I København  

 indenfor en frist af 3 hverdage og i provinsen indenfor en frist af 5  

 hverdage.
Mæglingen foretages så vidt muligt på stedet, hvor uenigheden er opstået  

 og således, at repræsentanter for de stridende parter kan tilkaldes.  

 ..........« Der er mellem parterne enighed om, at de i stk. 3 indeholdte frister i  

 praksis hverken kan eller skal overholdes og således ikke er afgørende for  

 bedømmelsen af den foreliggende sag.
3. Af sagen fremgår, at der ved et lokalt forhandlingsmøde den 8. november  

 1990 på Strandhotel Frederiksminde i Præstø blev indgået forlig mellem  

 repræsentanter for parterne i nærværende sag om forskellige  

 uoverensstemmelser, hidrørende fra de forudsætninger, under hvilke hotellet  

 havde tiltrådt parternes overenskomst.
Som led i forliget forpligtede  

 hotellet sig til at efterbetale 40.000 kr. i 3 rater på henholdsvis 13.000  

 kr., 13.000 kr. og 14.000 kr.
Første rate skulle betales den 1. december  

 1990, medens der ikke var anført noget betalingstidspunkt for de øvrige to  

 rater.
 Da første rate ikke blev betalt, sendte forbundet den 21. december 1990  

 følgende skrivelse til den indklagede arbejdsgiverforening:
 »Vedr.: Deres medlem Hotel Frederiksminde.....
 I henhold til paragraf 19 i overenskomsten mellem AHR og HRPS skal vi fra  

 RBF, Storstrøms amt, anmode om et mæglingsmøde.
 Sagen drejer sig om opfyldelse af forhandlingsreferatet fra d.  

 8/11-90.....
 Sagsfremstilling: .....
 Sagen kan afsluttes mod, at der sker indbetaling til RBF..... inden 5.  

 januar 1991 på kr. 40.000 ialt samt ansættelsesbeviser for de personer, der  

 arbejder der på nuværende tidspunkt.
 I modsat fald skal vi have berammet en møde dato for afholdelse af  

 mæglingsmøde.
Dette kan aftales kontorerne imellem og skal ske inden udgangen af januar  

 måned.....« Indklagede fremsendte den 28. december 1990 kopi af mæglingsbegæringen til  

 hotellets indehaver med bemærkning om, at virksomheden ville »blive  

 kontaktet inden mæglingsmødets afholdelse.« Som svar herpå modtog indklagede følgende skrivelse af 31. december 1990  

 fra hotellets indehaver:
»Vedr.
Mæglingsbegæring.
 Jeg vil herved meddele Dem, at jeg ikke har noget at gøre med Hotel  

 Frederiksminde ApS.
I må henvende Jer til Kreditforeningen Danmark, da de har taget hotellet  

 til brugelig pant, og derfor kører det videre, ved advokat Keld Nørrslet,  

 Præstø.« Den 12. februar 1991 sendte indklagede herefter enslydende skrivelser til  

 hotellets indehaver og advokat Nørslet, Præstø, som repræsentant for  

 Kreditforeningen Danmark.
I skrivelserne hed det:
»Vedr.: Mæglingsbegæring RBF ctr.
AHR for Strandhotellet  

 Frederiksminde.
Ved skrivelse af 28. december 1990 oplyste AHR Strandhotellet om, at  

 Restaurations- og Bryggeriarbejder Forbundet ved skrivelse af 21. december  

 1990 har begæret mægling vedrørende en række påståede overenskomstbrud.
Ved skrivelse af 31. december 1990 har Fru Lis Friberg, der står som ejer  

 af forretningen, meddelt AHR, at hun ikke længere har noget med virksomheden  

 at gøre.
Endvidere er det oplyst, at virksomheden er taget til brugelig pant  

 af Kreditforeningen Danmark ved advokat Keld Nørslet, Præstø, som telefonisk  

 overfor AHR har tilkendegivet, at Kreditforeningen Danmark ikke hæfter for  

 eventuelle krav imod virksomheden.
AHR skal i denne anledning gøre opmærksom på, at AHR, i medfør af  

 overenskomstens § 19, er forpligtet til at medvirke ved fagretlig behandling  

 af mæglingssager rejst imod virksomheden, uanset om det måtte være Fru Lis  

 Friberg eller Kreditforeningen Danmark.
Der vil blive berammet mæglingsmøde  

 til afholdelse snarest, og såfremt mægligssagen måtte blive afgjort med en  

 efterbetaling til forbundet, gøres der opmærksom på, at en sådan afgørelse er  

 umiddelbart eksigibel i henhold til Arbejdsretslovens § 20, stk. 2.
AHR skal derfor opfordre Fru Lis Friberg og Kreditforeningen Danmark til  

 at få afklaret deres indbyrdes forhold med hensyn til hæftelse m.v., samt at  

 medvirke aktivt i forbindelse med afviklingen af mæglingssagen.
Det kan i  

 denne forbindelse yderligere oplyses, at AHR's medlemmer i henhold til  

 vedtægternes § 17, § 18 og § 19 er forpligtet til at give møde og ubetinget  

 efterkomme trufne mæglingsafgørelser.
Nærmere oplysninger med hensyn til tid og sted for mæglingsmødets  

 afholdelse vil tilgå.« Den 3. april 1991 blev der afholdt tvangsauktion over hotellet.
Den 12. april 1991 begærede Landsorganisationen i Danmark for klageren  

 fællesmøde afholdt.
I skrivelsen herom til Dansk Arbejdsgiverforening  

 anførtes bl.a., at det »trods rykkere til AHR« ikke havde været  

 muligt at formå dem til at beramme møde »for opfølgning af  

 forhandlingsmødet.« Det begærede fællesmøde blev afholdt den 31. maj 1991. I referatet fra  

 mødet hedder det bl.a.:
 »Parterne bekræftede, at der på et forhandlingsmøde den 8. november  

 1990 var indgået aftale om, at virksomheden..... til fuld og endelig  

 afgørelse af ethvert krav parterne imellem indbetaler kr. 40.000,- incl.  

 feriepenge og søgnehelligdagsbetaling i perioden fra 7. juni 1989 til 8.  

 november 1990.
 Beløbet blev imidlertid ikke indbetalt, hvorfor forbundet ved brev af 21.  

 december 1990 anmodede AHR om afholdelse af et mæglingsmøde i sagen.
På grund af vanskelighederne omkring ejerforholdene, idet virksomheden den  

 19. december 1990 af Kreditforeningen Danmark var taget til brugeligt pant og  

 3. april 1991 blev solgt på tvangsauktion, blev der ikke aftalt noget  

 mæglingsmøde i sagen.
Dette uanset at AHR senest ved skrivelse af 12. februar  

 1991..... gjorde opmærksom på, at man var forpligtet til at afholde  

 mæglingsmøde.
AHR beklager, at det uanset foreningens bestræbelser ikke lykkedes at få  

 afholdt mæglingsmødet, men bekræfter på den givne foranledning på fællesmødet  

 det af den 8. november 1990 aftalte forlig.
Arbejdersiden tog forbehold for  

 at videreføre sagen for så vidt angår det ikke afholdte mæglingsmøde.
Parterne er enige om, at det skyldige beløb i hvert fald på baggrund af  

 den stedfundne tvangsauktion den 3. april 1991 søges inddækket hos  

 Lønmodtagernes Garantifond.« Det er oplyst, at Lønmodtagernes Garantifond har afvist at dække kravet,  

 og at man i den anledning fra forbundets side overvejer et sagsanlæg mod  

 fonden.
 4. For Arbejdsretten er der afgivet forklaring af nedennævnte vidner.
Afdelingsformand Birger Hansen har forklaret bl.a., at den normale  

 procedure ved fremsendelse af mæglingsbegæringer til den modstående  

 arbejdsgiverorganisation er, at begæringen indføres i en kontrolbog,  

 hvorefter man rykker telefonisk, hvis man efter 14 dages forløb ikke har  

 modtaget svar på begæringen.
Der foretages ikke notering herom.
Det er for  

 det meste en af kontorets damer, som rykker telefonisk.
Resulterer samtalen  

 ikke i en afklaring, sættes sagen i erindring 8 dage frem.
Vidnet har ikke  

 selv rykket foreningen i denne sag.
Souschef i Arbejdsgiverforeningen af Hoteller og Restauranter Stephan Høy  

 Falsner har forklaret bl.a., at han jævnligt deltager i mæglingsmøder.
Den  

 normale fremgangsmåde i foreningen er, at modtagne mæglingsbegæringer efter  

 registrering og afslutning af den indledende procedure går til berammelse med  

 henblik på at finde et passende tidspunkt for mæglingsmødets afholdelse.
Man  

 prøver i forbindelse hermed at samle flere sager amtsvis til foretagelse  

 samme dag, idet dette er tidsbesparende.
I den foreliggende sag opstod det  

 problem, som på grund af de senere års turbulens i branchen ikke så sjældent  

 opstår, nemlig at der står to parter over for hinanden, som gensidigt siger,  

 at det er den anden, der er den ansvarlige.
Det giver problemer, da  

 foreningen jo er overenskomstmæssigt forpligtet til at medvirke til  

 afholdelse af mæglingsmøder, når begæring herom fremkommer.
Vidnet er ikke  

 personligt blevet rykket i denne sag og har spurgt det øvrige personale, om  

 nogen af disse er blevet rykket.
Ingen har haft nogen erindring herom.
Hver  

 enkelt sag lægges efter journalisering i en samlemappe for hvert amt, og her  

 lægges også efter ekspedition eventuelle lapper med telefoniske rykkere.
Når  

 sagen gik i stå efter afsendelsen af de to skrivelser af 12. februar 1991 til  

 hotellets ejer og advokat Nørslet, må det skyldes, at den er »gået i  

 glemmebogen«, og at der nok ikke er kommet rykkere fra forbundet.
Tidligere sekretær i Arbejdsgiverforeningen af Hoteller og Restauranter  

 Sonja Timm har forklaret bl.a., at modtagne mæglingsbegæringer bliver indført  

 i en kolonnebog og lagt i et omslag samtidig med, at den pågældende  

 virksomhed bliver underrettet om begæringen.
Disse samles amtsvis i dertil  

 indrettede samlemapper.
Der er blevet rykket telefonisk fra forbundet for at  

 få mødet i denne sag berammet.
Da hun modtog hotellets skrivelse af 31.  

 december 1990, kontaktede hun forbundet telefonisk og sagde til Birger  

 Hansen, at det vist var helt galt, og at hun var nødt til at snakke med  

 foreningens jurister om sagen.
Hun holdt op i foreningen den 26. februar  

 1991.
 Birger Hansen har bekræftet, at han er blevet underrettet om de specielle  

 forhold i denne sag.
5. Til støtte for påstanden har klageren anført, at sagens forløb viser,  

 at den indklagede arbejdsgiverforening har manglet vilje til at efterkomme  

 mæglingsbegæringen og således har tilsidesat den forpligtelse hertil, der  

 følger af overenskomstens § 19. Efter fremsendelsen af mæglingsbegæringen den  

 21. december 1990 hengik der lang tid med adskillige telefoniske rykkere,  

 uden at foreningen fik gjort noget ved sagen.
Vel er det ikke overenskomstens  

 frister, man forlanger overholdt, men en mæglingsbegæring skal efterkommes,  

 så snart det er praktisk muligt, hvilket vil sige, når der er plads i  

 kalenderen.
Det gælder ikke mindst i en situation som den foreliggende, hvor  

 sagen drejede sig om et uomtvistet lønkrav i form af et efterbetalingskrav på  

 40.000 kr.
Fra forbundets side havde man endda fastsat en frist for  

 fastsættelse af en mødedato helt frem til udgangen af januar 1991. Alligevel  

 skete der i realiteten ikke noget før fremsendelsen af fællesmødebegæringen  

 den 12. april 1991 og det derefter afholdte fællesmøde den 31. maj 1991. De  

 vanskeligheder, man fra indklagedes side henviser til som undskyldning for,  

 at der intet skete, var man bekendt med allerede i slutningen af december  

 1990. Af skrivelserne den 12. februar 1991 fremgår da også, at man var klar  

 over, at man uanset de opståede komplikationer var forpligtet til at medvirke  

 til mæglingsmødets afholdelse.
Trods dette skete der ikke noget, fordi sagen  

 som forklaret af indklagedes souschef gik i glemmebogen.
Ingen af de  

 undskyldninger, man har påberåbt sig, er acceptable undskyldninger.
Man  

 skulle hurtigst muligt have indkaldt til det begærede mæglingsmøde, hvor man  

 så kunne have forsøgt at få forholdene afklaret.
Allerede i den faste  

 Voldgiftsrets kendelse af 17. november 1927 i sag nr. 1121 blev det  

 fastslået, at en antagelse om, at et begæret mæglingsmøde ville blive  

 resultatløst, ikke kunne tjene som undskyldning for ikke at deltage i et  

 sådant møde.
6. Indklagede har anført, at det passerede ikke er udtryk for nogen  

 vægring fra indklagedes side mod at deltage i det begærede mæglingsmøde, og  

 at der heller ikke foreligger nogen bodspådragende fristoverskridelse.
Fra  

 indklagedes side er man ganske enig i udgangspunktet: at der er pligt til at  

 møde op, når den anden part begærer mæglingsmøde afholdt.
Men som erkendt af  

 klageren er de korte frister i overenskomsten ikke frister, som skal  

 overholdes.
Det afhænger derfor af de konkrete omstændigheder, hvor hurtigt  

 en mæglingsbegæring kan og skal imødekommes.
I den foreliggende sag var  

 omstændighederne specielle, idet virksomheden var taget til brugeligt pant af  

 kreditforeningen, som afviste at hæfte for kravet.
Derfor forløb sagen ikke,  

 som den slags sager plejer at gøre, hvilket forbundet blev underrettet om  

 undervejs.
Dette fremgår af Sonja Timms forklaring og er bekræftet af Birger  

 Hansen.
I de to breve af 12. februar 1991 har indklagede klart sagt, at man  

 var nødt til at møde, når mægling var begæret.
Af brevene fremgår, at man  

 ikke havde til hensigt at diskutere sagen mere med de to adressater, men at  

 man nu ville tage initiativ til at få mødet afholdt.
Derefter skete der  

 ganske vist ikke mere inden fællesmødet den 31. maj 1991, hvilket skyldtes,  

 at sagen beklageligvis var gået i glemmebogen.
Spørgsmålet er derfor, om  

 indklagede har pådraget sig et bodsansvar for denne forglemmelse? Da  

 forbundet var klager i sagen, havde det i den situation været naturligt, at  

 man havde rykket indklagede, inden man via Landsorganisationen i Danmark  

 begærede fællesmøde afholdt.
Man burde have sendt indklagede et skriftligt  

 påkrav.
I mangel heraf kan det efter Birger Hansens noget upræcise erindring  

 om, i hvilket omfang der er rykket telefonisk, ikke lægges til grund, at det  

 også er sket, efter at Birger Hansen af Sonja Timm var underrettet om de  

 opståede vanskeligheder i sagen.
I modsætning til den af klageren påberåbte  

 sag nr. 1121 var der således ikke tale om nogen bevidst trænering af sagen,  

 hvis forløb heller ikke er udtryk for, at der var særlige medlemsinteresser,  

 der skulle plejes.
I givet fald må der ved bodsudmålingen tages hensyn til  

 sagens særlige omstændigheder og bodsudmålingen i tidligere tilsvarende  

 sager, herunder sagerne nr. 9673 og 88.167 7.Arbejdsretten skal udtale:
Af overenskomstens § 19, stk. 1, fremgår, at mægling i alle tilfælde - med  

 en for denne sag betydningsløs undtagelse - skal foretages, såfremt en af  

 parterne forlanger det.
Selv om der er enighed om, at de i overenskomstens §  

 19, stk. 3, indeholdte frister under nutidens forhold hverken kan eller skal  

 overholdes, viser de formelt endnu gældende meget korte frister for  

 mæglingsudvalgets sammentræde, at en begæring om afholdelse af mæglingsmøde  

 skal efterkommes snarest muligt.
I den foreliggende sag havde klageren i sin mæglingsbegæring af 21.  

 december 1990 fastsat frist til udgangen af januar 1991 for fastsættelse af  

 datoen for mæglingsmødets afholdelse, hvilket også under de i sagen oplyste  

 særlige omstændigheder må anses for en rimelig lang frist hertil.
Uanset  

 dette fremsendte indklagede først den 12. februar 1991 opfordringer til sit  

 medlem og til den advokat, som repræsenterede brugspanthaveren, om at få  

 afklaret deres indbyrdes forhold og medvirke aktivt under mæglingssagen med  

 samtidig tilkendegivelse om, at der »vil blive berammet mæglingsmøde til  

 afholdelse snarest«, hvorefter sagen hos indklagede »gik i  

 glemmebogen« uden afholdelse af mæglingsmøde.
Under disse omstændigheder finder Arbejdsretten, at indklagede - der ikke  

 til sin undskyldning kan påberåbe sig ikke at være blevet rykket  

 tilstrækkeligt for svar - har begået brud på de gældende mæglingsregler og i  

 den anledning pådraget sig et bodsansvar.
Ved fastsættelsen af bodens  

 størrelse har retten taget hensyn dels til prisudviklingen siden afgørelserne  

 i sagerne 10.006 og 10.315, dels til det forhold, at indklagedes holdning  

 efter det foreliggende ikke kan tolkes som en bevidst tilsidesættelse af den  

 overenskomstmæssige forpligtelse til at deltage i mæglingsmøder.
Boden  

 fastsættes herefter til 25.000 kr.
 T h i k e n d e s f o r r e t :
 Indklagede, Arbejdsgiverforeningen af Hoteller og Restauranter, skal  

 overholde gældende mæglingsregler.
 For brud på overenskomsten ved ikke at overholde disse regler skal  

 indklagede betale en bod på 25.000 kr. til Restaurations - og  

 Bryggeriarbejder Forbundet.
 I sagsomkostninger til Arbejdsretten skal indklagede betale 2.000 kr.
 (* 1) Henvisninger: K. 91.268.
