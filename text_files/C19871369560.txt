I vejledning nr.
I-16/86 af 28. august 1986 om særforanstaltninger for  

 ærter, bønner, hestebønner og sødlupiner foretages følgende ændringer:
 1. I vejledningens pkt. 1, litra d, ændres »bilag 2« til  

 »bilag 4«.
 2. Vejledningens pkt. 2.4., litra a, sidste punktum, affattes  

 således:
 »Støtten fastsættes af Kommissionen under hensyntagen til  

 differencebeløbet mindst 2 gange om måneden, normalt til anvendelse fra hhv.  

 den 1. og den 16. i hver måned«.
 3. Vejledningens pkt. 2.4, litra b, sidste punktum, affattes  

 således:
»Støtten fastsættes under hensyntagen til differencebeløbet inden  

 produktionsårets begyndelse og kan ændres, hvis markedsprisen ændrer sig  

 væsentligt.« 4. Vejledningens pkt. 4.1, sidste punktum, affattes således:
 »For produktionsåret 1987/88 udgør minimumsprisen 25,77 ECU pr. 100  

 kg for ærter, 24,86 ECU pr. 100 kg for bønner og hestebønner og 28,90 ECU pr.  

 100 kg for sødlupiner«.
 5. Vejledningens pkt. 4.2, 2. punktum, affattes således:
 »For produktionsåret 1987/88 udgør de månedlige forhøjelser 0,18 ECU  

 pr. 100 kg gældende fra 1. september 1987 til og med april 1988«.
 6. I vejledningens pkt. 12.1, tilføjes:
»e.
Angivelse af den medlemsstat, hvor produktet er høstet«.
 7. I vejledningens pkt. 12.2, 2. linie, ændres »eller  

 telegram« til »telegram eller telefaxmeddelelse«, og i 4.  

 linie »eller telex« til »telex- eller telefaxmeddelelse«.
 8. Vejledningens pkt. 15.1 affattes således:
» 15.1  Brugeren skal regelmæssigt til direktoratet indsende  

 forarbejdningserklæring, jfr. bilag 7, om de mængder, der er forarbejdet i en  

 periode, som ikke må overstige en måned . Erklæringen vedr. en periode skal  

 være direktoratet i hænde  senest 2 måneder efter den måned, hvori  

 forarbejdningen er afsluttet.
Såfremt forarbejdningen af et enkelt parti  

 varer flere måneder, kan erklæring for hele partiet indgives senest ved  

 udgangen af den 2. måned efter den måned, hvori forarbejdningen er afsluttet.  

 Erklæringen skal for hvert produkt og forarbejdningstype indeholde følgende  

 oplysninger:
a.
De mængder, som er blevet forarbejdet, udtrykt i bruttovægt og i givet  

 fald justeret vægt, jfr. bilag 3.
b.
Reference til modtagelseserklæring.
c.
Reference til identificeringsattest«.
 9. I vejledningens pkt. 16.2, ændres »eller  

 telexmeddelelse« til »telex- eller telefaxmeddelelse«.
 10. I pkt. 18 indsættes følgende:
»Såfremt det støtteberettigede produkt er købt i et andet  

 medlemsland, skal T 5 dokumentet fra oprindelseslandet eller kopi heraf  

 påtegnes af direktoratet.« 11. I vejledningen indsættes som nyt pkt. 21.a følgende:
»21.a Regler ved samhandel mellem medlemsstaterne 21.a.1.  Når de i pkt. 2.1 nævnte produkter, der er høstet i  

 Danmark - bortset fra de i pkt. 1, litra h, nr. 2a, 2b og nr. 4, 1. led,  

 anførte samt produkter, der i Danmark er anerkendt som såsæd - udføres til et  

 af de øvrige fællesskabslande, skal der udfærdiges et kontroleksemplar T nr.  

 5.
21.a.2.  I T nr. 5 kontroleksemplaret skal der i rubrik 41 (fra  

 1. januar 1988 rubrik 31) foruden varebeskrivelsen anføres, at produktet er  

 høstet i Danmark.
Endvidere skal rubrik 103 og 104 udfyldes, idet der i  

 rubrik 104 efter udstregning af de ikke gældende angivelser, tilføjes  

 »bestemt til anvendelse som omhandlet i art. 9 i forordning nr. 3540/85  

 eller til udførsel til tredjelande«.
21.a.3.  Forinden udfærdigelse af kontroleksemplar T nr. 5 skal  

 der over for EF-direktoratet stilles en sikkerhed på 4 ECU pr. 100 kg netto  

 (p.t. 35,02 kr.) til sikring af, at produkterne enten anvendes i  

 overensstemmelse med art. 9 i forordning nr. 3540/85 eller udføres til  

 tredjelande.
På grundlag af den stillede sikkerhed udfærdiger direktoratet et  

 garantibevis med angivelse af den mængde, for hvilken der er stillet  

 sikkerhed.
21.a.4.  Sikkerheden frigives, såfremt det pågældende  

 kontroleksemplar senest 12 måneder efter den måned, i hvilken sikkerheden er  

 blevet stillet, er modtaget i EF-direktoratet med påtegning om, at de i pkt.  

 21.a.3, anførte forpligtelser er opfyldt.
Forpligtelsen anses for opfyldt,  

 såfremt mindst 98% af den i kontroleksemplarets rubrik 103 anførte mængde er  

 blevet anvendt eller udført til tredjelande.
Såfremt forpligtelsen er opfyldt  

 for en mængde, der er 2% større end den i kontroleksemplaret anførte mængde,  

 anses den overskydende mængde som indført fra tredjelande.
 21.a.5  De i pkt. 21.a, anførte bestemmelser har virkning fra 1.  

 november 1987.
 21.a.6.  Indtil 31. december 1987 kan støtteberettigede produkter  

 anses for at være høstet i den medlemsstat, der har udfærdiget certifikat for  

 køb til minimumspris.
 12. Vejledningens pkt. 23 affattes således:
 »23. Vejning og prøvetagning .
 Ved produkternes indlevering til den anerkendte organisation skal vægten  

 af produkterne bestemmes, og der skal udtages prøver til kontrol med  

 produkterne i overensstemmelse med bestemmelserne i pkt. 9 og 10.
Af hensyn til kontrollen skal den anerkendte organisation med mindst 2  

 dages varsel underrette Statens Foderstofkontrol om datoerne og stederne for  

 produkternes levering og forarbejdning.« 13. Vejledningens pkt. 24.1 affattes således:
 »  24.1.  Ved forarbejdning af produkterne i en anerkendt  

 organisation forstås enhver behandling inden for denne organisations område,  

 hvorved foderprodukternes art ændres ved formaling el.lign. behandling efter  

 en af metoderne i bilag 8. Statens Foderstofkontrol kan dog, på anmodning af  

 en anerkendt organisation, tillade at forarbejdning foretages på en nærmere  

 angivet virksomheds område, når dette område yder tilstrækkelig garanti med  

 hensyn til kontrollen med de produkter, der forarbejdes.
 Statens Foderstofkontrol kan endvidere give tilladelse til, at  

 forarbejdning foretages på producentens bedrift, når forarbejdningen sker  

 kontinuerligt efter vejning og prøveudtagning med et transportabelt udstyr,  

 som forudgående er kontrolleret og godkendt«.
 14. Vejledningens pkt. 24.2 affattes således:
 »  24.2.  Produkterne må ikke forlade en anerkendt  

 organisation i uforarbejdet stand, bortset fra tilfælde af force majeure og i  

 de i pkt. 24.1 omhandlede tilfælde.
 15. Vejledningens pkt. 26.1 affattes således:
 »  26.1 . Den anerkendte organisation skal føre et  

 lagerregnskab, hvoraf mindst fremgår:
 - de mængder produkter, der i uforarbejdet stand er ankommet til den  

 anerkendte organisation med henblik på forarbejdning, samt deres indhold af  

 urenheder og vandindhold, i givet fald med særskilt angivelse af de mængder,  

 der er forarbejdet på producenternes bedrifter.
- flytning af produkterne inden for den anerkendte organisations område og  

 i givet fald mellem den anerkendte organisation og den virksomhed, hvor de  

 forarbejdes, jfr. pkt. 24.1, - de mængder produkter, der er blevet forarbejdet og tilbageleveret til  

 producenten, justeret efter metoden i bilag 3 og specificeret efter  

 forarbejdningstype som omhandlet i pkt. 24.1, - de mængder, der er afstået mellem medlemmerne indbyrdes.« 16. Bilag 1, 5 og 6 udgår og erstattes af de bilag med samme  

 numre, som er vedlagt denne vejledning.
Bilag 1 Retsgrundlag Rådsforordning nr. 1431/82 af 18. maj 1982 om fastsættelse af  

 særforanstaltninger for ærter, bønner, hestebønner og sødlupiner, senest  

 ændret ved forordning nr. 3127/86, Rådsforordning nr. 2036/82 af 19. juli 1982 om fastsættelse af almindelige  

 regler vedr. særforanstaltninger for ærter, bønner, hestebønner og  

 sødlupiner, senest ændret ved forordning nr. 1958/87, Rådsforordning nr. 1957 af 2. juli 1987 om fastsættelse af tærskelprisen  

 til udløsning af støtte for ærter, bønner, hestebønner og sødlupiner samt  

 målprisen og minimumsprisen for disse produkter for produktionsåret 1987/88, Rådsforordning nr. 1959/87 af 2. juli 1987 om fastsættelse af de månedlige  

 forhøjelser af tærskelprisen til udløsning af støtte til ærter, bønner,  

 hestebønner samt af målprisen og minimumsprisen for disse produkter for  

 produktionsåret 1987/88, Kommissionsforordning nr. 3540/85 af 5. december 1985 om  

 gennemførelsesbestemmelser til særforanstaltninger for ærter, bønner,  

 hestebønner og sødlupiner, senest ændret ved forordning nr. 2889/87.
