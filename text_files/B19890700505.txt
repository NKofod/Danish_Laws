§ 1 Vedtægtens område omfatter det vandareal, der ligger inden for (østen for)  

 en linie over molehovederne på Karrebæksminde havn, langs vestkysten af Enø  

 og Dybsø til nærmeste punkt på Svinø Land ved KTAS kabelbåken, hvor vejen  

 fører ned til Svinø Havn.
§ 2 Mellem bundgarn og bundgarnslignende redskaber skal sideafstanden være 250  

 meter.
Sideafstanden mellem rejeruser og udsatte bundgarn og  

 bundgarnslignende redskaber skal være 75 meter.
Sideafstanden mellem  

 rejeruser indbyrdes og åleruser (kasteruser enkelte eller dobbelte) indbyrdes  

 skal ligeledes være 75 meter.
§ 3 På vedtægtsområdet er ethvert fiskeri med trawl-, vod- og notredskaber  

 forbudt.
§ 4 Enhver form for fiskeri med stangende redskab på vedtægtsområdet er  

 forbudt, herunder undervandsfiskeri med håndredskaber.
§ 5 I Karrebæksminde havn og kanal fra vedtægtens vestgrænse til en linie  

 draget fra den østlige pynt på Martens Havn til nordgrænsen af feriebyen på  

 Enø, skal bundgarn, ruser, garn og kroge anbringes således, at der altid  

 holdes en passage af mindst sejlløbets bredde åbent for fiskens frie ind- og  

 udvandring, jf. dog det til enhver tid gældende havnereglement.
 Stk. 2.  I løbet mellem Enø og Dybsø, fra vedtægtens  

 vestgrænse til en linie ret fra den nordligste pynt på Dybsø til det østlige  

 punkt på Enø, skal bundgarn, ruser, garn og kroge anbringes således, at der  

 altid holdes et løb åbent for fiskenes frie ind- og udvandring.
 Stk. 3.  I Dybsø strøm, fra vedtægtens vestgrænse til en  

 linie draget fra den nordligste pynt på Svinø land, i ret vest til nærmeste  

 punkt på Dybsø, skal bundgarn, ruser, garn og kroge anbringes således, at der  

 altid holdes et løb åbent for fiskens frie ind- og udvandring.
 Stk. 4.  I Hestevodsrenden skal fiskeredskaber anbringes  

 således, at der i renden altid holdes et løb åbent på mindst 2 meters bredde  

 for passage af pramme og lignende.
§ 6 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende lov om  

 saltvandsfiskeri.
§ 7 Overtrædelse af bestemmelserne i denne vedtægt straffes med bøde.
Med  

 samme straf anses den, der undlader at efterkomme påbud og ordre, som  

 fiskerikontrollen giver i henhold til denne vedtægt.
 Stk. 2.  Med hensyn til konfiskation gælder  

 bestemmelserne i Borgerlig straffelov og saltvandsfiskeriloven.
 Stk. 3.  Foranstående i henhold til lov nr. 306 af 4.  

 juni 1986 om saltvandsfiskeri § 33, udarbejdede vedtægt stadfæstes herved  

 således, at den træder i kraft den 15. oktober 1989, fra hvilket tidspunkt  

 den under 8. december 1947 stadfæstede vedtægt bortfalder.
