Nr LSF 265 Forslag til Lov om ændring af lov om folkehøjskoler, husholdningsskoler og  

 efterskoler (Indførelse af kommunal og amtskommunal bidragsordning for  

 efterskoleelever og obligatorisk kommunal elevstøtte) Fremsat af kulturministeren (Grethe Rostbøll) den 8. april 1992 Vedtaget ved tredjebehandling den 13. maj 1992 Lov nr. 387 af 20/05/1992 § 1 I lov om folkehøjskoler, husholdningsskoler og efterskoler, jf.  

 lovbekendtgørelse nr. 661 af 26. oktober 1988, som ændret ved § 25 i lov nr.  

 371 af 6. juni 1991, foretages følgende ændringer:
 1. Efter § 12 indsættes:
»Kapitel 3 a Kommunale og amtskommunale bidrag for efterskoleelever § 12. a.
En elev anses for hjemmehørende i den kommune, hvor  

 eleven er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune, hvori  

 bopælskommunen ligger (bopælsamtskommunen).
§ 12 b.
Bopælskommunen betaler bidrag til staten for hver elev  

 under 18 år, der er optaget på en efterskole.
 Stk. 2. Kommunens bidrag fastsættes på de årlige finanslove.
 Stk. 3. Kulturministeren fastsætter nærmere regler om  

 fremgangsmåden ved opkrævning af bidrag.
§ 12 c.
Bopælsamtskommunen betaler bidrag til staten for elever  

 med svære handicap, som er optaget på en efterskole, og for hvem  

 Kulturministeriet har godkendt ekstra lærertimer og hjælpemidler.
 Stk. 2. Amtskommunens bidrag fastsættes som svarende til statens  

 budgetterede tilskud pr. elev for udgifter til ekstra lærertimer og  

 hjælpemidler.
 Stk. 3. Kulturministeren fastsætter nærmere regler om beregningen  

 af og fremgangsmåden ved opkrævning af bidrag.
§ 12 d.
Bopælskommunen og bopælsamtskommunen kan kræve refusion af  

 bidraget i henhold til §§ 12 b og c fra en anden kommune eller amtskommune  

 for elever, som ved beregningen af kommunal udligning til kommuner og  

 amtskommuner indgår i folketallet i den anden kommune eller amtskommune.
§ 12 e.
Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes udgifter  

 i forbindelse med bidragsordningens indførelse.« 2. Efter § 16 indsættes i kapitel 4 :
» § 16 a.
Til nedbringelse af elevbetalingen giver kommunerne  

 elevstøtte til elever på efterskoler, som opfylder de i § 14 nævnte  

 aldersbetingelser.
Stk. 2. Elevstøtten ydes med et fast ugentligt beløb til hver  

 elev.
Støttebeløbet fastsættes på de årlige finanslove.
 Stk. 3. Ministeren fastsætter nærmere regler om støtten.
Stk. 4. Statens generelle tilskud til kommunerne for 1993 og de  

 følgende år forhøjes med 86,3 mio. kr. i 1992-pris- og lønniveau.« § 2 Loven træder i kraft den 1. januar 1993.
Oprindeligt fremsat forslag § 1 I lov om folkehøjskoler, husholdningsskoler og efterskoler, jf.  

 lovbekendtgørelse nr. 661 af 26. oktober 1988, som ændret ved § 25 i lov nr.  

 371 af 6. juni 1991, foretages følgende ændringer:
 1. Efter § 12 indsættes:
»Kapitel 3 a Kommunale og amtskommunale bidrag for efterskoleelever § 12. a.
En elev anses for hjemmehørende i den kommune, hvor  

 eleven er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune, hvori  

 bopælskommunen ligger (bopælsamtskommunen).
§ 12 b.
Bopælskommunen betaler bidrag til staten for hver elev  

 under 18 år, der er optaget på en efterskole.
 Stk. 2. Kommunens bidrag fastsættes på de årlige finanslove.
 Stk. 3. Kulturministeren fastsætter nærmere regler om  

 fremgangsmåden ved opkrævning af bidrag.
§ 12 c.
Bopælsamtskommunen betaler bidrag til staten for elever  

 med svære handicap, som er optaget på en efterskole, og for hvem  

 Kulturministeriet har godkendt ekstra lærertimer og hjælpemidler.
 Stk. 2. Amtskommunens bidrag fastsættes som svarende til statens  

 budgetterede tilskud pr. elev for udgifter til ekstra lærertimer og  

 hjælpemidler.
 Stk. 3. Kulturministeren fastsætter nærmere regler om beregningen  

 af og fremgangsmåden ved opkrævning af bidrag.
§ 12 d.
Bopælskommunen og bopælsamtskommunen kan kræve refusion af  

 bidraget i henhold til §§ 12 b og c fra en anden kommune eller amtskommune  

 for elever, som ved beregningen af kommunal udligning til kommuner og  

 amtskommuner indgår i folketallet i den anden kommune eller amtskommune.
§ 12 e.
Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes udgifter  

 i forbindelse med bidragsordningens indførelse.« 2. Efter § 16 indsættes i kapitel 4 :
» § 16 a.
Til nedbringelse af elevbetalingen giver kommunerne  

 elevstøtte til elever på efterskoler, som opfylder de i § 14 nævnte  

 aldersbetingelser.
Stk. 2. Elevstøtten ydes med et fast ugentligt beløb til hver  

 elev.
Støttebeløbet fastsættes på de årlige finanslove.
 Stk. 3. Ministeren fastsætter nærmere regler om støtten.
Stk. 4. Statens generelle tilskud til kommunerne for 1993 og de  

 følgende år forhøjes med 86,3 mio. kr. i 1992-pris- og lønniveau.« § 2 Loven træder i kraft den 1. januar 1993.
Bemærkninger til lovforslaget Almindelige bemærkninger Ved lovforslaget indføres en kommunal og amtskommunal bidragsordning for  

 elever på efterskoler.
Samtidig indføres en pligt for kommunerne til at give  

 elevstøtte til efterskoleelever.
 Forslaget er et led i aftalen om finanslov 1992.
 Ved lovforslaget gøres kommunerne og amtskommunerne økonomisk  

 medansvarlige for efterskolernes drift, og kommunerne forpligtes til at  

 deltage i finansieringen af efterskoleelevers opholdsudgifter.
En kommunal bidragsordning En kommunal bidragsordning kendes fra de øvrige private skolers område.
I  

 1974 indførtes en kommunal bidragsordning for bl.a. friskoler og private  

 grundskoler.
De gældende bidragsordninger for de private skoler under  

 Undervisnings- og Forskningsministeriet er beskrevet i lov nr. 214 af 5.  

 april 1989 om kommuners og amtskommuners bidrag til statslige og private  

 skoler og kurser og i lov nr. 411 af 6. juni 1991 om friskoler og private  

 grundskoler m.v.
Bidragsordningen for de frie grundskoler omfatter børn i  

 børnehaveklasse og 1.-10. klasse.
Bidragsordningen blev indført i forbindelse med, at statens tilskud til  

 folkeskolen m.v. blev omlagt til bloktilskud, og kommunerne overtog hele  

 finansieringen af folkeskolen.
Staten skulle i pricippet holdes skadesløs for  

 de udgifter, som rettelig påhviler kommunerne og amtskommunerne.
Bidragsordningen har ikke omfattet efterskoler.
Antallet af  

 efterskoleelever var i begyndelsen af 1970erne beskedent, og det antoges, at  

 kommunerne ikke var fristet til at løse deres undervisningsopgaver gennem  

 denne skoleform.
 De forhold, som i sin tid var bestemmende for at holde efterskolerne uden  

 for en bidragsordning, har ændret sig betydeligt.
I skoleåret 1972/73 havde efterskolerne 6.750 årselever.
I finansåret 1991  

 havde efterskolerne ca. 17.300 årselever.
 Alene i årene 1981-91 er antallet af efterskoleelever vokset fra ca.  

 13.000 til ca. 17.300. Denne stigende tilgang af efterskoleelever har  

 medført, at staten har overtaget finansieringen af en undervisning, som ved  

 en anden skoleform ville have påhvilet kommunerne helt eller delvist.
 Kommunerne udmåler i stigende omfang bevillingerne til deres folkeskoler  

 efter et taksameterprincip og får dermed automatisk en besparelse på  

 folkeskoleudgifterne, der væsentligt overstiger det bidragsbeløb, kommunerne  

 skal betale til staten, hver gang en elev overgår til efterskole.
Amtskommunernes bidrag foreslås fastsat sådan, at det dækker de udgifter,  

 som staten i medfør af lov om statsstøtte til visse private skoler, jf.  

 lovbekendtgørelse nr. 659 af 25. oktober 1988, har til ekstra timer og  

 hjælpemidler til svært handicappede elever.
Dette svarer til den  

 amtskommunale bidragsordning for de frie grundskoler.
 Almindelig specialundervsining af efterskoleelever er hidtil finansieret  

 af staten i form af ekstra lærerløntimer til skoler med særlige tilbud til  

 læsehandicappede elever og af kommunerne i form af støttetimer til elever på  

 øvrige efterskoler.
 Den statslige bevilling til rammetilskud til efterskoler tænkes forhøjet  

 med et beløb svarende til det, som kommunerne hidtil har betalt til ekstra  

 støttetimer.
En obligatorisk kommunal elevstøtteordning Kommunerne yder i dag frivillig elevstøtte til elever på efterskoler.  

 Kommunernes støttepraksis er meget forskellig, nogle kommuner yder  

 indtægtsbestemt støtte, andre et fast beløb pr. elev, og nogle giver ingen  

 elevstøtte.
Denne praksis har stillet efterskoleeleverne meget ulige.
 Med forslaget om en obligatorisk kommunal elevstøtte efter centralt  

 fastsatte regler opnås, at efterskoleelevernes støttemuligheder er uafhængig  

 af deres bopælskommune.
 Den kommunale elevstøtte foreslås ydet med et fast beløb pr. uge.
 Der vil fortsat være hjemmel til at yde frivillig kommunal elevstøtte.
Egenbetaling I forbindelse med indførelse af obligatorisk kommunal elevstøtte og  

 omlægning af den indtægtsbestemte statslige elevstøtte vil der blive fastsat  

 regler om, at forældrenes egenbetaling i 1993 skal udgøre mindst 7.400 kr.  

 for et skoleår.
Økonomiske konsekvenser En kommunal bidragsordning Det forudsættes, at det kommunale bidrag i 1993 fastsættes til 8.100 kr.  

 pr. elev.
 I finansåret 1992 forventes elevtallet på efterskolerne at udgøre 17.250.
 Med et tilsvarende elevtal på efterskolerne i 1993 og et bidrag på 8.100  

 kr. pr. elev vil kommunernes udgift beløbe sig til i alt ca. 139,7 mio. kr. i  

 1993.
Ifølge finanslovsforliget ydes der ikke kommuner og amtskommuner  

 kompensation i henhold til Det Udvidede Totalbalanceprincip for udgifter til  

 bidragsordningen.
Dette skal ses på baggrund af, at indførelse af  

 bidragsordningen ikke medfører reelle merudgifter for kommunerne.
Kommunerne betaler i dag frivilligt et antal støttetimer m.v. til  

 efterskoleelever med behov for specialundervisning o.l. til en samlet udgift  

 på ca. 9 mio. kr.
Den statslige bevilling til rammetilskud til efterskoler  

 tænkes forhøjet med et tilsvarende beløb.
 Det amtskommunale bidrag vil på grundlag af opgørelser fra 1990 skulle  

 dække udgifter på ca. 5,5 mio. kr. til ca. 28.500 lærertimer og på ca.  

 200.000 kr. til hjælpemidler.
En obligatorisk kommunal elevstøtteordning Den frivillige kommunale elevstøtte udgør i dag i gennemsnit godt 5.000  

 kr. pr. elev eller i alt ca. 89 mio. kr., men har været ydet med meget  

 forskellige beløb fra kommune til kommune.
For at sikre ensartede økonomiske vilkår for eleverne fastsættes den  

 obligatoriske kommunale elevstøtte til et beløb, der svarer til elevstøtten i  

 kommuner med højere elevstøtte end gennemsnittet.
Elevstøtten agtes i 1993  

 fastsat til 250 kr. ugentlig, svarende til 10.000 kr. for et efterskoleophold  

 på 40 uger.
Den kommunale elevstøtte forhøjes således med ca. 5.000 kr. pr.  

 efterskoleelev i forhold til den frivillige kommunale elevstøtte idag.  

 Statens generelle tilskud til kommunerne forhøjes derfor med 86,3 mio. kr.  

 (1992-pris- og lønniveau), så kommunerne får fuld kompensation for de reelle  

 merudgifter til elevstøtten, jf.
Det Udvidede Totalbalanceprincip.
Statens netteoprovenu Hvis statens nettoproveu ved ordningen i 1993 overstiger 50 mio. kr., er  

 det aftalt, at forskelsbeløbet efter forhandling mellem forligsparterne  

 anvendes til et formål, der tilgodeser kommunale interesser.
 Amtskommunernes bidrag for svært handicappede elever forudsættes ikke  

 indregnet i statens nettoprovenu.
Administrative konsekvenser Lovforslaget indebærer en forøgelse af den statslige administration  

 svarende til 1 årsværk.
Merudgiften holdes inden for Kulturministeriets  

 rammer.
Bemærkninger til de enkelte bestemmelser Til § 1 Til § 12 a Bidragsopkrævningen tænkes udformet sådan, at staten opkræver bidrag en  

 gang om året på baggrund af elevtallet pr. 5. september året før.  

 Opgørelsestidspunktet er det samme, som gælder for bidrag for elever i frie  

 grundskoler.
Til § 12 b Reglerne om fremgangsmåden ved opkrævning af bidrag vil såvidt muligt  

 blive fastsat i overensstemmelse med reglerne for opkrævning af bidrag for  

 elever ved frie grundskoler.
Til § 12 c Det amtskommunale bidrag foreslås fastsat sådan, at det dækker de  

 udgifter, som staten har budgetteret til ekstratimer og hjælpemidler til  

 elever med svære handicap på efterskoler.
Ministeriet godkender disse timer  

 efter konkret ansøgning og yder 100 pct. refusion af udgifterne.
 Reglerne om fremgangsmåden ved opkrævning af bidrag vil såvidt muligt  

 blive fastsat i overensstemmelse med reglerne for opkrævning af bidrag for  

 elever ved frie grundskoler.
Til § 12 d Bestemmelsen sikrer, at den kommune, som kan medtage efterskoleleven i  

 folketallet i forbindelse med den kommunale udligning, kommer til at betale  

 bidraget til staten.
Til § 12 e Der henvises til de almindelige bemærkninger.
Til § 16 a Der henvises til de almindelige bemærkninger.
