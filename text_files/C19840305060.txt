 Baggrund:
 -Lov nr. 681 af 23. december 1975 om arbejdsmiljø.
 -Bekendtgørelse nr. 372 af 15. august 1980 om hviletid og fridøgn.
 Denne At-meddelelse oplyser om arbejdsmiljølovgivningens regler om  

 ugentligt fridøgn.
 Reglerne om ugentligt fridøgn gælder for alle ansatte med de undtagelser,  

 der er nævnt side 3 og 4.
Fridøgn Inden for hver periode på 7 døgn skal den ansatte have et fridøgn.
 Bestemmelsen forstås således, at der ikke må være mere end 6 døgn mellem 2  

 fridøgn.
 Fridøgnet skal ligge i umiiddelbar tilslutning til en daglig hvileperiode.  

 Som følge heraf vil den ansatte normalt få en sammenhængende hvileperiode på  

 mindst 25 timer hvert 7. døgn.
 Om daglig hvileperiode, se At-meddelelse nr. 5.01.1 om daglig  

 hvileperiode.
Fridøgnet skal så vidt muligt falde på søndage og såvidt muligt samtidig  

 for alle, der er ansat i virksomheden.
Dette gælder dog ikke for landbrug og  

 gartneri.
Fridøgn ved tjenesterejser Reglerne om ugentlig fridøgn gælder ikke for tjenesterejser til udlandet  

 eller Færøerne og Grønland, men fastsætter, at den ansatte efter hjemkomsten  

 fra en sådan tjenesterejse skal have et erstatningsfridøgn.
Dette gælder dog  

 ikke, hvis den pågældende før eller under rejsen har haft et fridøgn inden  

 for en periode af 7 døgn forud for det første fridøgn efter hjemkomsten.
Omlægning af fridøgnet Det ugentlige fridøgn kan omlægges ved:
 -Arbejde med pasning af mennesker, dyr og planter.
 -Arbejde, der er nødvendigt for at bevare værdier.
 -Rådighedstjeneste.
 -Landbrugsarbejde.
Ved omlægning af fridøgnet i forbindelse med rådighedstjeneste og  

 landbrugsarbejde må perioden mellem 2 fridøgn dog ikke overstige 12 døgn.
Det  

 omlagte fridøgn bør så vidt muligt lægges i sammenhæng med et andet fridøgn  

 og således, at mindst det ene døgn ligger i umiddelbar tilslutning til en  

 daglig hvileperiode.
Om rådighedstjeneste i øvrigt henvises til At-meddelelse  

 nr. 5.01.4.
 Før arbejdsgiveren træffer beslutning om omlægning af fridøgnet, skal  

 tilrettelæggelsen af arbejdet og omfanget af omlægningen drøftes med  

 tillidsrepræsentanten eller, hvis en sådan ikke findes, med de ansatte.
 Resultatet af dræftelsen er ikke bindende for arbejdsgiveren, men der bør  

 i videst muligt omfang tages hensyn til de ansattes ønsker.
Fravigelser Regler om ugentligt fridøgn kan fraviges i tilfælde af force  

 majeure,  dvs. når naturomstændigheder, ulykker, maskinsammenbrud eller  

 lignende uforudsete begivenheder forstyrrer eller har forstyrret  

 denregelmæssige drift af virksomheden.
Fravigelsen skal noteres i  

 virksomhedens tilsynsbog.
 Arbejdstilsynet kan dispensere fra fridøgnsreglen i tilfælde, hvor  

 et arbejdes udførelse efter dets art ikke kan opsættes, eller særlige  

 arbejdsforhold gør en fravigelse nødvendig.
 Som eksempel på sådanne tilfælde kan nævnes en uventet ophobning af  

 letfordærvelige råvarer, som skal forarbejdes, eller en arbejdsoperation, der  

 ikke kan afbrydes, når den er påbegyndt.
 Arbejdstilsynet vil normalt sikre sig, at tillidsrepræsentanten og den  

 pågældende organisation er indforstået, inden dispensation gives.
 Kan dispensation ikke indhentes i rette tid, kan fravigelse for et enkelt  

 fridøgn ske uden forudgående tilladelse, men fravigelsen skal snarest muligt  

 meddeles skriftligt til arbejdstilsynet.
 Bestemmelsen om ugentligt fridøgn kan i et vist omfang fraviges  ved  

 aftale, se At-meddelelse nr. 5.01.3 om aftaler om hviletid og fridøgn.
Undtagelser Der gælder særlige regler om fridøgn for transportarbejde, der er  

 omfattet af EF-reglerne om landevejstransport eller den europæiske  

 overenskomst om international vejtransport (AETR).
Der gælder ingen regler om ugentligt fridøgn for -repræsentanter og agenter, der arbejder uden for virksomhedens faste  

 arbejdssted, -ansatte der udfører arbejde i eget hjem, -ansatte i private husholdninger, -arbejde, der udelukkende udføres af de medlemmer af arbejdsgiverens  

 familie, der hører til hans husstand, -personer i overordnede stillinger, hvis de -udelukkende eller  

 hovedsagelig udfører arbejde af ledende art og ikke er forpligtet til  

 arbejdstidsmæssigt at følge dem, de skal lede, eller en forud fastlagt  

 arbejdsturnus, eller -på grund af specialviden eller lignende forhold har en  

 særlig selvstændig stilling.
 Det følger heraf, at værkførere, formænd og andre, der direkte leder og  

 har kontakt med de ansatte inden for en afdeling eller et arbejdsområde, er  

 omfattet af reglerne.
