INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE Bilag Protokollat GENERELLE BEMÆRKNINGER Finansministeriet og Foreningen for Forsøgsteknikere har indgået vedlagte  

 organisationsaftale af 1. september 1992.
 Organisationsaftalen udgør sammen med OC-fællesoverenskomsten af 23. april  

 1992 (APD.nr. 55/92) (* 2) det samlede overenskomstgrundlag.
Bemærkninger til organisationsaftalens enkelte bestemmelser Til § 2. Løn Der er aftalt et ændret lønforløb.
Til § 3. Pension Indbetalingerne til pensionsordningen er blevet forhøjet.
 Gårdtillægget, som fandtes i tidligere overenskomster, er afskaffet.
 Dette cirkulære træder i kraft med virkning fra 1. april 1991. Samtidig  

 ophæves cirkulære af 17. januar 1990 om overenskomst for forsøgsteknikere  

 under Statens Husdyrbrugsforsøg (APD.nr. 09/90).
Finansministeriet Administrations- og Personaledepartementet Den 16. september 1992 P.M.V.
 E.B.
Hans Peter Philipsen ORGANISATIONSAFTALE FOR FORSØGSTEKNIKERE UNDER STATENS HUSDYRBRUGSFORSØG Nedennævnte bestemmelser supplerer og/eller fraviger fællesoverenskomsten  

 med Overenskomstansattes Centralorganisation.
§ 1.  Organisationsaftalens område Organisationsaftalen omfatter forsøgsteknikere ansat under Statens  

 Husdyrbrugsforsøg.
§ 2.  Løn Månedslønnen svarer til 1/12 af årslønnen på stedtillægssats III efter en  

 lønramme bestående af skalatrinene 12, 13, 14, 17, 18, 19, 20, 21 og 22, der  

 alle er 2-årige, bortset fra skalatrinene 12, 13 og 14, der er 1-årige.
§ 3.  Pension De pensionsgivende løndele udgør 100/98,6 (pr. 1. april 1992: 100/98,2) af  

 den pensionsgivende løn på vedkommende skalatrin.
 Stk. 2. Som bidrag til den ansattes pensionering betaler styrelsen 2,8  

 pct. (pr. 1. april 1992: 3,6 pct.). Endvidere tilbageholder styrelsen i den  

 ansattes løn et beløb på 1,4 pct. (pr. 1. april 1992: 1,8 pct.) af de samme  

 løndele.
§ 4.  Arbejdstid Den normale ugentlige arbejdstid er 37 timer.
§ 5.  Opsparing Hvis der lokalt er enighed herom, kan arbejdstidsnedsættelsen fra 40 timer  

 ugentlig opspares til hele fridage til senere afvikling.
Opsparing finder  

 sted under fravær på grund af sygdom, men ikke under afholdelse af ferie.
 Indføres en opsparingsordning, indgår arbejde op til 40 timer den enkelte  

 uge ikke i den månedlige opgørelse af overarbejde.
§ 6.  Deltidsbeskæftigelse Nedsat arbejdstid kan bevilges, når tjenesten tillader det.
 Stk. 2. I henhold til Finansministeriets cirkulæreskrivelse af 21. januar  

 1977 bør anmodninger fra ansatte om tjenestetidsnedsættelse mod tilsvarende  

 lønreduktion imødekommes, medmindre vægtige tjenstlige, praktiske, økonomiske  

 eller lignende hensyn taler derimod, jf. også Finansministeriets cirkulære af  

 25. maj 1978.
 Stk. 3. Ved ansættelse på deltid ydes løn i forhold til den nedsatte  

 tjenestetid.
 § 7.  Overarbejde mv.
 Der ydes overarbejdsbetaling efter de for tjenestemænd gældende regler.
 Stk. 2. Overarbejde, forskudt arbejdstid og tjeneste på søn- og  

 helligdage opgøres månedsvis.
§ 8.  Rådighedsvagttjeneste For forsøgsteknikere kan etableres rådighedsvagttjeneste uden for normal  

 arbejdstid.
Som betaling for deltagelse i rådighedsvagttjeneste ydes et beløb på 18  

 kr. pr. effektiv rådighedstime.
Dette beløb udbetales ikke under effektiv  

 tjeneste.
§ 9.  Supplerende flyttegodtgørelse Ved forflyttelse, jf. fællesoverenskomstens § 21, udgør den supplerende  

 flyttegodtgørelse 1.660 kr. (grundbeløb okt. 1975).
§ 10.  Ikrafttræden og opsigelse Organisationsaftalen har virkning fra den 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst til  

 den 31. marts 1993.
København, den 1. september 1992 Foreningen for Finansministeriet forsøgsteknikere P.M.V.
 E.B.
Henning Kristensen Niels Paludan Bilag PROTOKOLLAT til overenskomst af dags dato mellem Finansministeriet og Foreningen for  

 forsøgsteknikere.
 Der ydes følgende tillæg som følge af stillingsvurdering (grundbeløb okt.  

 1984):
 For så vidt angår regulering henvises til Finansministeriets  

 lønoversigter, tabel 7.1.
 De pågældende oppebærer ikke overarbejdsbetaling eller særlige ydelser i  

 henhold til fællesoverenskomstens § 12.
København, den 1. september 1992 Foreningen for Finansministeriet forsøgsteknikere P.M.V.
 E.B.
