 Den momsmæssige behandling af ydelser i nær  

 tilknytning til hospitalsbehandlingeller pleje  telefon  tv  

  pårørendes overnatning mv.
Indledning EF-Domstolen har den 1. december 2005 afsagt dom  

 i de forenede sager C-394/04 og 395/04, Diagnostiko & Therapeftiko Kentro  

 Athinon-Ygeia AE.
 Dommen giver anledning til denne  

 offentliggørelse af praksis for momsfritagelse ift. momslovens § 13, stk. 1,  

 nr. 1.
EF-domstolens dom i sagerne C-394/04 og  

 C-395/04 EF-Domstolen har i dommen fortolket hvorvidt en  

 række ydelser, der leveres af de institutioner mv. der er omfattet af artikel  

 13, punkt A, stk. 1, litra b) er momsfritagne "transaktioner i nær  

 tilknytning  

 hertil", jf. samme bestemmelse.
Den konkrete sag vedrører en privatretlig  

 juridisk person, hvis formål består i at levere læge- og hospitalsbehandling,  

 som er omfattet af momsfritagelsen i 6. direktivs art. 13, punkt A, stk. 1,  

 litra b). Virksomheden leverer desuden telefontjenester og leje af tv til  

 patienterne, samt sengeplads og mad til patienternes ledsagere.
Spørgsmålet i  

 sagerne var om disse ydelser er omfattet af begrebet "transaktioner med  

 nær tilknytning til" hospitalsbehandling og pleje.
 Domstolen udtaler i præmis 15, at de udtryk, der  

 er anvendt til at beskrive de fritagelser, som er fastsat i 6. direktivs art.  

 13 i henhold til fast retspraksis skal fortolkes strengt, samt at  

 fritagelserne  

 er selvstændige fællesskabsretlige begreber.
Domstolen udtaler endvidere i præmis 16, at 6.  

 direktivs art. 13 har til formål, at momsfritage visse former for virksomhed  

 af  

 almen interesse.
Dette gælder dog ikke alle former for virksomhed af almen  

 interesse.
Bestemmelsen fritager kun dem, der er opregnet på detaljeret måde  

 i  

 bestemmelsen.
Domstolen har tidligere fastslået, at 6.  

 direktivs art. 13, punkt A, stk. 1, litra b) ikke indeholder nogen definition  

 af begrebet "transaktioner i nær tilknytning til "  

 hospitalsbehandling og pleje.
Ydelser kan dog kun henhøre under begrebet, når  

 de faktisk leveres som sekundære ydelser til hospitalsbehandling eller pleje  

 af  

 modtagerne, hvilket er hovedydelsen, jf. præmis 17 og 18.
 Det følger af fast retspraksis, at en ydelse kan  

 anses for sekundær i forhold til en hovedydelse, når den ikke udgør et mål i  

 sig selv, men et middel til på de bedst mulige betingelser at udnytte  

 tjenesteyderens  

 hovedydelse (pr. 19).
 Med henblik på at fastslå om ydelser udgør et  

 middel til på de bedst mulige betingelser at udnytte hospitals- og  

 plejeydelser  

 skal det tages i betragtning med hvilket formål disse ydelser leveres, jf.  

 pr.  

 22.
 Fritagelsen af transaktioner i nær tilknytning  

 til hospitalsbehandling og pleje i 6. direktiv, art. 13, punkt A, stk. 1,  

 litra  

 b) skal sikre, at det ikke bliver uforholdsmæssigt dyrt at opnå pleje og  

 hospitalsbehandling  

 på grund af forøgede omkostninger til sådan pleje, hvis de selv eller  

 transaktioner med nær tilknytning hertil var pålagt moms (pr. 23).
 Den pleje og hospitalsbehandling, der er  

 omfattet af fritagelsen er i følge fast retspraksis den, der har til formål  

 at  

 diagnosticere, behandle og så vidt muligt helbrede sygdomme eller anomalier  

 (pr. 24).
Det følger af formålet, der forfølges med  

 fritagelsen i litra b), at kun de ydelser, der logisk ligger inden for  

 rammerne  

 af hospitalsbehandling og pleje og som udgør et led i leveringen af disse  

 ydelser,  

 og som er uomgængelig nødvendige for at nå de terapeutiske mål, der forfølges  

 med disse ydelser, kan udgøre "ydelser i nær tilknytning" i  

 fritagelses bestemmelsens forstand.
Det er kun sådanne ydelser, der kan  

 påvirke  

 omkostningerne til sundhedspleje, som den pågældende fritagelse skal gøre  

 mere  

 tilgængelig for enkeltpersoner (pr. 25).
 Det følger heraf, at sådanne ydelser, der kan  

 forbedre komforten og velværet for patienterne, som hovedregel ikke kan være  

 omfattet af fritagelsen i art. 13, punkt A, stk. 1, litra b).
 Det kan kun forholde sig anderledes, hvis  

 ydelserne er uomgængelig nødvendige for at nå de terapeutiske mål, der  

 forfølges med den hospitalsbehandling og pleje, som de leveres i forbindelse  

 med, jf. pr. 29.
Det tilkommer domstolen i den enkelte  

 medlemsstat, at fastslå om ydelserne er uomgængelig nødvendige i de tvister  

 der  

 verserer for den.
Domstolen skal tage hensyn til samtlige konkrete  

 omstændigheder  

 og i givet fald til indholdet af de lægerecepter, der er udstedt for de  

 pågældende  

 patienter (pr. 30).
 Momspålæggelse af sådanne ydelser er i  

 overensstemmelse med princippet om afgiftsneutralitet, som bl.a. er til  

 hinder  

 for at sammenlignelige ydelser, som konkurrerer indbyrdes behandles  

 forskelligt  

 med hensyn til momsen (pr. 32).
 Det fremgår desuden af  6. direktiv art.  

 13, punkt A, stk. 2, litra b), andet led, at ydelser som de omhandlede skal  

 udelukkes  

 fra fritagelsen i stk. 1, litra b), såfremt de hovedsageligt tager sigte på  

 at  

 give den person der leverer dem yderligere indtægter.
Dansk Praksis Det er således gældende praksis, at ydelser, der  

 leveres af hospitaler og lignende institutioner, til patienter eller deres  

 pårørende mod betaling, som kan forbedre komforten og velværet og lignende,  

 som  

 hovedregel ikke udgør transaktioner i nær tilknytning til hospitalsbehandling  

 og pleje.
Disse ydelser er derfor ikke momsfritaget efter momslovens § 13,  

 stk.  

 1, nr. 1.
 Ydelserne kan kun være omfattet af fritagelsen  

 efter momslovens § 13, stk. 1, nr. 1, hvis de er uomgængelig nødvendige for  

 at  

 nå de terapeutiske mål, der forfølges med behandlingen og plejen og hvis de  

 ikke hovedsageligt tager sigte på at give leverandøren af ydelserne  

 yderligere  

 indtægter ved udførelsen af transaktioner i direkte konkurrence med  

 virksomheder,  

 som skal svare moms.
 Det vil bero på en konkret vurdering af samtlige  

 de konkrete omstændigheder, herunder indholdet af lægeerklæringer der er  

 udstedt for de pågældende patienter, at fastslå om leverancerne opfylder  

 betingelserne for fritagelse.
