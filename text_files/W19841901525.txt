En enlig kvinde søgte kontanthjælp efter bistandsloven, idet hun havde  

 brugt den allerede udbetalte hjælp.
Socialforvaltningen foretog en  

 omberegning af ansøgerens hjælp, således at der i en periode udbetaltes hjælp  

 til underhold reduceret med 20%. Socialforvaltningen fandtes ikke at have  

 haft hjemmel til at foretage reduktion af den fremtidige kontanthjælp, da det  

 måtte lægges til grund, at bestemmelserne i bistandslovens §§ 26, 27 og 49  

 indeholder anvisninger på, hvorledes der kan forholdes i tilfælde som det  

 foreliggende.
De omstændigheder, der dannede baggrund for ansøgerens  

 henvendelse om hjælp, fandtes at kunne anses som uforsvarlig økonomi, og  

 ankestyrelsen tiltrådte, at der var stillet krav om tilbagebetaling, jfr.  

 bistandslovens § 26, stk. 1, nr. 1. (* 1) REDEGØRELSE FOR SAGEN:
En enlig kvinde med et barn var i 1978 ophørt med arbejde som  

 hjemmehjælper på grund af sygdom.
I 1981 havde hun fået afslag på  

 invalidepension.
Hun modtog herefter kontanthjælp efter bistandsloven.
Den  

 19. august 1982 fik ansøgeren udbetalt hjælp for perioden 26. august - 25.  

 september 1982. Hjælpen udgjorde 1.918 kr., idet socialforvaltningen havde  

 fradraget et tidligere udbetalt acontobeløb på 300 kr.
Den 9. september 1982  

 søgte ansøgeren påny om hjælp, idet hun havde opbrugt den udbetalte hjælp.  

 Pengene var brugt til køb af madvarer.
Socialforvaltningen bevilgede hjælp, idet ansøgerens situation fandtes  

 særlig vanskelig.
Forvaltningen tilbød ansøgeren at vurdere udbetalingerne  

 over en periode, således at udbetalingsterminerne blev forrykket med en  

 større udbetaling i begyndelsen og tilsvarende mindre udbetalinger senere.  

 Den 14. september 1982 omberegnede forvaltningen hjælpen, således at der  

 udbetaltes underhold reduceret med 20% i 75 dage.
Hjælpen blev udbetalt med  

 409,60 kr. pr. uge.
Forvaltningen fandt, at ydelse af yderligere hjælp ikke  

 var stemmende med formålet i pkt. 6 i socialministeriets cirkulære om  

 kontanthjælp efter bistandsloven, og heller ikke med bistandslovens § 40,  

 idet der allerede var ydet hjælp efter bistandslovens § 37 een gang.
 AFGØRELSEN, DER KLAGES OVER:
Amtsankenævnet pålagde socialforvaltningen mod tilbagebetaling, jfr.  

 bistandslovens § 26, stk. 1, nr. 1, at genudbetale et beløb svarende til den  

 reduktion, der var foretaget i den løbende hjælp.
Amtsankenævnet fandt, at  

 det forhold, at ansøgeren ved sin henvendelse til forvaltningen den 9.  

 september 1982 havde forbrugt den udbetalte kontanthjælp, alene kunne  

 medføre, at den hjælp, der skulle udbetales ansøgeren til fornødent  

 underhold, blev ydet med tilbagebetalingspligt efter bistandslovens § 26,  

 stk. 1, nr. 1, på grund af uforsvarlig økonomi.
Amtsankenævnet bemærkede  

 videre, at den foretagne fremgangsmåde var at sidestille med, at der blev  

 ydet hjælp mod tilbagebetaling med inddrivelse i den behovsudmålte hjælp,  

 hvilket var ulovligt, jfr.
SM O-119-77 samt statsskattedirektoratets SD  

 cirkulære af 19. januar 1979.
 KLAGEN TIL ANKESTYRELSEN:
Socialforvaltningen anførte, at det ikke skulle ses i sammenhæng med  

 bistandslovens § 40, stk. 1, og tilbagebetalingsbestemmelsen i § 26, når  

 forvaltningen bevilgede ansøgeren hjælp, idet ansøgeren havde fået udbetalt  

 beløb, som skulle dække samme formål.
I sådanne genudbetalingstilfælde fandt  

 forvaltningen ikke, at lovens § 40, stk. 1, giver hjemmel til udbetaling af  

 hjælp, når behovet for genudbetaling hænger sammen med, at den første  

 udbetaling er anvendt til andre formål.
Da ansøgerens situation imidlertid  

 var meget vanskelig tilbød socialforvaltningen hende at vurdere udbetalingen  

 af kontanthjælp over en periode, således at udbetalingsterminerne blev  

 forrykket med en større udbetaling i begyndelsen af perioden og tilsvarende  

 mindre udbetalinger senere i perioden, men samtidig således at hjælpen efter  

 bistandslovens § 37 i den samlede periode ville have den størrelse, som  

 ansøgeren var berettiget til.
 LOVGRUNDLAG:
 Ifølge bistandslovens § 26, stk. 1, nr. 1, kan det sociale udvalg træffe  

 beslutning om tilbagebetaling, når der må ydes en person hjælp på grund af  

 pågældendes uforsvarlige økonomi, ubegrundede opgivelse af et arbejde eller  

 nægtelse af at påtage sig anvist arbejde.
 Ifølge bistandslovens § 49 kan det sociale udvalg, hvis en person, der  

 søger kontanthjælp, ikke skønnes i stand til ved bistand fra den kommunale  

 rådgivning at administrere kontante beløb, undtagelsesvis besluttes at yde  

 hjælpen som naturalhjælp.
 ANKESTYRELSENS AFGØRELSE:
 Ankestyrelsen fandt ikke grundlag for at tage stilling til, om der ved  

 ansøgerens henvendelse til sociaforvaltningen den 9. september 1982 var  

 grundlag for at yde hjælp efter bistandsloven.
 Da det måtte lægges til grund, at bistandslovens §§ 26, 27 og 49  

 indeholder anvisninger på, hvorledes der kan forholdes i tilfælde som det  

 foreliggende, fandt ankestyrelsen, at socialforvaltningen ikke havde haft  

 hjemmel til at foretage reduktion af ansøgerens fremtidige kontanthjælp.
 Ankestyrelsen tiltrådte, at de omstændigheder, der dannede baggrund for  

 ansøgerens henvendelse om hjælp, kunne anses som uforsvarlig økonomi, og at  

 der derfor kunne stilles krav om tilbagebetaling, jfr. bistandslovens § 26,  

 stk. 1, nr. 1.
 (* 1) Smh. med SM O-009-84.
