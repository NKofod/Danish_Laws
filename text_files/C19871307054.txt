 Den seneste gennemgang af de gule og blå herkomstbeviser i efteråret 1986  

 har bekræftet, at firmaernes certifikatbeholdninger i langt de fleste  

 tilfælde stemmer smukt overens med den centrale bogføring i  

 Herkomstkontrollen, samt at udfyldning af Kontrolblad for planteskoler i de  

 fleste firmaer sker tilfredsstillende eller ikke er langt fra at være det.
Enkelte procedurer i forbindelse med de gule og blå beviser trænger dog  

 til at blive præciseret, ligesom en opfriskning af reglerne for enkelte  

 firmaers vedkommende måske kan være gavnlig.
Derfor om Indsendelse af genparter af nyudstedte herkomstbeviser til Herkomstkontrollen For at få en jævnere arbejdsgang i Herkomstkontrollen, og for at vi kan  

 være a jour med listerne over planteskolernes certifikatbeholdning til  

 kontrolbesøgene, henstilles det endnu en gang til firmaerne, at overholde  

 reglerne om indsendelse af genparter (jvf. skrivelse fra SHSP af 18.8.1983):
 Der indsendes genparter af nyudstedte herkomstbeviser til  

 Herkomstkontrollen senest 2 måneder efter bevisets udstedelse, dog under alle  

 omstændigheder inden 1. juli.
 Hvis man f.eks. samler Herkomstkontrollens eksemplarer i bunker og  

 indsender disse til terminerne 1.7., 1.9., 1.11., 1.1., 1.3., og 1.5 vil  

 reglerne være overholdt.
Udfyldning af Kontrolblad for planteskoler på originale  herkomstbeviser På de originale eksemplarer af gule og blå herkomstbeviser, som følger  

 frø- og plantepartierne, skal Kontrolblad for planteskoler føres senest to  

 måneder efter arbejdets udførelse for såning og prikling og senest inden 1.  

 juli og 1. februar for salg (jvf. overenskomstens pkt.
II, 1 c og 1 d). Med  

 hensyn til opstillingen henvises til eksemplerne i »Kårede  

 frøavlsbevoksninger i Danmarks skove«, side 99-101. Køberen anføres med  

 mindst firmanavn eller personnavn.
 Den øvre grænse for »småsalg«, som ikke behøver specifikation  

 m.h.t. faktura nr., køber og plantetal for de enkelte partier, er sat til  

 partier a 1000 stk. planter.
 I stedet for føring i hånden kan EDB-lister med de krævede oplysninger, og  

 opstillet på samme måde som på Kontrolbladet, klistres på bagsiden af  

 herkomstbeviserne.
Indsendelse af udskrevne, originale herkomstbeviser til Herkomstkontrollen Nogle planteskoler har hidtil indsendt udskrevne gule og blå  

 herkomstbeviser for udsolgte partier samlet en gang årligt, hvilket tidligere  

 har været ganske udmærket.
Imidlertid kommer en del af disse udskrevne bunker  

 først Herkomstkontrollen i hænde  efter at listerne med  

 certifikatbeholdningen nu er afleveret til Statens Plantetilsyn.
Listerne kan  

 derfor i disse tilfælde ikke a jour føres inden kontrolbesøget.
For at undgå disse forhold henstilles det til firmaerne at vente med  

 indsendelse af udskrevne herkomstbeviser til umiddelbart efter  

 kontrolbesøget.
Fremgangsmåden bliver da denne, at kontrolløren streger de  

 udskrevne herkomstbeviser på listerne, lægger de udskrevne herkomstbeviser i  

 en kuvert og lukker denne.
Firmaet indsender kuverten til Herkomstkontrollen.
p.
H.
V.
