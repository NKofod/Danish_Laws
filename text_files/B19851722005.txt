 I medfør af § 82 og § 149, stk. 8, i lov om luftfart, jf.
 lovbekendtgørelse nr. 381 af 10. juni 1969, som ændret ved lov nr.
94 af 29. marts 1972 og senest ved lov nr. 87 af 13. marts 1985, bestemmer Statens Luftfartsvæsen herved efter bemyndigelse fra Ministeriet for Offentlige Arbejder, jf. bekendtgørelse nr. 93 af 8. marts 1982, at følgende definitioner benyttes i BL  

 7-serien:
AFIS (Aerodrome Flight Information Service) Flyvepladsflyveinformationstjeneste.
AFIS-enhed (Aerodrome Flight Information Service Unit) En enhed, som yder flyveinformationstjeneste for flyvepladstrafik.
AIP (Aeronautical Information Publication) Publikation udgivet af en stat eller efter bemyndigelse af en stat og indeholdende sådanne oplysninger af varig natur, som er af væsentlig betydning for luftfarten.
Alarmeringstjeneste (Alerting Service) En tjeneste, der har til opgave at underrette de pågældende organisationer om luftfartøjer, der har behov for eftersøgnings- og redningstjeneste, samt i nødvendigt omfang at assistere sådanne organisationer.
Alternativ flyveplads (Alternate Aerodrome) En i flyveplanen nævnt flyveplads, hvortil en flyvning kan fortsætte, når landing på bestemmelsesstedet ikke skønnes tilrådelig.
 Anm. : En alternativ flyveplads kan være startflyvepladsen.
ATS-rute (ATS Route) En nærmere fastsat rute oprettet for at kanalisere lufttrafik, hvor dette er nødvendigt for udøvelsen af lufttrafiktjeneste.
Anm. : Udtrykket »ATS-rute« anvendes for at betegne en luftvej,  

 en kontrolleret eller ikke-kontrolleret rute, en ind- eller udflyvningsvej, etc.
BANE (Runway) Et på en landflyveplads afmærket, rektangulært område til brug ved landing og start med luftfartøjer.
Beholden kurs (Track) Retningen af et luftfartøjs flyvevej i et givet punkt, almindeligvis udtrykt i grader fra nord (retvisende, misvisende eller grid).
Beregnet ankomsttidspunkt (Estimated Time of Arrival (ETA)) IFR-flyvninger: Det tidspunkt, på hvilket luftfartøjet beregnes at ville ankomme over et angivet punkt, som er fastsat i relation til navigationshjælpemidler, og hvorfra en instrumentindflyvningsprocedure agtes påbegyndt; eller, hvis der ikke findes navigationshjælpemidler i tilknytning til bestemmelsesstedet, det tidspunkt, på hvilket luftfartøjet beregnes at ville ankomme over bestemmelsesstedet.
VFR-flyvninger: Det tidspunkt, på hvilket luftfartøjet beregnes at ville ankomme over flyvepladsen.
Beregnet tidsforbrug (Total Estimated Elapsed Time) IFR-flyvninger: Den tid, der beregnes at skulle bruges fra start og indtil ankomst over et angivet punkt, som er fastsat i relation til radionavigationshjælpemidler, og hvorfra en instrumentindflyvningsprocedure agtes påbegyndt; eller, hvis der ikke findes navigationshjælpemidler i tilknytning til bestemmelsesstedet, den tid, der beregnes at skulle bruges fra start og indtil ankomst over bestemmelsesstedet.
VFR-flyvninger: Den tid, der beregnes at skulle bruges fra start og indtil ankomst over bestemmelsesstedet.
Fareområde (Danger Area) Et nærmere afgrænset luftrum, inden for hvilket der på angivne tidspunkter kan forekomme virksomhed, som er til fare for luftfartøjer under flyvning.
Fartøjschef (Pilot-in-Command) Den pilot, der er ansvarlig for luftfartøjets føring og sikkerhed inden for flyvetiden.
FL (Flight Level) Flyveniveau.
Flyvebesætningsmedlem (Flight Crew Member) Et certificeret besætningsmedlem, der er pålagt opgaver af betydning for føringen af et luftfartøj inden for flyvetiden.
Flyvehøjde (Level) Fællesbetegnelse for et luftfartøjs position i lodret linie under flyvning, udtrykt i højde over jorden, højde over havet eller i flyveniveau.
Flyveinformationscentral (Flight Information Centre) En enhed, som udøver flyveinformations- og alarmeringstjeneste.
Flyveinformationsregion (Flight Information Region) Et nærmere afgrænset luftrum, inden for hvilket der ydes flyveinformations- og alarmeringstjeneste.
Flyveinformationstjeneste (Flight Information Service) En tjeneste, der har til opgave at give råd og oplysninger af betydning for flyvningers sikre og effektive udførelse.
Flyvekontrolenhed (Air Traffic Control Unit) Fællesbetegnelse omfattende kontrolcentral, indflyvningskontrol eller kontroltårn.
Flyvekontroltjeneste (Air Traffic Control Service) En tjeneste, der har til opgave samt Flyvemaskine (Aeroplane) Et motordrevet luftfartøj, som er tungere end luft, og som under flyvning hovedsagelig bæres oppe af aerodynamiske reaktioner på flader, der forbliver faste, så længe flyvebetingelserne ikke ændres.
Flyveniveau (Flight Level) Flade med konstant lufttryk, som bestemmes med trykværdien 1013,2 hPa (1013,2 mb) som udgangspunkt, og som er adskilt fra andre sådanne flader med bestemte trykintervaller.
Anm. 1 : En trykhøjdemåler, kalibreret i overensstemmelse med standardatmosfæren og svarende referenceplan, eller angive flyveniveauer.
Anm. 2 : Udtrykkene »højde« og »højde over havet«,  

 anvendt i anm. 1 ovenfor, angiver højdemålerværdier og ikke geometriske højder.
Flyveplads (Aerodrome) Et bestemt område på land eller vand (omfattende bygninger, installationer og udstyr) beregnet til anvendelse helt eller delvis ved landing, start og manøvrering af luftfartøjer.
Flyvepladsflyveinformationstjeneste (Aerodrome Flight Information Flyveinformationstjeneste for flyvepladstrafik.
Flyvepladstrafik (Aerodrome Traffic) Al trafik på en flyveplads' manøvreområde og al trafik i luften i nærheden af en flyveplads.
Anm. : Et luftfartøj er i nærheden af en flyveplads, når det befinder sig i, går ind i eller forlader dennes trafikrunde.
Flyveplan (Flight Plan) Specificerede oplysninger vedrørende et luftfartøjs påtænkte flyvning eller del deraf, afgivet til en lufttrafiktjenesteenhed.
Flyverådgivningstjeneste (Air Traffic Advisory Service) En tjeneste ydet inden for rådgivningsluftrum for at sikre adskillelse i det omfang, det er muligt, mellem luftfartøjer, der flyver i henhold til IFR-flyveplaner.
Flyvesigtbarhed (Flight Visibility) Sigtbarheden fremefter fra cockpittet i et luftfartøj under flyvning.
Flyvestatus (Flight Status) Angivelse af, om et bestemt luftfartøj kræver særlig behandling af lufttrafiktjenesteenheder eller ej.
Flyvevej (Flight Path) Den lodrette projektion på jordens overflade af den linie, et luftfartøjs tyngdepunkt beskriver under flyvning, almindeligvis udtrykt i grader fra nord (retvisende, misvisende eller grid).
Forbudt område (Prohibited Area) Et nærmere afgrænset luftrum over en stats territorium eller territoriale farvand, inden for hvilket flyvning er forbudt.
Forplads (Apron) Et på en landflyveplads afgrænset område, som er beregnet til luftfartøjers ophold under optagning eller afsætning af passagerer eller gods, tankning, parkering eller vedligeholdelse.
Forventet afgangstidspunkt (Estimated Off-Block Time) Tidspunktet, på hvilket luftfartøjet forventes at påbegynde udkørsel til start.
Forventet indflyvningstidspunkt (Expected Approach Time) Tidspunktet, på hvilket en flyvekontrolenhed forventer, at et ankommende luftfartøj efter en forsinkelse vil forlade ventepunktet for at fuldføre indflyvning til landing.
Anm. : Det aktuelle tidspunkt, på hvilket ventepunktet forlades, vil være afhængig af indflyvningsklareringen.
Gennemgangshøjde (Transition Altitude) Den højde over havet, i eller hvorunder et luftfartøjs lodrette position (flyvehøjde) kontrolleres med reference til middelvandstanden.
Gældende flyveplan (Current Flight Plan) Flyveplanen inklusive eventuelle ændringer, fremkommet ved senere klareringer.
Højde (Height) Den lodrette afstand fra et angivet referenceplan til et niveau, et punkt eller en genstand betragtet som værende et punkt.
Højde over havet (Altitude) Den lodrette afstand fra middelvandstanden til et niveau, et punkt eller en genstand betragtet som værende et punkt.
IFR (Instrument Flight Rules) Instrumentflyveregler.
IFR-flyvning (IFR Flight) Flyvning udført i overensstemmelse med instrumentflyvereglerne.
IMC (Instrument Meteorological Conditions) Instrumentvejrforhold.
Indflyvningskontrol (Approach Control Office) En enhed, som yder flyvekontroltjeneste for kontrollerede flyvninger ved ankomst til eller afgang fra en eller flere flyvepladser.
Indflyvningskontroltjeneste (Approach Control Service) Flyvekontroltjeneste for ankommende og afgående kontrollerede flyvninger.
Indhentende luftfartøj (Overtaking Aircraft) Et luftfartøj, der nærmer sig et andet luftfartøj bagfra under en vinkel, der er mindre end 70 grader målt fra det indhentede luftfartøjs længdeakse.
Indleveret flyveplan (Filed Flight Plan) Flyveplanen, således som den uden efterfølgende ændringer er indleveret til en lufttrafiktjenesteenhed af fartøjschefen eller dennes stedfortræder.
Instrumentindflyvningsprocedure (Instrument Approach Procedure) En serie forudbestemte manøvrer, som udføres under anvendelse af flyveinstrumenter, og som er beskyttet mod hindringer fra anflyvningspunktet eller fra begyndelsen af en fastsat anflyvningsrute til et punkt, hvorfra landing kan udføres, og i tilfælde af, at landing ikke udføres, til en position, hvor kriterierne for hindringsfrihed, venteflyvning eller strækflyvning gælder.
Instrumentvejrforhold (Instrument Meteorological Conditions (IMC)) Vejrforhold, udtrykt i værdier for sigtbarhed, afstand fra skyer og skydækkehøjde, der er mindre end de for visuelle vejrforhold fastsatte minima.
Interception (Interception) En militær handling rettet mod et luftfartøj, oftest med henblik på at fastslå dettes identitet.
Klarering (Air Traffic Control Clearance) Tilladelse til at udføre lufttrafik i overensstemmelse med de af en flyvekontrolenhed nærmere angivne betingelser.
Klareringsgrænse (Clearance Limit) Det punkt, hvortil et luftfartøj har modtaget klarering.
Kontrolcentral (Area Control Centre) En enhed, som udøver flyvekontroltjeneste for kontrollerede flyvninger inden for kontrolområder under dens ansvarsområde.
Kontrolleret flyveplads (Controlled Aerodrome) En flyveplads, hvor der ydes flyvekontroltjeneste for flyvepladstrafik.
Anm. : Betegnelsen »kontrolleret flyveplads« angiver, at der  

 ydes flyvekontroltjeneste for flyvepladstrafik, men ikke nødvendigvis, at der er oprettet en kontrolzone.
En kontrolzone er påkrævet, hvor der ydes flyvekontroltjeneste for IFR-flyvninger, men ikke ved flyvepladser, hvor sådan tjeneste kun ydes for VFR-flyvninger.
Kontrolleret flyvning (Controlled Flight) Enhver flyvning, for hvilken der ydes flyvekontroltjeneste.
Kontrolleret luftrum (Controlled Airspace) Et nærmere afgrænset luftrum, inden for hvilket der ydes flyvekontroltjeneste for kontrollerede flyvninger.
Kontrolleret luftrum (forbeholdt IFR) (Controlled Airspace (Instrument Restricted)) Kontrolleret luftrum, inden for hvilket kun IFR- flyvning er tilladt.
Kontrolleret luftrum (IFR/VFR) (Controlled Airspace Kontrolleret luftrum, inden for hvilket kun IFR-og kontrolleret VFR-flyvning er tilladt.
Kontrolleret luftrum (VFR ikke-kontrolleret) (Controlled Airspace (Visual Exempted)) Kontrolleret luftrum, inden for hvilket både IFR- og VFR-flyvning er tilladt, men VFR-flyvning ikke er kontrolleret.
Kontrolleret VFR-flyvning (Controlled VFR-flight) En kontrolleret flyvning udført i overensstemmelse med visuelflyvereglerne.
Kontrolområde (Control Area) Et kontrolleret luftrum, der strækker sig opefter fra en over jordens eller vandets overflade fastsat grænse.
Kontroltårn (Aerodrome Control Tower) En enhed, der yder flyvekontroltjeneste for flyvepladstrafik.
Kontrolzone (Control Zone) Et kontrolleret luftrum, der strækker sig opefter fra jordens eller vandets overflade til en fastsat øvre grænse.
Kunstflyvning (Aerobatic Flight) Forsætligt udførte manøvrer med et luftfartøj, som indebærer en brat ændring i luftfartøjets stilling, en unormal stilling eller en unormal forandring af hastigheden.
Kørsel (Taxiing) Et luftfartøjs bevægelse ved egen kraft på en flyveplads, bortset fra start og landing.
For en helikopter tillige flyvning over flyvepladsen i ground effect med kørselshastighed.
Luftfartsstation (Aeronautical Station) En jordstation i den bevægelige luftfartstjeneste.
En luftfartsstation kan være placeret ombord i et skib eller på en platform på havet.
Luftfartøj (Aircraft) En indretning, der kan bæres oppe i atmosfæren ved luftens påvirkning, bortset fra indretninger, der bæres oppe alene ved direkte luftpåvirkning på jordens overflade.
Lufttrafik (Air Traffic) Al trafik med luftfartøjer under flyvning eller under manøvrering på en flyveplads' manøvreområde.
Lufttrafiktjeneste (Air Traffic Service) Fællesbetegnelse omfattende flyveinformationstjeneste, alarmeringstjeneste, flyverådgivningstjeneste, flyvekontroltjeneste, områdekontroltjeneste, indflyvningskontroltjeneste og tårnkontroltjeneste.
Lufttrafiktjenesteenhed (Air Traffic Services Unit) Fællesbetegnelse omfattende flyvekontrolenhed, flyveinformationscentral, meldekontor for lufttrafiktjeneste og AFIS-enhed.
Luftvej (Airway) Et kontrolområde eller en del deraf, udformet som en korridor og udstyret med radionavigationshjælpemidler.
Manøvreområde (Manoeuvring Area) Den del af en flyveplads, der anvendes til luftfartøjers start, landing og kørsel, bortset fra forpladsen.
Marchhøjde (Cruising Level) En flyvehøjde, hvori en væsentlig del af en flyvning foregår.
Marchstigning (Cruise Climb) En stigeteknik, som indebærer en forøgelse af luftfartøjets højde, efterhånden som dets vægt formindskes.
Meldekontor for lufttrafiktjeneste (Air Traffic Services Reporting En enhed, oprettet med det formål at modtage rapporter vedrørende lufttrafiktjeneste samt flyveplaner afgivet før start.
Nød (Distress) En situation, hvori man trues af en alvorlig og overhængende fare og som kræver øjeblikkelig hjælp.
Områdekontroltjeneste (Area Control Service) Flyvekontroltjeneste for kontrollerede flyvninger inden for et kontrolområde.
Omstillingspunkt (Change-Over Point) Det punkt, hvor det forventes, at et luftfartøj, som navigerer langs et afsnit af en ATS-rute, som er angivet ved hjælp af VOR/NDB-stationer, ændrer sin primære navigationsreference fra et bagved liggende hjælpemiddel til det nærmest foranliggende.
Radiostation for lufttrafiktjeneste (Air-Ground Control Radio Luftfartstelekommunikationsstation, der primært har ansvaret for ekspedition af meldinger vedrørende drift af og kontrol med luftfartøjer i et bestemt område.
Rapportpunkt (Reporting Point) Et nærmere fastsat geografisk sted, i forhold til hvilket et luftfartøjs position kan angives.
Redningscentral (Rescue Coordination Centre) En enhed, som inden for en eftersøgnings- og redningsregion er ansvarlig for organiseringen af eftersøgnings- og redningstjeneste og for samordningen af eftersøgnings- og redningsaktioner inden for denne region.
Restriktionsområde (Restricted Area) Et nærmere afgrænset luftrum over en stats territorium eller territoriale farvand, inden for hvilket flyvning kun må foregå på visse nærmere angivne betingelser.
Rullevej (Taxiway) En på en landflyveplads anlagt vej til brug for luftfartøjer under kørsel fra en del af flyvepladsen til en anden, herunder:
rullevej, og som kun har til formål at give adgang til standpladser.
 forpladsen, og som i en gennemgående rute krydser forpladsen.
bane i en spids vinkel, således at landende luftfartøjer kan køre fri af banen med en højere hastighed, end det ellers er muligt, med det formål at nedbringe den tid, banen er optaget.
Rådgivningsluftrum (Advisory Airspace) Fællesbetegnelse for rådgivningsområde(r) og rådgivningsrute(r).
Rådgivningsområde (Advisory Area) Et nærmere afgrænset luftrum i en flyveinformationsregion, inden for hvilket flyverådgivningstjeneste er til rådighed.
Rådgivningsrute (Advisory Route) En rute i en flyveinformationsregion, langs hvilken flyverådgivningstjeneste er til rådighed.
Signalområde (Signal Area) Et område på en flyveplads, på hvilket jordsignaler udlægges.
Sigtbarhed (Visibility) Muligheden for, afhængig af atmosfæriske forhold, at se og identificere iøjnefaldende, ubelyste genstande om dagen og iøjnefaldende, belyste genstande om natten.
Sigtbarheden angives i længdeenheder.
Sigtbarhed ved jorden (Ground Visibility) Sigtbarheden på en flyveplads, angivet af en godkendt observatør.
Skydækkehøjde (Ceiling) Højden over jorden eller vandet af underkanten af det laveste skylag under 6000 m (20.000 FT), der dækker mere end halvdelen af himlen.
Speciel VFR-flyvning (Special VFR-Flight) En kontrolleret VFR-flyvning, udført efter tilladelse fra en flyvekontrolenhed i en kontrolzone under vejrforhold, der er dårligere end de visuelle vejrforhold.
Standardflyveplan (Repetitive Flight Plan) En flyveplan for flere regelmæssigt udførte individuelle flyvninger med enslydende grunddata, som et luftfartsforetagende har indleveret til opbevaring og gentagen brug ved lufttrafiktjenesteenheder.
Styret kurs (Heading) Retningen af et luftfartøjs længdeakse under flyvning, udtrykt i grader fra nord (retvisende, misvisende, devierende eller grid).
Terminalområde (Terminal Control Area) Et kontrolområde oprettet i tilknytning til en eller flere flyvepladser.
Trafikinformationsområde (Traffic Information Area) Et nærmere afgrænset, ikke-kontrolleret luftrum, der strækker sig opefter fra en nærmere fastsat grænse over jordens eller vandets overflade til en nærmere fastsat øvre grænse, og som er oprettet i tilknytning til en trafikinformationszone.
Trafikinformationszone (Traffic Information Zone) Et nærmere afgrænset, ikke-kontrolleret luftrum, der strækker sig opefter fra jordens eller vandets overflade til en nærmere angivet øvre grænse, og som er oprettet omkring en ikke-kontrolleret flyveplads.
Trafikområde (Movement Area) Den del af en flyveplads, der anvendes til luftfartøjers start, landing og kørsel, inklusive manøvreområde og forpladse(r).
Trafikzone (Aerodrome Traffic Zone) Et nærmere afgrænset luftrum, oprettet omkring en flyveplads til beskyttelse af flyvepladstrafik.
Trykhøjde (Pressure Altitude) Et atmosfærisk tryk, som udtrykkes i den højde over havet, som svarer til det pågældende tryk i standardatmosfæren.
Tårnkontroltjeneste (Aerodrome Control Service) Flyvekontroltjeneste for flyvepladstrafik.
Ubemandet friballon (Unmanned Free Balloon) Et ubemandet luftfartøj, der i fri flyvning er lettere end luft, og som ikke fremdrives ved egen kraft under flyvning.
Anm. : Ubemandede friballoner skal klassificeres som følger: a) let: En  

 ubemandet friballon, som medfører en nyttelast bestående af en eller flere  

 enheder med en samlet vægt på mindre end 4 kg, medmindre den klassificeres som tung i overensstemmelse med c) 2), 3) eller 4), eller b) middel: En  

 ubemandet friballon, som medfører en nyttelast bestående af en eller flere  

 enheder med en samlet vægt på 4 kg eller derover, men mindre end 6 kg, medmindre den klassificeres som tung i overensstemmelse med c) som 1) har en samlet vægt på 6 kg eller derover, eller 2) omfatter en  

 enhed med en vægt på 3 kg eller derover, eller 3) omfatter en enhed med en vægt på 2 kg eller derover og med en arealtæthed på mere end 13 g/cm2, eller 4) er ophængt  

 ved hjælp af et reb eller en anordning, som kræver en stødkraft på 230 Newtons eller mere for at frigøre den ophængte nyttelast fra ballonen.
Vedkommende ATS-myndighed (Appropriate ATS Authority) Den luftfartsmyndighed, der af vedkommende stat er udpeget som ansvarlig for, at der ydes lufttrafiktjeneste i et bestemt luftrum.
Vejrobservationstjeneste (Meteorological Observation Service) En tjeneste, der har til opgave at observere flyvepladsens aktuelle vejrforhold og at udfærdige meteorologiske meldinger til brug for luftfarten.
VFR (Visual Flight Rules) Visuelflyveregler.
VFR-flyvning (VFR Flight) Flyvning udført i overensstemmelse med visuelflyvereglerne.
Visuelle vejrforhold (Visual Meteorological Conditions) Vejrforhold udtrykt i værdier for sigtbarhed, afstand fra skyer og skydækkehøjde, der er lig med eller større end fastsatte minima.
VMC (Visual Meteorological Conditions) Visuelle vejrforhold.
Wake turbulence kategori (Wake Turbulence Category) Wake Turbulence er en inddeling af luftfartøjer på grundlag af størst tilladte startvægt (MTOW). Luftfartøjstyper inddeles til dette formål i 3 kategorier:
Tung (H): Alle luftfartøjstyper med MTOW 136.000 kg eller derover; Middel (M): Alle luftfartøjstyper med MTOW mellem 136.000 kg og 7.000 kg; og Let (L): Alle luftfartøjstyper med MTOW 7.000 kg eller derunder.
Ikrafttræden Denne BL træder i kraft den 21. november 1985.
 Samtidig ophæves BL 7-10, 1. udgave, af 1. april 1984.
