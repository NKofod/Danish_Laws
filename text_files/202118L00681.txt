Ændringsforslag stillet den 6. april 2022 Ændringsforslag til 3. behandling af Forslag til lov om ændring af udlændingeloven, straffeloven, lov om aktiv socialpolitik, repatrieringsloven og forskellige andre love (Initiativer til beskyttelse af børn imod vold og negativ social kontrol, indførelse af regler om fleksibel udbetaling af hjælp til repatriering og hjemrejsestøtte m.v.) [af udlændinge- og integrationsministeren (Mattias Tesfaye)]:
Til § 1 Af udlændinge- og integrationsministeren:
 1) Nr. 38 affattes således:
»38. I § 53 a, stk. 2, 5. pkt., ændres »nr. 1-3, 5 og 6« til: »nr. 1-4, 6 og 7«.« [Teknisk ændring] Bemærkninger Til nr. 1 Det følger af udlændingelovens § 53 a, stk. 2, 5. pkt., at påklage af en afgørelse som nævnt i stk. 1, nr. 1-3, 5 og 6, har opsættende virkning.
 Der er tale om en lovteknisk ændring, da der ved udarbejdelsen af lovforslaget ved en fejl ikke blev taget højde for, at der i § 1, nr. 11, i lov nr. 2623 af 28. december 2021 om ændring af udlændingeloven, integrationsloven og lov om danskuddannelse til voksne udlændinge m.fl., der trådte i kraft den 1. marts 2022, skete en ændring af udlændingelovens § 53 a, stk. 2, 5. pkt., hvorefter henvisningen til stk. 1, nr. 1-6, blev ændret til stk. 1, nr. 1-3, 5 og 6.
 Den foreslåede ændring er alene af teknisk karakter, og ændringen medfører i øvrigt ingen ændringer i bestemmelsen materielle indhold.
