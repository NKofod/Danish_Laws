Fradrag i efterløn for feriegodtgørelse, overgået til efterløn den 1. august 2003, afholdt ferie fra den 3. maj til den 23. maj 2004, a-kassens vejledningspligt Ankenævnet har behandlet Deres klage på møde den 22. januar 2009.
Nævnet traf denne A F G Ø R E L S E Der skal ske fradrag i Deres efterløn for den ferie, som De har afholdt i perioden fra den 3. maj til den 23. maj 2004, i alt 14,50 feriedage.
 Der er ikke anledning til at kritisere a-kassens vejledning.
 Ankenævnet tiltræder således Arbejdsdirektoratets afgørelse af den 26. september 2008, men ændrer for så vidt angår antallet af feriedage, for hvilke der skal ske fradrag i efterlønnen.
B E G R U N D E L S E Ankenævnet har lagt til grund, at  De ifølge feriepengeanvisning for perioden fra den 1. januar 2003 til den 31. juli 2003 havde 14,50 feriedage med feriepenge til brug i ferieåret 2004/2005,  De overgik til efterløn den 1. august 2003,  De holdt ferie med feriepenge i perioden fra den 3. maj til den 23. maj 2004,  feriepengene kom til udbetaling i form af en check, som De modtog fra Deres tidligere arbejdsgiver, og  De ikke havde nogen kontakt til a-kassen vedrørende afholdelse af ferie, herunder udbetaling af feriepenge.
 Ankenævnet har endvidere lagt til grund, at Arbejdsdirektoratet den 26. september 2008 traf afgørelse om, at der skulle ske fradrag i Deres efterløn for de 15 dages ferie, som De afholdt i perioden fra den 3. maj til den 23. maj 2004.
 Ifølge § 65, stk. 1, i arbejdsløshedsforsikringsloven skal a-kassen vejlede medlemmet om de rettigheder og pligter, der følger af loven samt om medlemmets rettigheder og pligter i øvrigt efter arbejdsmarkedslovgivningen.
 En a-kasse skal altid give det enkelte medlem individuel og personlig vejledning, hvis medlemmet har særligt behov herfor, jf. § 5, stk. 1, i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 Ifølge § 34, stk. 2, i bekendtgørelse nr. 594 af 22. juni 2001 om fleksibel efterløn  der var gældende på det tidspunkt, hvor De overgik til efterløn  medfører ferie med feriegodtgørelse fradrag i efterlønnen.
 Den 19. december 2003 vedtog Folketinget lov nr. 1200 af 27. december 2003 om ændring af ferieloven med ikrafttræden den 1. januar 2004. Der opstod i den forbindelse mulighed for at vælge mellem at holde ferie med optjente feriepenge mod fradrag i efterlønnen eller at undlade at holde ferie og få feriepenge udbetalt efter ferieårets udløb i henhold til ferielovens § 34 b uden fradrag.
 Ankenævnet har lagt vægt på, at en a-kasses vejledningspligt ikke omfatter eventuelle fremtidige regler, der måtte blive vedtaget af Folketinget.
 A-kassen havde således ikke pligt til i forbindelse med Deres overgang til efterløn den 1. august 2003 at vejlede Dem om muligheden for at undlade at holde ferie og få feriepenge udbetalt efter ferieårets udløb uden fradrag i efterlønnen.
 Ankenævnet har endvidere lagt vægt på, at der ikke efter Deres overgang til efterløn var nogen kontakt mellem Dem og a-kassen vedrørende afholdelse af ferie, herunder udbetaling af feriepenge.
 Nævnet finder således ikke, at a-kassen havde anledning til at vejlede Dem om Deres muligheder for at vælge mellem at holde ferie med optjente feriepenge mod fradrag i efterlønnen eller at undlade at holde ferie og få feriepenge udbetalt efter ferieårets udløb uden fradrag.
 Det bemærkes, at a-kassen ikke havde pligt til af egen drift at rette henvendelse til Dem og vejlede om den opståede mulighed for at få udbetalt feriepenge efter ferieårets udløb uden fradrag.
Idet det af Deres feriepengeanvisning fremgår, at De havde 14,50 feriedage med feriepenge til brug i ferieåret 2004/2005, ændrer ankenævnet direktoratets afgørelse for så vidt angår antallet af feriedage, for hvilke der skal ske fradrag i efterlønnen.
Ankenævnet finder således, at der alene skal ske fradrag for 14,50 feriedage.
R E G L E R Ankenævnet henviser til  § 65, stk. 1, og stk. 5, og § 74 h, stk. 1, i lov om arbejdsløshedsforsikring mv., jf. lovbekendtgørelse nr. 799 af 24. september 2002,  § 1, stk. 1, og § 5, stk. 1, i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.,  § 34, stk. 2, i Arbejdsdirektoratets bekendtgørelse nr. 594 af 22. juni 2001 om fleksibel efterløn, og  § 34 b i ferieloven, jf. lovbekendtgørelsen nr. 407 af 28. maj 2004.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
Regler Lov om arbejdsløshedsforsikring mv., jf. lovbekendtgørelse nr. 799 af 24. september 2002 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Landsarbejdsrådet.
§ 74 h.
Direktøren for Arbejdsdirektoratet fastsætter efter forhandling med Landsarbejdsrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.
Arbejdsdirektoratets bekendtgørelse nr. 594 af 22. juni 2001 om fleksibel efterløn § 34. Ferie med løn medfører fradrag i efterlønnen.
Fradraget sker på det tidspunkt, hvor ferien holdes og med antallet af løntimer i ferieperioden.
Stk. 2. Ferie med feriegodtgørelse medfører fradrag på ferietidspunktet i forhold til det antal feriedage, der holdes.
For hver feriedag, et medlem holder, fratrækkes 1/5 af efterlønnen for en uge.
Der afrundes til hele eller halve feriedage.
Feriedage, der er optjent i en 6 dages uge, skal ganges med 5/6.
 Ferieloven, jf. lovbekendtgørelsen nr. 407 af 28. maj 2004.
§ 34 b.
Feriegodtgørelse for ferie, som er holdt, men hvor beløbet ikke er hævet af lønmodtageren inden udløbet af ferieåret, og hvor beløbet er mindre end 3.000 kr. efter fradrag af skat og arbejdsmarkedsbidrag, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog § 34 a.
Det er en betingelse, at lønmodtageren skriftligt erklærer, at ferien er holdt i et ansættelsesforhold.
 Stk. 2. Feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at ansættelsesforholdet er ophørt.
 Stk. 3. Feriegodtgørelse, der ikke er hævet af lønmodtageren inden udløbet af ferieåret, eller løn under ferie eller ferietillæg, der ikke er udbetalt til lønmodtageren inden udløbet af ferieåret, og som vedrører optjent ferie for beskæftigelse ud over 9½ måneds samlet varighed i et optjeningsår, og som ikke er aftalt overført efter §§ 19 eller 40, udbetales efter anmodning til lønmodtageren af arbejdsgiveren, FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at beløbet vedrører optjent ferie for beskæftigelse ud over 9½ måneds samlet varighed i et optjeningsår, som ikke er aftalt overført efter §§ 19 eller 40.
Stk. 4. Har lønmodtageren fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret, kan udbetaling efter stk. 2 og 3 kun ske efter direktøren for Arbejdsdirektoratets forudgående godkendelse.
Antallet af dage med de nævnte ydelser skal trækkes fra det antal dage, de uhævede feriepenge svarer til.
Hvis der herefter resterer et antal feriedage, meddeler direktøren for Arbejdsdirektoratet arbejdsgiveren, FerieKonto eller den, der i medfør af § 31 administrerer feriegodtgørelsen, for hvor mange dage der kan udbetales til lønmodtageren.
Stk. 5. Muligheden for udbetaling efter stk. 1-3 fortabes, hvis lønmodtageren ikke senest den 30. september efter ferieårets udløb skriftligt anmoder arbejdsgiveren, FerieKonto eller den, der i medfør af § 31 administrerer feriegodtgørelsen, om udbetaling efter disse regler.
Muligheden for udbetaling efter godkendelse, jf. stk. 4, fortabes, hvis lønmodtageren ikke senest den 30. september efter ferieårets udløb skriftligt anmoder direktøren for Arbejdsdirektoratet om udbetaling efter disse regler.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
