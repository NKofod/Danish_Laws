Pc-ordning Reference LL § 16, stk. 10 KSL § 46, stk. 3 LV 1998 A.B.1.9.13 IVA 1999 B.1.6.11 Spørgsmål Er hjemme-pc er, der stilles til rådighed for  

 selskabets ansatte skattefrie i medfør af ligningslovens § 16, stk.  

 10? Svar Ja, se dog nedenstående sagsfremstilling og  

 begrundelse.
Sagsfremstilling og begrundelse Selskabet ønsker at forbedre medarbejdernes  

 generelle teknologiske viden og medarbejdernes mulighed for at anvende  

 teknologisk viden i forbindelse med hjemmearbejde.
Derfor  

 påtænker selskabet at tilbyde alle medarbejdere en hjemme-pc med  

 relevant software til rådighed for undervisning i grundlæggende  

 edb og for hjemmearbejde.
Selskabet har nærmere redegjort for betydningen af,  

 at medarbejdere på alle niveauer er bekendt med brugen af pc, idet den  

 bliver en del af hverdagen for alle medarbejdere i selskabet.
I alt 128  

 medarbejdere vil blive tilbudt hjemme-pc-ordningen.
Der vil ved etableringen af hjemme-pc-ordningen blive  

 tilbudt medarbejderne 3 forskellige   men endnu ikke helt fastlagte  

 pakkeløsninger/konfigurationer.
Udbyderne har et års gratis  

 internetabonnement med som en del af pakkeløsningen.
Valgmuligheden  

 etableres for at tiltrække så mange medarbejdere som muligt,  

 således at ordningen vil kunne bidrage mest muligt til en bedring af  

 medarbejdernes edb-kundskaber.
Medarbejderne vil frit kunne vælge  

 mellem pakkeløsningerne.
Men tilbuddet vil være betinget af, at medarbejderen  

 accepterer en lønreduktion.
Lønreduktionen vil blive fastsat  

 på baggrund af selskabets samlede omkostninger over 3 år til den  

 af medarbejderen valgte pakkeløsning.
Lønreduktionen vil ske ved en nedsættelse af  

 den månedlige bruttoløn før beregning af  

 arbejdsmarkedsbidrag.
A-skat mv.
Lønreduktionen vil få virkning  

 i alle forhold.
Den vil således få virkning for beregningen af  

 medarbejdernes pensionsbidrag, feriegodtgørelse mv.  

 Lønreduktionen vil ikke fremtræde særskilt på  

 medarbejdernes lønseddel.
Derimod vil tilbuddet ikke være betinget af, at  

 medarbejderen vil deltage i et edb-kursus.
Medarbejderne kan dog efter behov  

 deltage i et edb-kursus på selskabets regning.
 Efter 3 år vil den enkelte medarbejder få  

 tilbudt at købe den valgte pakkeløsning med beskattede midler  

 til markedsværdien.
 Ophører ansættelsesforholdet for en  

 medarbejder, der er omfattet af hjemme-pc-ordningen, har selskabet ret til at  

 sælge den valgte pakkeløsning til medarbejderen, der i givet  

 fald har pligt til at købe den valgte pakkeløsning med  

 beskattede midler til markedsværdien, typisk den nedskrevne værdi  

 efter leasing-amortisationstabellen for den valgte pakkeløsning.
 Skatteforvaltningen har udtalt, at den forelagte  

 pc-ordning vil være skattefri for medarbejderne, jf. ligningslovens §  

 16, stk. 10, under forudsætning af, at lønreduktionen sker som  

 en reel nedgang i bruttolønnen med virkning for alle dele af  

 lønnen, herunder for pensionsbidrag, feriepenge mv., at arbejdsgiveren  

 ikke ved medarbejderens adgang til Internettet betaler den løbende  

 udgift til en telefonlinie/ISDN-linie/kabeltv-linie til datatransmission,  

 samt at der ikke aftales købepligt for medarbejderne ved  

 ansættelsesforholdets eventuelle ophør.
Ligningsrådet kan tiltræde  

 skatteforvaltningens udtalelse.
Det er dog også en forudsætning,  

 at medarbejderne har mulighed for løbende at træde ud af  

 pc-ordningen.
Baggrunden herfor er, at det efter bestemmelsen i  

 ligningslovens § 16, stk. 10, er en betingelse, at arbejdsgiveren stiller  

 pc-en til rådighed.
Dette indebærer, at der i pc-ordningen skal  

 indgå elementer af arbejdsgiverfinansiering/arbejdsgiverrisiko.
 I de tilfælde, hvor medarbejderne finansierer  

 arbejdsgiverens udgifter ved pc-ordningen ved lønnedgang, finder  

 Ligningsrådet, at det ikke er tilstrækkeligt, at  

 arbejdsgiverrisikoen alene indebærer, at medarbejderne ikke har en  

 købepligt ved udløbet af den 3-årige periode med  

 lønnedgang eller ved medarbejderens fratræden i løbet af  

 den 3-årige periode.
