Betænkning afgivet af Retsudvalget den 9. juni 2005 Betænkning over Forslag  

 til folketingsbeslutning om nedsættelse af den kriminelle lavalder til 12 år,  

 om indførelse af kriminalretspleje og ungdomsdomstole for unge i alderen  

 12-18  

 år samt om yderligere anvendelse af samfundstjeneste [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 10. marts 2005 og var til  

 1. behandling den 19. maj 2005. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller forslaget til folketingsbeslutning  

 til  

  

 forkastelse.
 Enhedslisten bemærker følgende:
Enhedslisten er imod nedsættelse af den kriminelle lavalder.  

 Børn skal ikke kunne straffes.
Det er en helt forkert vej at gå.
 Vi har nogle af danmarkshistoriens mest lovlydige unge, men det  

 her forslag sender et signal om, at unge er kriminelle, og det vil snarere  

 føre  

 til, at flere unge bliver kriminelle end færre.
 I stedet skal der sættes ind på at forebygge, at unge kommer ud  

 i kriminalitet, og så vidt muligt hindre, at de får en plet på  

 straffeattesten,  

 for har de først fået en plet på straffeattesten, er det meget vanskeligere  

 at  

 komme ud af kriminaliteten.
I stedet for at blive dømt for hærværk og få en plet på  

 straffeattesten er det meget bedre,  

 at  

 de med det samme bliver sat til f.eks. at rydde op efter deres hærværk i en  

 udgravning.
Det gør jo, at de ikke bagefter kan komme til at skulle leve op  

 til  

 at have været kriminelle og have tilbragt natten i arresten eller andet.
Det  

 er  

 ikke så sjovt at fortælle kammeraterne, at man er blevet sat til at rydde op  

 efter  

 sig selv.
Det er vigtigt, at det er den vej, der prøves først.
 Det var det, der lå i  

 Enhedslistens forslag om konsekvens med virkning (B 131 fra folketingsåret  

 2003-04), som EL fremsatte sidste år, og hvor EL inspireret af det,  

 Retsudvalget  

 hørte under sin studietur til Canada, mente, at vi skal prøve at lave nogle  

 forsøg rundtom i Danmark, hvor man netop går ind og tager fat i de unge med  

 det  

 samme, når de har begået noget strafbart, og sætter dem til at rydde op efter  

 sig, sige undskyld til ofrene, eller hvad det nu kan være, der er nødvendigt  

 i  

 den konkrete situation, i stedet for at de skal i gang med at komme igennem  

 retssystemet og få en plet på straffeattesten, for noget af det værste med  

 hensyn til, at en ung kommer i gang med en kriminel løbebane, er, når den  

 pågældende først har fået en plet på straffeattesten.
Enhedslisten mener, at  

 det er væsentligt at sikre langt flere konfliktråd og mere konfliktmægling.  

 Derfor  

 er det også ærgerligt, at Dansk Folkeparti har nedlagt veto mod, at  

 konfliktrådene kan udvides til hele landet.
EL tror, det har stor betydning  

 ikke  

 blot for ofrene, men også for de unge gerningsmænd, at de ser, at der faktisk  

 er et menneske bagved.
 Et  

  

 mindretal  

  

 i  

 udvalget (DF) indstiller forslaget til folketingsbeslutning til  

  

 vedtagelse uændret.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 12 Bilagsnr.
Titel 1 1. udkast til betænkning Oversigt over spørgsmål og svar vedrørende B 12 Spm.nr.
