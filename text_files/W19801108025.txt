 Under efterforskning af skattesvigssag viste der sig grundlag for en  

 sigtelse for A-kasse bedrageri, begået i 1976.
Særmyndigheden var 1 år og 6 måneder om at behandle sagen.
Tiltale i  

 det hele rejst, da skattesagen ikke kunne sluttes.(* 2) I februar 1977 blev politiet i forbindelse med efterforskningen af en anden sag opmærksom på en skatteunddragelse  

 vedrørende 1976, og skattemyndighederne fremsatte i marts 1978 begæring om  

 tiltale.
Da der tillige var mulighed for, at der uberettiget var ydet  

 arbejdsløshedsunderstøttelse i 1976, forelagdes dette i april 1978 for  

 vedkommende særmyndighed.
Svaret herfra indløb først i november 1979, det vil  

 sige mere end 1 år 6 måneder senere, og svaret foranledigede en ny  

 forespørgsel, der blev besvaret den 3o. maj 1980.
 Statsadvokaten foreslog under henvisning til den lange ekspeditionstid, at  

 den del af sagen, der vedrørte bedrageri overfor arbejdsløshedskassen, blev  

 sluttet efter § 723, stk. 2. Dette blev afvist, idet skattesagen ikke kunne  

 sluttes, og tiltale blev rejst i sagen den 1. august 1980. Ved dommen lagde  

 retten - som ventet - vægt på den lange tid, der var gået inden  

 tiltalerejsningen, og straffen blev bl.a. under henvisning hertil gjort  

 betinget.
(* 1) Offentliggjort i Anklagemyndighedens Årsberetning 1980, side 50.
