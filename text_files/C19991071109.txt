Kundgørelse om beregning og  

 opkrævning af vægtafgift for motorkøretøjer Vægtafgiftsberegning og opkrævning m.v.
 1. Centralregisteret beregner og opkræver  

 vægtafgift samt fører vægtafgiftsregnskab.  

 Opkrævningen sker ved giroindbetalingskort eller via PTG (Postens Total  

 Giro) eller via PBS (Pengeinstitutternes BetalingsSystemer).
 Forfaldstiden for vægtafgift, der opkræves  

 hel-, halv- eller kvartårlig, bestemmes af  

 registreringstidspunktet.
 2. Betales afgiften ikke, enten ved brug af det  

 udsendte optisk læsbare indbetalingskort eller på anden  

 måde, udsender centralregisteret erindringsskrivelse i form af nyt  

 indbetalingskort lydende på afgift plus rente og gebyr.
 Er afgiften med renter og gebyr ikke indgået senest  

 3 uger efter erindringsskrivelsens udsendelse, sender centralregisteret til  

 den politikreds, hvor ejeren (brugeren) er hjemmehørende:
 3. Centralregisteret underretter politikredsene om  

 eventuelle restanceindbetalinger og om afmelding af køretøjer  

 på hvilke, der verserer restancesag.
4. Edb-registret ajourføres ugentligt med  

 alle indbetalte restancer, dvs. at man hver mandag har medtaget restancer  

 modtaget fra postgirokontoret til og med den foregående fredag.
Det  

 tilrådes derfor politikredsene, hvis en restancesag ikke kan behandles  

 straks ved modtagelsen, at påbegynde behandlingen en mandag med  

 forespørgsel til edb-registret om, hvorvidt køretøjer  

 stadig er i restance.
Politikredsens behandling af restancesager 5. Køretøjet stadig registreret for  

 samme ejer(bruger) som på afgiftens forfaldstid.
5.1. Politikredsen afsender erindringsskrivelsen  

 forsynet med kredsens stempel.
Af skrivelsen fremgår, at pladefjernelse  

 kan undgås, såfremt kvittering for afgiftens betaling inden 2  

 dage fra skrivelsens modtagelse forevises politiet.
 5.2. Der må ikke udsendes nye  

 erindringsskrivelser, og yderligere udsættelse med afgiftens betaling  

 må ikke gives.
 5.3. Politiet må ikke modtage  

 vægtafgiftsbeløb, renter eller gebyr.
 5.4. Forevises kvittering for beløbets  

 betaling, afventer politiet i 14 dage efter betalingsdagen den maskinelle  

 meddelelse fra edb-registret om betaling af beløbet (Mo 220).
 Såfremt betalingen fremgår heraf, er  

 tilbagesendelse af sagen til centralregisteret ufornøden.
 I modsat fald tilbagesendes pladefjernelsesskrivelsen til  

 centralregisteret med påtegning om den foreviste kvittering for  

 beløbets betaling.
 5.5. Forevises kvittering ikke inden den under 5.1  

 nævnte frist, skal pladerne straks fjernes.
 Det er vigtigt, at nummerpladeinddragelsen (og  

 nummerpladernes aflevering til motorkontoret) finder sted hurtigst muligt,  

 idet afgiftsperioden afkortes med de resterende dage efter afmeldingen, og  

 så vidt muligt inden for en måned efter udsendelse af  

 restanceskrivelsen af hensyn til den maskinelle udlægsprocedure.
Antræffes et køretøj, for hvilket der  

 skyldes vægtafgift, og hvor der i CRM/EK-forespørgsel under  

 »særlige forhold er markering for »RESTANCE«, bør nummerpladerne  

 fjernes Efter nummerpladeinddragelse tilbagesendes sagen til  

 Centralregisteret til videre foranstaltning, jf. dog under pkt. 7.2.
 For at sikre, at registreret ejer (bruger) er identisk med  

 den afgiftspligtige, bør det før enhver pladefjernelse  

 kontrolleres, at køretøjet ikke er ejer (bruger)-skiftet.
 Pladefjernelse kan kun afværges ved forevisning af  

 kvittering for, at afgift nu er betalt og må ikke udsættes for at  

 give afgiftspligtige lejlighed til at fremskaffe kvittering.
 Forevises kvittering for, at afgiften, men ikke renten og  

 gebyret, er betalt, må pladerne ikke fjernes.
Nummerpladefjernelse på grund af  

 vægtafgiftsrestance for køretøjer, der tilhører  

 erhvervsvirksomheder, og som er nødvendige for udøvelsen af  

 erhvervet, skal undlades a. hvis virksomheden er i betalingsstandsning eller under  

 konkurs, og b. der er tale om vægtafgiftsrestancc opstået  

 før anmeldelsen til skifteretten om betalingsstandsning/konkurs,  

 og c. de herefter løbende vægtafgifter fortsat  

 betales.
d.
Ved konkurs skal køretøjet registreres  

 som ejerskiftet til konkursboet.
 5.6. Efterlysning af køretøjer alene  

 på grundlag af vægtafgiftsrestance må begrænses mest  

 muligt, og må i almindelighed først finde sted, når  

 køretøjets bruger forgæves er søgt truffet.
 5.7. Aflysning foretages af den politikreds, der  

 konstaterer, at betaling er sket, eller som inddrager  

 køretøjets nummerplader.
 6. Køretøjet afmeldt eller ejer  

 (bruger)-skiftet efter afgiftens forfaldstid.
 Såfremt køretøjet er ejer  

 (bruger)-skiftet må nummerpladerne ikke fjendes, da den nye ejer ikke  

 hæfter for afgiften.
7. Udlæg 7.1. Centralregisteret afsender meddelelse om  

 udlæg og eventuel efterfølgende udlægsbegæring og  

 varetager i øvrigt samtlige inddrivelsesforretninger.
 7.2. I det omfang politiet i forbindelse med  

 nummerpladeinddragelse skønner, at der ikke er dækning for  

 afgiftskravet i den afgiftspligtiges formue, eller politiet er bekendt med,  

 at skyldneren har standset sine betalinger, eller han er blevet  

 erklæret konkurs, anføres dette ved tilbagesendelse af sagen til  

 Centralregisteret.
 Skønnet om, hvorvidt en afgiftsrestance må  

 anses for uerholdelig bør bekræftes af Politimesteren eller en  

 fuldmægtig, jf. herved grundsætningen bag  

 regnskabscirkulærets §§ 33, stk. 3 og 53, stk. 5.
 Kundgørelse VII nr. 8 af 12. juli 1989  

 ophæves.
