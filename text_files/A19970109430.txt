 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  For at sikre levevilkårene for beboerne i de små  

 øsamfund yder indenrigsministeren og de amtskommuner og kommuner, hvori øerne  

 er beliggende, tilskud til færgedrift og investeringer i færger og  

 færgelejer.
 Stk. 2.  Indenrigsministeren fastsætter, hvilke  

 færgeruter loven omfatter.
 Stk. 3.  Indenrigsministeren fastsætter de nærmere  

 vilkår for tilskud og regler for afregning af tilskud.
 Stk. 4.  Indenrigsministeren kan fastsætte, at der kan  

 ydes tilskud efter stk. 1 til vedligeholdelse af vejforbindelser til Mandø.
 § 2.  De tilskud, som indenrigsministeren yder til  

 færgedrift, fastsættes på de årlige bevillingslove.
 § 3.  De amtskommuner, hvori øerne er beliggende, skal  

 årligt yde mindst samme tilskud til færgedrift efter § 1 som staten,  

 medmindre indenrigsministeren bestemmer andet.
 Stk. 2.  Inden for amtskommunen skal de kommuner, hvori  

 øerne er beliggende, tilsammen årligt yde mindst samme tilskud til færgedrift  

 som staten, medmindre indenrigsministeren bestemmer andet.
 Stk. 3.  Inden for amtskommunen fordeles amtskommunens  

 og kommunernes tilskud til færgedrift mellem færgeruterne på samme måde som  

 statens tilskud til færgedrift efter § 1, medmindre amtskommunen og  

 kommunerne er enige om en anden fordeling.
 Stk. 4.  Stk. 1-3 finder tilsvarende anvendelse på  

 tilskud efter § 1, stk. 4.
 § 4.  Kommuner og amtskommuner, der har optaget lån  

 til investeringer i færger og færgelejer til færgeruter omfattet af loven,  

 modtager tilskud til betaling af ydelsen på lånene, jf. dog stk. 5.
 Stk. 2.  Den kommune, hvori øen er beliggende, yder et  

 årligt tilskud til den amtskommune, der har optaget lån, jf. stk. 1.  

 Tilskuddet udgør 1/3 af den årlige ydelse på lånene.
 Stk. 3.  Den amtskommune, hvori øen er beliggende, yder  

 et årligt tilskud til den kommune, der har optaget lån, jf. stk. 1.  

 Tilskuddet udgør 1/3 af den årlige ydelse på lånene.
 Stk. 4.  Staten yder et årligt tilskud til den kommune  

 henholdsvis amtskommune, der har optaget lån, jf. stk. 1. Tilskuddet udgør  

 1/3 af den årlige ydelse på lånene.
 Stk. 5.  Tilskud efter stk. 1-4 er betinget af, at der  

 er enighed om investeringen og lånevilkårene mellem den amtskommune og den  

 kommune, hvori øen er beliggende.
 § 5.  Indenrigsministeren yder et årligt tilskud på 75  

 pct. af den del af en kommunes årlige udgifter til ydelse på lån, jf. stk. 2,  

 der overstiger 0,05 pct. af kommunens beskatningsgrundlag beregningsmæssigt  

 korrigeret for virkningen af udligning af forskelle i beskatningsgrundlag i  

 henhold til lov om kommunal udligning og generelle tilskud til kommuner og  

 amtskommuner.
Stk. 2.  Ved en kommunes årlige udgifter til ydelse på  

 lån efter stk. 1 forstås summen af § 6.  Loven træder i kraft den 1. januar 1998.
 § 7.  I lov om støtte til de små øsamfund  

 (trafikstøtte m.v.), jf. lovbekendtgørelse nr. 216 af 15. april 1987, som  

 ændret ved § 28 i lov nr. 380 af 6. juni 1991 og lov nr. 294 af 27. april  

 1994, foretages følgende ændringer:
 1. I titlen udgår »(trafikstøtte m.v.)».
 2. §§ 1-3 ophæves.
 § 8.  I lov om kommunal udligning og generelle tilskud  

 til kommuner og amtskommuner, jf. lovbekendtgørelse nr. 571 af 4. juli 1997,  

 foretages følgende ændring:
 1. I § 10, stk. 2, nr. 1, indsættes efter »lov om  

 kommunal indkomstskat«: »og fratrukket statstilskuddet efter § 5 i  

 lov om trafikstøtte til de mindre øer«.
 § 9.  Tilskud efter § 4 ydes til investeringer i  

 færger og færgelejer gennemført siden 1. januar 1996.
 Stk. 2.  I 1998 ydes tilskud til ydelser afholdt i 1996  

 og 1997 på lån optaget til investering i færger og færgelejer. § 4 finder  

 tilsvarende anvendelse.
 Stk. 3.  Hvis en kommune i 1996 eller 1997 har givet  

 tilskud til investeringen, nedsættes tilskuddet efter § 4, stk. 2,  

 forholdsmæssigt.
 Stk. 4.  Hvis en amtskommune i 1996 eller 1997 har givet  

 tilskud til investeringen, nedsættes tilskuddet efter § 4, stk. 3,  

 forholdsmæssigt.
 Stk. 5.  Hvis staten har givet tilskud til investeringen  

 i henhold til lov om støtte til de små øsamfund, nedsættes tilskuddet efter §  

 4, stk. 4, forholdsmæssigt.
 § 10.  Det er en betingelse for udbetaling af tilskud  

 til ydelser på lån optaget før 1. januar 1998, jf. §§ 5 og 9, at kommunen  

 henholdsvis amtskommunen oplyser de tilskudsberettigede ydelser til  

 Indenrigsministeriet senest den 1. april 1998.
 Stk. 2.  Det er en betingelse for udbetaling af tilskud  

 til lån til investeringer i færger og færgelejer foretaget i 1996 og 1997, at  

 disse lån er optaget senest den 31. december 1998.
 § 11.  Loven gælder ikke for Færøerne og Grønland.
Givet på Amalienborg, den 29. december  

 1997 Under Vor Kongelige Hånd og Segl MARGRETHE R.
