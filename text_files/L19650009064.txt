Bekendtgørelse om andre landes stilling til konvention og statut af 20. april 1921 angående transitfriheden Laos har ved notifikation af 24. november 1956 til De Forenede Nationers generalsekretær erklæret sig for bundet af den af Frankrig den 19. september 1924 foretagne ratifikation af den i Barcelona den 20. april 1921 undertegnede konvention og statut angående transitfriheden, jfr. udenrigsministeriets bekendtgørelse nr. 197 af 19. april 1923 samt »Danmarks Traktater«, 1921, s. 20-21, 1930, s. 543, 1931, s. 411, og 1933, s. 501.
 Rwanda har ved notifikation af 10. februar 1965 til De Forenede Nationers generalsekretær ligeledes erklæret sig for bundet af nævnte konvention og statut, hvis anvendelse var blevet udvidet til landets territorium inden dets opnåelse af selvstændighed den 1. juli 1962.
