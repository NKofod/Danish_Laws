 Overenskomst mellem Danmarks regering og Ægyptens regering vedrørende  

 oprettelse af regelmæssige luftruter mellem og udover deres respektive  

 territorier.
Danmarks regering og Ægyptens regering, i det følgende betegnet som de  

 kontraherende parter, som er parter i konventionen om international civil luftfart, der åbnedes  

 for undertegnelse i Chicago den 7. december 1944 (i det følgende benævnt  

 konventionen), som anser det for ønskeligt at tilrettelægge internationale luftruter på  

 en betryggende og planmæssig måde og i videst muligt omfang fremme  

 udviklingen af det internationale samarbejde på dette område, som ligeledes anser det for ønskeligt at fremme den internationale  

 lufttrafik til så lave takster, som det er muligt at forene med sunde  

 økonomiske principper, for herigennem at befordre den venskabelige forståelse  

 og velvilje mellem nationerne og, til det fælles vel, sikre deres lande de  

 mange indirekte fordele ved denne transportmåde, og som ønsker at afslutte en overenskomst med henblik på at fremme den  

 regelmæssige erhvervsmæssige lufttrafik mellem og udover deres respektive  

 territorier, har i dette øjemed udpeget undertegnede befuldmægtigede, som, behørigt  

 bemyndigede dertil af deres respektive regeringer, er kommet overens om  

 følgende:
 Artikel I.
 1. Hver af de kontraherende parter tilstår den anden  

 kontraherende part ret til at drive de i tillægget til nærværende  

 overenskomst angivne luftruter (i det følgende betegnet som de »angivne  

 luftruter«) på de i nævnte tillæg angivne strækninger (i det følgende  

 betegnet som de »angivne strækninger«).
 2. Under hensyn til nærværende overenskomsts  

 bestemmelser kan disse luftruter - helt eller delvis - åbnes straks eller på  

 et senere tidspunkt efter bestemmelse af den kontraherende part, hvem  

 rettighederne er tilstået.
 Artikel II.
 1. Hver af de kontraherende parter skal overfor den  

 anden kontraherende part skriftligt udpege et eller flere luftfartselskaber  

 til i medfør af nærværende overenskomst at drive de angivne luftruter.
 2. Når den anden kontraherende part har modtaget  

 anmeldelse om udpegelsen, skal den, under hensyntagen til bestemmelserne i  

 denne artikels afsnit 3 og nærværende overenskomsts artikel III, uden unødigt  

 ophold give de udpegede luftfartselskaber den fornødne driftstilladelse.
 3. Den ene kontraherende parts luftfartsmyndigheder  

 kan, inden de giver et af den anden kontraherende part udpeget  

 luftfartselskab driftstilladelse, kræve, at luftfartselskabet overfor dem  

 godtgør, at det er i stand til at opfylde de vilkår, der er foreskrevet i de  

 love, regler og bestemmelser, som de normalt bringer til anvendelse på  

 regelmæssige luftruters drift, forudsat disse love, regler og bestemmelser  

 ikke er stridende mod konventionen eller nærværende overenskomst  

 bestemmelser.
 4. Når bestemmelserne i nærværende artikels afsnit 1  

 og 2 er efterkommet, kan et således udpeget og koncessioneret luftfartselskab  

 nårsomhelst påbegynde driften af de angivne luftruter.
 Artikel III.
 1. Hver af de kontraherende parter er berettiget til  

 at nægte at godkende udpegelsen af et luftfartselskab og til overfor et  

 luftfartselskab at nægte at tilstå eller tilbageholde de i nærværende  

 overenskomsts artikel V opregnede rettigheder eller at opstille sådanne  

 betingelser, som den måtte anse for påkrævede for et luftfartselskabs  

 udøvelse af disse rettigheder, i ethvert tilfælde, hvor det ikke findes  

 godtgjort, at en væsentlig del af ejendomsretten til og den effektive kontrol  

 med luftfartselskabet beror hos den kontraherende part, der udpeger  

 luftfartselskabet, eller hos denne kontraherende parts statsborgere.
2. Hver af de kontraherende parter er berettiget til  

 midlertidigt at indstille et luftfartselskabs udøvelse af de i nærværende  

 overenskomsts artikel V opregnede rettigheder eller at opstille sådanne  

 betingelser, som den måtte anse for påkrævede for et luftfartselskabs  

 udøvelse af disse rettigheder, i ethvert tilfælde, hvor luftfartselskabet  

 undlader at efterkomme lovene, reglerne og bestemmelserne i den kontraherende  

 stat, som tilstår disse rettigheder, eller på anden måde undlader at drive  

 lufttrafik i overensstemmelse med de i nærværende overenskomst foreskrevne  

 vilkår.
Et sådant ensidigt skridt må dog ikke tages, før der er givet den  

 anden kontraherende part meddelelse om hensigten herom, og drøftelser mellem  

 begge kontraherende parters luftfartsmyndigheder ikke har ført til enighed  

 indenfor et tidsrum af tredive dage fra datoen for nævnte meddelelse.
 Artikel IV.
 1. Den ene kontraherende parts love, regler og  

 bestemmelser, navnlig sådanne, som vedrører ankomst til eller afgang fra dens  

 territorium af luftfartøjer, der anvendes i international lufttrafik, eller  

 som vedrører sådanne luftfartøjers drift og navigering, medens de befinder  

 sig indenfor dens territorium, finder anvendelse på luftfartøjer, tilhørende  

 den anden kontraherende parts udpegede luftfartselskaber.
 2. Den ene kontraherende parts love, regler og  

 bestemmelser navnlig sådanne, som vedrører ankomst til eller afgang fra dens  

 territorium af passagerer, besætning eller ladning ombord i luftfartøjer  

 (såsom bestemmelserne angående indrejse, klarering, indvandring, pas, told og  

 karantæne samt valutaregler), finder anvendelse på passagerer, besætning og  

 ladning ombord i luftfartøjer, tilhørende den anden kontraherende parts  

 udpegede luftfartselskaber, medens de befinder sig indenfor førstnævnte  

 kontraherende parts territorium.
3. De kontraherende parter vil bestræbe sig for at  

 lempe sådanne bestemmelser med hensyn til ankomst og afgang for  

 transitpassagerer og luftfartøjers besætninger.
Under forudsætning af, at  

 toldbestemmelserne i andre henseender efterkommes, vil bagage og ladning i  

 transit være fritaget for toldafgifter, undersøgelsesafgifter og lignende  

 afgifter.
 Artikel V.
 1. Forsåvidt angår driften af de angivne luftruter  

 tilstår hver af de kontraherende parter, under hensyntagen til bestemmelserne  

 i artiklerne VI og VII, den anden kontraherende parts udpegede  

 luftfartselskaber ret til på sit territorium at afsætte og optage  

 international trafik, kommende fra eller bestemt for den anden kontraherende  

 parts eller et tredielands territorium.
 2. Bestemmelserne i nærværende artikels afsnit 1  

 hjemler ikke den ene kontraherende parts luftfartselskaber ret til på den  

 anden kontraherende parts territorium at optage, til befordring mod vederlag,  

 passagerer, ladning eller post, bestemt for en anden plads på denne anden  

 kontraherende parts territorium, uanset sådan trafiks oprindelse eller  

 endelige bestemmelsessted.
 Artikel VI.
 1. Begge kontraherende parters udpegede  

 luftfartselskaber skal have-rimelig og lige adgang til at beflyve de angivne  

 strækninger mellem deres respektive territorier.
 2. Hovedformålet med de af hver af de kontraherende  

 parters udpegede luftfartselskaber oprettede luftruter skal være ved en  

 rimelig fyldningsgrad at tilvejebringe en kapacitet, svarende til det  

 nuværende og med rimelighed forventede behov for befordring mellem områder,  

 tilhørende den kontraherende part, som udpeger luftfartselskaberne, og de  

 lande, som er trafikkens endelige bestemmelsessted.
 3. Ved driften af hver af de kontraherende parters  

 angivne luftruter skal den af begge kontraherende parters udpegede  

 luftfartselskaber tilvejebragte samlede kapacitet opretholdes i rimeligt  

 forhold til publikums behov for luftbefordring.
 Artikel VII.
 Ved driften af de angivne luftruter må de rettigheder, som er tilstået de  

 af hver af de kontraherende parter udpegede luftfartselskaber, ikke udøves på  

 ubehørig måde til skade eller ulempe for den anden kontraherende parts  

 luftfartselskaber, der helt eller delvis beflyver samme strækning.
 Artikel VIII.
Brændstof og smøreolie, som indføres til eller tages ombord i luftfartøjer  

 på den ene kontraherende parts territorium af den anden kontraherende parts  

 udpegede luftfartselskaber eller på disses vegne, og som forbliver ombord ved  

 afgangen fra den sidste landingslufthavn på førstnævnte kontraherende parts  

 territorium, er, under forudsætning af, at førstnævnte kontraherende parts  

 toldbestemmelser i andre henseender efterkommes, fritaget for toldafgifter,  

 undersøgelsesafgifter og lignende afgifter, som afkræves på førstnævnte  

 kontraherende parts territorium.
Denne behandling er supplementær til den,  

 som tilstås i henhold til konventionens artikel 24.
 Artikel IX.
 1. Hver af de kontraherende parter skal foranledige,  

 at dens udpegede luftfartselskaber, så lang tid i forvejen som muligt,  

 tilstiller den anden kontraherende parts luftfartsmyndigheder eksemplarer af  

 fartplaner, taksttabeller og alle andre i betragtning kommende oplysninger  

 vedrørende driften af de angivne luftruter samt eksemplarer af alle ændringer  

 i sådanne fartplaner, taksttabeller og øvrige publikationer.
 2. Hver af de kontraherende parter skal foranledige,  

 at dens udpegede, luftfartselskaber meddeler den anden kontraherende parts  

 luftfartsmyndigheder oplysninger om den på dens luftruter til, fra eller over  

 den anden kontraherende parts territorium befordrede trafik, med angivelse af  

 trafikkens oprindelse og destination.
 Artikel X.
Når et af den ene kontraherende part udpeget luftfartselskab ved  

 viderebefordring af gennemgående trafik af økonomiske hensyn anvender  

 luftfartøjer med forskellig kapacitet på forskellige dele af en angiven  

 strækning, således at der skiftes luftfartøj på en på den anden kontraherende  

 parts territorium beliggende landingsplads, må en sådan ombytning af  

 luftfartøjer ikke være i uoverensstemmelse med nærværende overenskomsts  

 bestemmelser vedrørende luftruternes kapacitet og den befordrede trafik.
I  

 sådanne tilfælde skal det andet luftfartøj i henhold til fartplanen etablere  

 forbindelse med det første luftfartøj og skal afvente dets ankomst, undtagen  

 i tilfælde, hvor driftsmæssige forhold er til hinder herfor.
 Artikler XI.
 1. Taksterne skal fastsættes på et rimeligt niveau  

 under hensyntagen til alle i betragtning kommende faktorer, herunder  

 omkostninger ved økonomisk drift, rimelig fortjeneste, forskelligheder i  

 ruternes karakter (såsom hastighed og bekvemmelighed) og de takster, der  

 anvendes af de andre luftfartselskaber, som regelmæssigt beflyver den  

 pågældende strækning eller dele deraf.
2. De takster, som af et af de i henhold til  

 nærværende overenskomst udpegede luftfartselskaber agtes anvendt for trafik  

 på nogen af de angivne strækninger mellem de to kontraherende parters  

 territorier eller mellem et tredielands territorium og en af de kontraherende  

 parters territorium, skal fastsættes enten 3. De således fastsatte takster skal forelægges de to  

 kontraherende parters luftfartsmyndigheder til godkendelse og bringes til  

 anvendelse tredive dage efter deres modtagelse af nævnte  

 luftfartsmyndigheder, medmindre en af disse myndigheder har erklæret ikke at  

 kunne godkende dem.
4. I tilfælde af, at taksterne ikke fastsættes i  

 overensstemmelse med ovennævnte afsnit 2 eller at den ene kontraherende parts  

 luftfartsmyndigheder ikke godkender de således fastsatte takster, skal de  

 kontraherende parter selv søge at nå til enighed om en ordning og skal tage  

 alle nødvendige skridt til at sætte en sådan ordning i kraft.
Dersom det ikke  

 lykkes de kontraherende parter at nå til enighed, skal spørgsmålet behandles  

 i overensstemmelse med artikel XVI.
Indtil tvisten bilægges ved aftale eller  

 afgøres i henhold til artikel XVI, skal de pågældende luftfartselskaber  

 anvende de allerede fastsatte takster eller - såfremt ingen takster er  

 fastsat - rimelige takster.
 Artikel XII.
 Nærværende overenskomst skal registreres i den i henhold til konventionen  

 oprettede internationale civile luftfartsorganisations råd.
 Artikel XIII.
 De to kontraherende parters luftfartsmyndigheder vil, efter anmodning af  

 en af de nævnte myndigheder, i det nære samarbejdes ånd rådføre sig med  

 hinanden for at sikre, at nærværende overenskomsts principper og bestemmelser  

 overholdes og opfyldes, og vil udveksle de for dette formål nødvendige  

 oplysninger.
Artikel XIV Såfremt en almindelig multilateral konvention om trafikrettigheder for  

 regelmæssige internationale luftruter træder i kraft for begge kontraherende  

 parters vedkommende, skal nærværende overenskomst ændres således, at den  

 bringes i overensstemmelse med denne konventions bestemmelser.
 Artikler XV.
1. Såfremt en af de kontraherende parter anser det for  

 ønskeligt at ændre bestemmelserne i tillæget til nærværende overenskomst, kan  

 den anmode om en drøftelse mellem de to kontraherende parters  

 luftfartsmyndigheder, hvilken drøftelse i så fald skal indledes indenfor et  

 tidsrum af treds dage fra datoen for anmodningens fremsættelse.
De ændringer,  

 hvorom nævnte myndigheder opnår enighed, træder i kraft, når de er blevet  

 bekræftet ved udveksling af noter ad diplomatisk vej.
 2. Ovennævnte bestemmelser finder ikke anvendelse på  

 ændringer, der af en af de kontraherende parter foretages med hensyn til  

 andre pladser på de angivne strækninger end sådanne, som er beliggende på den  

 anden kontraherende parts territorium, og de pladser, som beflyves  

 umiddelbart før og umiddelbart efter dette territorium; sådanne ændringer kan  

 foretages, såfremt der ikke af den anden kontraherende parts  

 luftfartsmyndigheder rejses indvendinger herimod inden 30 dage efter, at de  

 fra førstnævnte kontraherende parts luftfartsmyndigheder har modtaget  

 meddelelse om ændringen.
 Artikel XVII.
 1. Såfremt der mellem de kontraherende parter opstår  

 en tvist angående fortolkningen eller anvendelsen af nærværende overenskomst,  

 skal de kontraherende parter, uden at overenskomstens artikel XVII derved  

 præjudiceres, i første instans søge at afgøre tvisten ved indbyrdes  

 forhandling.
2. Dersom det ikke inden halvfems dage efter, at det  

 omtvistede spørgsmål første gang er rejst af en kontraherende part overfor  

 den anden part, lykkes dem at opnå en ordning ad forhandlingens vej, 3. Hver af de kontraherende parter kan anmode enten  

 voldgiftsdomstolen eller den internationale civile luftfartsorganisations råd  

 om inden tredive dage fra anmodningens fremsættelse at anvise, hvilke  

 midlertidige foranstaltninger der bør træffes for at opretholde deres  

 respektive rettigheder.
 4. De kontraherende parter forpligter sig til at  

 udføre enhver i henhold til nærværende artikels afsnit 2 og 3 anvist  

 midlertidig foranstaltning eller afsagt endelig kendelse.
 5. Såfremt og sålænge en af de kontraherende parter  

 eller et af denne udpeget luftfartselskab undlader at udføre en i henhold til  

 nærværende artikels afsnit 2 og 3 anvist midlertidig foranstaltning eller  

 afsagt endelig kendelse, kan de anden kontraherende part indskrænke, nægte  

 eller tilbagekalde alle rettigheder, som den i medfør af nærværende  

 overenskomst har tilstået den uefterrettelige kontraherende part eller de af  

 denne udpegede luftfartselskaber, henholdsvis det uefterrettelige  

 luftfartselskab.
 Artikel XVII.
Hver af de kontraherende parter kan til enhver tid overfor den anden  

 kontraherende part tilkendegive ønsket om at bringe nærværende overenskomst  

 til ophør.
Opsigelsen skal samtidig meddeles den internationale civile  

 luftfartsorganisations råd.
Hvis en sådan opsigelse er foretaget, bringes  

 overenskomsten til ophør tolv måneder efter datoen for den anden  

 kontraherende parts modtagelse af opsigelsen, medmindre denne efter aftale  

 tilbagekaldes inden nævnte periodes udløb.
Såfremt den anden kontraherende  

 part undlader at anerkende modtagelsen af opsigelsen, anses denne som  

 modtaget fjorten dage efter, at den internationale civile  

 luftfartsorganisations råd har modtaget den.
 Artikel XVIII.
 1. Forsåvidt angår nærværende overenskomst betyder  

 udtrykket »luftfartsmyndigheder« for Ægyptens vedkommende den til  

 enhver tid fungerende Generaldirektør for civil luftfart og enhver person  

 eller ethvert organ, som måtte blive bemyndiget til at udføre nogen af de  

 funktioner, der for nærværende udøves af nævnte Generaldirektør, og for  

 Danmarks vedkommende Ministeriet for offentlige Arbejder og enhver person  

 eller ethvert organ, som måtte blive bemyndiget til at udføre nogen af de  

 funktioner, der for nærværende udøves af nævnte Ministerium.
 2. Udtrykket »udpegede luftfartselskaber«  

 betyder de luftfartsforetagender, der af den ene kontraherende parts  

 luftfartsmyndigheder skriftligt er anmeldt overfor den anden kontraherende  

 parts luftfartsmyndigheder som de luftfartselskaber, den har udpeget til at  

 drive de angivne luftruter.
 3. Tillæget til nærværende overenskomst skal anses som  

 en del af overenskomsten, og alle henvisninger til »overenskomsten«  

 omfatter, såfremt andet ikke udtrykkeligt er anført, henvisninger til  

 tillæget.
 Artikel XIX.
 Efter at de forfatningsmæssige krav er blevet opfyldt af den ægyptiske  

 regering, vil nærværende overenskomst træde i kraft såsnart begge  

 kontraherende parter ad diplomatisk vej har udvekslet noter desangående.
 Til bekræftelse heraf har undertegnede befuldmægtigede, som af deres  

 respektive regeringer er behørigt bemyndigede dertil, underskrevet nærværende  

 overenskomst og forsynet den med deres segl.
 Udfærdiget i Cairo den 14. marts 1950 på dansk, arabisk og engelsk, idet  

 hver af teksterne har samme gyldighed.
 For den kongelige danske regering:
 (sign.) H. de Wichfeld.
 For den kongelige ægyptiske regering:
(sign.) M.
Salah El Dine.
 Tillæg.
 A.
 1. Der tilstås de af Ægyptens regering udpegede  

 luftfartselskaber ret til at drive luftruter i begge retninger på hver af de  

 angivne strækninger og til at foretage kommercielle landinger på dansk  

 territorium på de i nærværende afsnit angivne pladser:
 2. Der tilstås de af Danmarks regering udpegede  

 luftfartselskaber ret til at drive luftruter i begge retninger på hver af de  

 angivne strækninger og til at foretage kommercielle landinger i Ægypten på de  

 i nærværende afsnit angivne pladser:
 B.
 Såfremt en af de kontraherende parters udpegede luftfartselskaber ikke  

 varetager deres trafikinteresser indenfor den anden kontraherende parts  

 territorium gennem eget kontor og ved eget personale, vil de efter eget valg  

 kunne overdrage denne opgave til et af den anden kontraherende parts  

 luftfartsmyndigheder godkendt foretagende, der såvidt muligt skal være af  

 denne parts nationalitet.
 Notesveksling.
 Samtidig med overenskomstens undertegnelse er der udvekslet følgende  

 noter:
KGL.
DANSK GESANDTSKAB I ÆGYPTEN Cairo, den 14. marts 1950.
Hr. udenrigsminister, Jeg har den ære under henvisning til den mellem Danmarks regering og  

 Ægyptens regering undertegnede luftfartsoverenskomst at meddele, at den  

 danske regering i overensstemmelse med overenskomstens artikel II, 1, udpeger  

 Det Danske Luftfartselskab (DDL) til at beflyve de i overenskomstens tillæg  

 angivne ruter.
 I denne forbindelse og idet jeg henviser til de mellem Ægyptens regering  

 og henholdsvis Norges og Sveriges regeringer undertegnede tilsvarende  

 overenskomster har jeg den ære på den danske regerings vegne at bekræfte, at  

 der under de forhandlinger, der har ført til overenskomstens undertegnelse,  

 er opnået enighed om følgende:
 Modtag, Sir, forsikringen om min mest udmærkede højagtelse.
(sign.) H.
Wichfeld.
Hans Excellence Hr.
Mohamed Salah El Dine, Udenrigsminister.
UDENRIGSMINISTERIET Cairo, den 14. marts 1950.
Deres Excellence, Jeg har den ære at anerkende modtagelsen af Deres skrivelse af idag  

 vedrørende den mellem Ægyptens regering og Danmarks regering undertegnede  

 Luftfartsoverenskomst, hvilken skrivelse har følgende ordlyd:
 »Den danske regering udpeger i overensstemmelse med overenskomstens  

 artikel II, 1, Det danske Luftfartselskab (DDL) til at beflyve de i  

 overenskomstens tillæg angivne ruter.
 I denne forbindelse og idet jeg henviser til de mellem Ægyptens regering  

 og henholdsvis Norges og Sveriges regeringer undertegnede tilsvarende  

 overenskomster har jeg den ære på den danske regerings vegne at bekræfte, at  

 der under de forhandlinger, der har ført til overenskomstens undertegnelse,  

 er opnået enighed om følgende:
 Jet benytter denne lejlighed til overfor Deres Excellence at forny  

 forsikringen om min udmærkede højagtelse.
(sign.) M.
Salah El Dine.
Hans Excellence Hr.
Hubert de Wichfeld, Danmarks gesandt, Cairo.
 Overenskomsten er ifølge en mellem det danske gesandtskab i Cairo og det  

 ægyptiske udenrigsministerium i medfør af overenskomstens artikel XIX  

 stedfunden noteveksling trådt i kraft den 2. august 1950.
 Hvilket herved bringes til almindelig kundskab.
 Udenrigsministeriet, den 20. oktober  

 1950.
 Gustav Rasmussen.
