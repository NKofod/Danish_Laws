 Den 27. januar 1967 er der i Moskva undertegnet følgende tillægsprotokol  

 til luftfartsoverenskomsten af 31. marts 1956 og protokollen af 31. marts  

 1958 mellem Danmark og De Socialistiske Sovjetrepublikkers Union, jfr.  

 udenrigsministeriets bekendtgørelser nr. 26 af 10. juli 1956 og nr. 23 af 3.  

 maj 1958, Lovtidende C, samt foretaget følgende noteveksling i tilknytning  

 hertil (den russiske tekst er udeladt her):
 TILLÆGSPROTOKOL til overenskomst af 31.3.1956 og protokol af 31.3.1958  

 mellem Danmarks regering og De Socialistiske Sovjetrepublikkers Unions  

 regering om luftfartsforbindelse.
 Danmarks regering og De Socialistiske Sovjetrepublikkers Unions regering  

 er i ønsket om yderligere at udvikle luftfartsforbindelserne kommet overens  

 om følgende:
A.
Fortegnelsen over aftalte ruter i protokollen af 31.3.1958 til  

 overenskomsten mellem Danmarks regering og USSR,s regering af 31. 3. 1956  

 skal have følgende ordlyd:
 Tabel I.
 For sovjetiske luftfartøjer:
 1. Riga - København v.v.
 2. Moskva - København v.v.
 3. Leningrad - Helsingfors - København v.v.
4. Punkter i USSR via Danmarks territorium ad  

 fastlagte internationale luftveje med eller uden teknisk mellemlanding i  

 København til punkter i Belgien, Frankrig, Holland og Storbritannien v.v.  

 Punkter i USSR via Danmarks territorium ad fastlagte internationale luftveje  

 med eller uden teknisk mellemlanding i København til punkter i USA og/eller  

 Canada samt derudover til et punkt på det amerikanske kontinent v.v. med  

 mellemlanding i USA og/eller Canada.
Punkter i USSR via Danmarks territorium  

 ad fastlagte internationale luftveje til et punkt i Amerika v.v. med  

 mellemlanding i Frankrig og/eller Holland samt til et punkt i Sydamerika v.v.  

 med mellemlanding i København.
Passagerer, post og gods kan optages eller  

 afsættes på strækningerne Riga - København v.v., Moskva - København v.v. og  

 Leningrad - Helsingfors - København v.v.
 Tabel II.
 For danske luftfartøjer:
 1. København - Riga v.v.
 2. København - Moskva v.v.
 3. København - Helsingfors - Leningrad v.v.
 4. København - Warszawa og videre via USSR's  

 territorium uden mellemlanding (via Starjava og Hust) til punkter i Rumænien,  

 Tyrkiet, Libanon og Den Forenede Arabiske Republik v.v.
 5. København via USSR's territorium ad fastlagte  

 internationale luftveje til punkter i Iran, Afghanistan, Pakistan, Indien,  

 Ceylon og i lande derudover v.v. med teknisk mellemlanding i et punkt i USSR  

 (Moskva, Tashkent, Tiflis). Passagerer, post og gods må optages og afsættes  

 på strækningerne København - Riga v.v., København - Moskva v.v. og København  

 - Helsingfors - Leningrad v.v.
B.
Regelmæssige konsultationer skal finde sted mellem parternes  

 luftfartsmyndigheder for at sikre et nært samarbejde i alle spørgsmål, som  

 berører opfyldelsen af bestemmelserne i luftfartsoverenskomsten.
 Nærværende tillægsprotokol udgør en integrerende del af overenskomsten af  

 31.3.1956 mellem Danmarks regering og De Socialistiske Sovjetrepublikkers  

 Unions regering om luftfartsforbindelse og træder i kraft på datoen for dens  

 undertegnelse.
Udfærdiget i Moskva, den 27. januar 1967  

 i to enslydende eksemplarer på dansk og russisk.
Begge tekster har  

 samme gyldighed.
For Danmarks regering W.
Thune Andersen For De Socialistiske Sovjetrepublikkers Unions regering E.
Loginov Hr.
Minister, Under henvisning til de forhandlinger, som fandt sted i Stockholm den 19.  

 - 30. december 1966 og i Moskva den 10. - 14. januar 1967 mellem delegationer  

 fra de skandinaviske lande og en sovjetisk delegation og som afsluttedes med  

 undertegnelse af en tillægsprotokol til overenskomsten mellem Danmarks  

 regering og De Socialistiske Sovjetrepublikkers Unions regering om  

 luftfartsforbindelse af 31. marts 1956, blev det fra skandinavisk side  

 foreslået, at det i punkt 3 i den til overenskomsten hørende første  

 brevveksling for luftfartsselskaberne angivne antal repræsentanter og  

 medhjælpere skal være 11 for både Scandinavian Airlines (SAS) og for  

 Aeroflot, hvoraf for SAS 8 i Moskva og 3 i Leningrad.
 Hvis der fra Deres side intet er at indvende mod dette forslag, foreslår  

 jeg, at denne skrivelse og Deres svar betragtes som en overenskomst.
 Modtag, hr. minister, udtrykket for min mest udmærkede højagtelse.
W.
Thune Andersen Danmarks charge d'affaires a. i.
Hr.
E.F.
Loginov, Minister for Sovjetunionens civile luftfart.
