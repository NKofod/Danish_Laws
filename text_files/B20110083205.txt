 Bekendtgørelse om ændring af bekendtgørelse om befordringsrabat til uddannelsessøgende i ungdomsuddannelser m.v.
(Harmonisering af befordringsrabatordninger for uddannelsessøgende) § 1 I bekendtgørelse nr. 804 af 29. juli 2008 om befordringsrabat til uddannelsessøgende i ungdomsuddannelser m.v. foretages følgende ændringer:
 1. I § 1 ændres »Styrelsen for Statens Uddannelsesstøtte (styrelsen)« til: »Uddannelsesstyrelsen (styrelsen)«.
2. I § 2, stk. 4, nr. 3, indsættes som 2. pkt.: »Ved uddannelsessted forstås den lokalitet, hvor den uddannelsessøgende eller deltageren deltager i uddannelsesforløb i rabatperioden.« 3. § 5 affattes således:
»§ 5. Egenbetalingsbeløbet efter lovens § 7, stk. 2, 1. pkt., reguleres en gang årligt med virkning fra den 2. søndag i januar med satsreguleringsprocenten, jf. lov om en satsreguleringsprocent.« 4. § 9 affattes således:
»§ 9. Styrelsen kan i særlige tilfælde efter ansøgning bestemme, at rabatbeløb for abonnementskort til bus, tog eller metro, der tidligere er købt uden rabat, skal udbetales kontant.
Det betragtes ikke som et særligt tilfælde, hvis den uddannelsessøgende eller deltageren har søgt så sent i det fælles selvbetjeningssystem, at det ikke er muligt at modtage abonnementskortet indenfor den periode, den uddannelsessøgende ønsker rabat for.
 Stk. 2. Ansøgning om kontant udbetaling af rabat afleveres til uddannelsesstedet, der sender ansøgningen til styrelsen.
Stk. 3. Styrelsen sender den uddannelsessøgende eller deltageren en elektronisk meddelelse om ret til befordringsrabat, hvoraf det fremgår, at meddelelsen giver ret til kontant udbetaling.
Meddelelsen sendes til modtagerens e-Boks.
Stk. 4. Den transportansvarlige anviser, hvor rabatbeløbet kan udbetales.
Kontakt udbetaling af rabat skal mindst kunne ske ét sted i hvert trafikselskabs område og i Bornholms Regionskommune.
Stk. 5. For at få rabatbeløbet udbetalt skal den uddannelsessøgende eller deltageren inden 2 måneder fra den dag, meddelelsen fra styrelsen er dateret, henvende sig på et af de steder, der anvises efter stk. 4.« 5. § 14 affattes således:
»§ 14. Befordringsgodtgørelse beregnes på månedsbasis på grundlag af antallet af kilometer mellem den uddannelsessøgendes eller deltagerens bopæl og uddannelsesstedet.
Kilometersatsen er fastsat til 13,00 kr. (2011-niveau) pr. påbegyndt kilometer pr. måned med fradrag af egenbetalingsbeløbet efter lovens § 7, jf. dog stk. 3. Hvis den uddannelsessøgende eller deltageren deltager i uddannelse ved flere uddannelsessteder på samme tid, og som følge heraf samtidig har købt et abonnementskort med befordringsrabat, skal den pågældende kun betale egenbetalingsbeløbet én gang.
 Stk. 2. Kilometersatsen efter stk. 1 reguleres en gang årligt med virkning fra 1. januar med satsreguleringsprocenten, jf. lov om en satsreguleringsprocent.
Stk. 3. Der kan maksimalt ydes befordringsgodtgørelse for 300 kilometer pr. dag.« 6. § 15 affattes således:
 »§ 15. Styrelsen sender meddelelse til den uddannelsessøgende eller deltageren om ret til befordringsgodtgørelse på baggrund ag uddannelsesstedets afgørelse efter lovens § 9, stk. 3 og 4, og oplysninger om antallet af ugentlige undervisningsdage efter lovens § 9, stk. 2.
 Stk. 2. Styrelsen udbetaler godtgørelsen til den uddannelsessøgendes eller deltagerens Nemkonto.
Stk. 3. Udbetalingen sker månedsvist bagudrettet.
Ved udbetalingen afrundes den samlede godtgørelse til nærmeste hele kronebeløb.
Stk. 4. Meddelelser og afgørelser om godtgørelse sendes til modtagerens e-Boks.« § 2 Bekendtgørelsen træder i kraft den 7. juli 2011.
