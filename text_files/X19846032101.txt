 Et pengeinstituts forrentning af et studielån lå over  

 privatlånerenten.
 Tilsynet udtalte, at dette stred imod god bank- og sparekassepraksis.
 Tilsynets skrivelse af 21. marts 1984 vedrørende forrentning af studielån.
 En studielåntager klagede over renten på sit studielån, som han fandt  

 urimelig høj, idet den ikke på noget tidspunkt i låneperioden havde været  

 lavere end privatlånerenten.
Statens Uddannelsesstøtte oplyste i en indhentet udtalelse, at  

 studielånsrenten i 30 adspurgte pengeinstitutter ligger 4-6 pct.point over  

 diskontoen som det almindelige.
Diskontoen var i august 1983 7 1/2 pct., og  

 renten på det pågældende studielån 15 1/2 pct.
 På baggrund af dels den af Statens Uddannelsesstøtte afgivne udtalelse,  

 dels af Undervisningsministeriet under forhandlingerne med Danmarks  

 Sparekasseforening og Danske Bankers Fællesrepræsentation i forbindelse med  

 den nærmere tilrettelæggelse af ordningen med statsgaranterede studielån har  

 anset det som en forudsætning fra statens side, at der af pengeinstitutterne  

 ved fastlæggelsen af lånebetingelserne, herunder forrentningen, tages hensyn  

 såvel til formålet med lånene som til statens selvskyldnerkaution, og dels at  

 denne forudsætning må antages at have været pengeinstituttet bekendt, idet  

 den var nævnt i en til pengeinstitutterne udsendt redegørelse om  

 statsgaranterede studielån, fandt tilsynet det ikke i overensstemmelse med  

 god bank- og sparekassepraksis, at pengeinstituttet havde deltaget i  

 studielånsordningen ved at have ydet lån på betingelser i strid med den  

 nævnte forudsætning uden samtidig at have gjort studielånskunderne  

 opmærksomme på denne afvigelse fra normal praksis i pengeinstitutterne.
