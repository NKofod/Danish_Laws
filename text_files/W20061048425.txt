Klage over udlevering af medicinske produkter med overskredet udløbsdato Nævnet fandt grundlag for at kritisere sygeplejersken for behandlingen.
 Nævnet lagde vægt på, at det i forbindelse med udlevering af enhver form for medicin er almindelig praksis, at den sygeplejerske, som udleverer medicinen, sikrer sig, at udløbsdatoen ikke er overskredet.
 Nævnet lagde desuden vægt på, at det er i overensstemmelse med almindelig sygeplejefaglig standard at respektere udløbsdatoer i sygeplejerskers omgang med ethvert medicinsk produkt, og at udløbsdatoer ikke kan gradbøjes, alt efter hvilket medicinsk produkt der er tale om.
