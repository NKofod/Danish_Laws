Fremsat den 2. marts 2007 af Line Barfod (EL),  

 Jørgen Arbo-Bæhr (EL), Per Clausen (EL), Rune Lund (EL), Pernille  

 Rosenkrantz‑Theil (EL)  

 og Frank Aaen (EL) Forslag til folketingsbeslutning om  

 selvvisitering til plejehjem, plejebolig eller botilbud Folketinget pålægger regeringen inden udgangen af indeværende  

 folketingsår at fremsætte lovforslag, der sikrer ældre og handicappede ret  

 til  

 selv at visitere sig til en plads i enhver form for plejebolig (plejehjem,  

 friplejebolig eller botilbud m.v.). Lovforslaget skal sikre, at den enkelte  

 ældre eller handicappede har et reelt frit valg med hensyn til, hvor i landet  

 vedkommende vil bo, og hvornår det skal være, et valg, som i mange tilfælde  

 bremses i det eksisterende system med kommunal visitation.
Bemærkninger til forslaget Beslutningsforslaget er en let revideret genfremsættelse af  

 beslutningsforslag nr.
B 42 fra folketingsåret 2003-04 (se Folketingstidende  

 2003-04, forhandlingerne side 4097 og tillæg A side 2284 og 2285), som til  

 dels  

 var en genfremsættelse af beslutningsforslag nr.
B 15 fra folketingsåret  

 2001-02,  

 2. samling (se Folketingstidende 2003-04, forhandlingerne side 436 og 5856,  

 tillæg A side 605 og 606 og tillæg B side 652).
 Det er forslagsstillernes opfattelse, at hvis man på grund af  

 nedsat funktionsevne har behov for en særlig plejebolig, skal man have ret  

 til  

 at blive skrevet op til en sådan bolig uden en formel kommunal visitering.
Hvis en ældre eller handicappet definerer et behov og et ønske  

 om en plejebolig, er der helt sikkert en god grund hertil.
At flytte fra de  

 vante omgivelser, naboer, venner og minderne er ikke noget, man ønsker,  

 medmindre  

 der er et reelt behov.
Selvvisitering vil i langt de fleste tilfælde virke  

 forebyggende og nedsætte behovet for bistand, fordi man får lov til at bevare  

 netværk og menneskelige relationer.
Det vil sige, at civilsamfundets indsats  

 vil forebygge, at det offentlige får forøgede udgifter, samt det vigtigste,  

 at  

 de ældre og de handicappede får en forøget livskvalitet.
Den ældre eller  

 handicappede skal derfor frit kunne vælge, hvor i landet den pågældende  

 ønsker  

 at bo, f.eks. i nærheden af familien.
Der skal være et reelt frit valg af, hvor i landet man vil bo,  

 og de nuværende begrænsninger skal fjernes.
Ligesom alle andre borgere i  

 dette  

 land kan vælge, at de vil bo i en by tæt på havet eller i en større by, eller  

 hvad man nu har lyst til, så skal også ældre og handicappede have ret til at  

 bestemme, hvor de vil bo.
 Ydermere vil retten til selvvisitering give et reelt billede af  

 behovet for særlige ældre- eller handicapegnede boliger  et ansvar, som  

 regeringen bør tage på sig og ikke udelukkende skubbe videre til kommunerne.  

 Det egentlige behov for ældre- og handicapegnede boliger kendes ikke i dag.  

 Hvis der skabes reelle ventelister, vil man derimod kunne få et overblik over  

 behovet.
Overgangsordning Det står Enhedslisten klart, at der vil være en periode, hvor  

 der er langt større behov, end der er boliger.
Sådan er situationen også i  

 dag,  

 men med forslaget vil behovet komme frem i lyset.
For at undgå årelange ventelister skal der derfor oprettes en  

 pulje til støtte for byggeri af forskellige former for plejeboliger, således  

 at  

 overgangsperioden med underskud af boliger bliver så kort som muligt.  

 Samtidig  

 er forslagsstillerne naturligvis klar over, at det vil være nødvendigt med en  

 vis  

 kommunal visitering, indtil det nødvendige antal boliger er bygget.
Den  

 kommunale visitering skal sikre en rimelig tildeling af de ledige boliger,  

 således at de personer, der ikke kan klare sig i eget hjem længere, kommer  

 før  

 dem, der kan klare sig et år eller to mere.
På samme måde som unge, der står  

 på  

 venteliste til en ungdomsbolig, får boliger efter behov, så f.eks. en enlig  

 mor  

 med et barn og uden tag over hovedet kommer før en ung mand, der stadig bor  

 hjemme hos sin mor.
Økonomi En eventuel geografisk skævvridning som følge af retten til  

 selvvisitering vil blive udlignet efter de gældende bestemmelser om kommunal  

 udligning, jf. lov om kommunal udligning og generelle tilskud til kommuner,  

 eller gennem en eventuel revidering af kriterierne for udligning i disse  

 bestemmelser.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om selvvisitering til plejehjem, plejebolig eller  

 botilbud.
(Beslutningsforslag nr.
B 104).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
