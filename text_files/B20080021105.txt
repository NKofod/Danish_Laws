 Bekendtgørelse om ændring af bekendtgørelse om befordringsrabat til uddannelsessøgende i ungdomsuddannelser m.v.
(Obligatorisk elektronisk ansøgning om befordringsrabat m.v.) § 1 I bekendtgørelse nr. 1025 af 13. oktober 2006 om befordringsrabat til uddannelsessøgende i ungdomsuddannelser m.v. foretages følgende ændringer:
 1. I indledningen indsættes efter »ungdomsuddannelser m.v.«: », som ændret ved lov nr. 1224 af 6. december 2006, § 15 i lov nr. 561 af 6. juni 2007 og § 1 i lov nr. 208 af 31. marts 2008«.
 2. § 2 affattes således:
 »§ 2. Uddannelsessøgende og deltagere skal søge om ret til befordringsrabat ved køb af abonnementskort til bus, tog og metro i den offentlige servicetrafik, jf. lovens § 2, gennem styrelsens og de befordringsansvarliges fælles selvbetjeningssystem, jf. § 15, stk. 2.
 Stk. 2. Retten til rabat gælder tidligst fra den dag, hvor ansøgning herom er indlagt i det fælles selvbetjeningssystem.
Stk. 3. Uddannelsessøgende og deltagere, der er afskåret fra at udfylde en elektronisk ansøgning, kan anmode uddannelsesstedet om at bistå med den digitale ansøgningsprocedure.
Uddannelsesstedet afgør, hvorvidt den uddannelsessøgende eller deltageren er forhindret i at anvende den digitale ansøgningsprocedure Stk. 4. Ved ansøgning om befordringsrabat, jf. stk. 1, skal den uddannelsessøgende eller deltageren give de nødvendige oplysninger, herunder personnummer, indlægge et vellignende foto og angive det uddannelsessted, hvortil den uddannelsessøgende eller deltageren ønsker befordringsrabat.« 3. Efter § 2 indsættes:
 »§ 2 a.  Uddannelsessøgende og deltagere skal aflevere ansøgning om ret til rabat ved køb af abonnementskort til befordring med færge, jf. § 5, på uddannelsesstedet.
 Stk. 2. Retten til rabat gælder tidligst fra den dag, hvor ansøgning herom er modtaget på uddannelsesstedet.
Stk. 3. Ved ansøgning om ret til befordringsrabat, jf. stk. 1, skal den uddannelsessøgende eller deltageren oplyse navn, bopæl og personnummer.« 4. I § 4 ændres »§ 2, stk. 1, nr. 1-8 og 10« til: »§ 2, stk. 1, nr. 1-6 og 8«.
 5. § 5, stk. 3, affattes således:
»Stk. 3. Retten til rabat efter stk. 2 bortfalder, hvis den uddannelsessøgende eller deltageren ikke inden 2 måneder efter det kvartal, hvori abonnementskortet udløber, har afleveret dokumentationen for det købte abonnementskort på uddannelsesstedet, der sender dokumentationen til styrelsen.« 6. § 8, stk. 3-5, ophæves, og stedet indsættes:
»Stk. 3. Styrelsen udbetaler rabatten til den uddannelsessøgendes eller deltagerens Nemkonto.« 7. I § 9, stk. stk. 3, udgår »og § 8,«.
 8. I § 11, indsættes som stk. 4 :
»Stk. 4. Retten til godtgørelse bortfalder, hvis den uddannelsessøgende eller deltageren ikke inden 2 måneder efter hvert kvartal har afleveret en blanket om udbetaling af godtgørelse for det pågældende kvartal på uddannelsesstedet.« 9. I § 12, stk. 1, nr. 2, ændres »undervisningsdag eller« til: » undervisningsdag,«.
 10. I § 12, stk. 1, nr. 3, ændres »befordringsmidler.« til: »befordringsmidler eller«.
 11. I § 12, stk. 1, indsættes som nr. 4 :
»4) den uddannelsessøgende eller deltageren har fået støtte til køb af bil efter § 114 i lov om social service.« 12. I § 12, stk. 2, ændres »Ud over betingelserne i stk. 1 er det« til: »For uddannelsessøgende og deltagere, der opfylder betingelserne i stk. 1, nr. 1-3, er det yderligere«.
 13. § 14, stk. 5, ophæves.
 14. I § 15 indsættes som stk. 2 :
»Stk. 2. For at få adgang til at indlægge ansøgninger, jf. § 2, i styrelsens og de befordringsansvarliges fælles selvbetjeningssystem skal den uddannelsessøgende eller deltageren være i besiddelse af den form for digital signatur eller anden sikker personidentifikation, der efter styrelsens bestemmelse giver adgang til at indlægge ansøgninger i selvbetjeningssystemet.« 15. § 17 affattes således:
 »§ 17. Senest 7 dage efter, at den uddannelsessøgende eller deltageren har indlagt ansøgningen om befordringsrabat i det fælles selvbetjeningssystem, jf. § 15, stk. 2, skal uddannelsesstedet elektronisk påføre ansøgningen de nødvendige oplysninger for den videre behandling af ansøgningen.
Stk. 2. Senest 7 dage efter, at uddannelsesstedet har modtaget en ansøgning om rabat til befordring med færge, jf. §§ 2 a og 5, stk. 5, eller befordringsgodtgørelse, jf. kapitel 6, skal uddannelsesstedet sende ansøgningen elektronisk til styrelsen med de nødvendige oplysninger for styrelsens videre behandling.« § 2 Bekendtgørelsen træder i kraft den 1. april 2008.
