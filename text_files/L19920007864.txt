 Den 20. juni 1992 undertegnedes i Amman en overenskomst mellem Danmark og  

 Jordan om konsolidering af Jordans gæld til Danmark stammende fra dels de pr.  

 31. december 1991 forfaldne, ubetalte afdrag på to udviklingslån af 27.  

 september 1973 og 23. februar 1978, dels afdrag, der for disse lån forfalder  

 til betaling i perioden 1. januar 1992 til 30. juni 1993. Overenskomsten er i  

 overensstemmelse med de retningslinier for restrukturering af Jordans gæld  

 (Agreed Minute on the Consolidation of the Debt og the Hashemite Kingdom of  

 Jordan), om hvilke der blev tilvejebragt enighed under multilaterale  

 forhandlinger, som fandt sted i Paris den 28. februar 1992.
 Konsolideringsprocenten er aftalt til 100, og tilbagebetaling skal finde  

 sted i perioden 2003 til 2012. Afdragene udgør tilsammen 10.450.000 DKK og er  

 rentefrie.
