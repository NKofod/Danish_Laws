Fremsat den 21. januar 2004 af  

 skatteministeren (Svend Erik Hovmand) Forslag til Lov om ændring af ligningsloven (Fortsættelse og justering af 150 pct. fradrag for  

 forskningsudgifter) § 1 I lov om påligning af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 ændret senest ved § 8 i lov nr. 1235 af 27. december, foretages følgende  

 ændringer:
 1.  


  

 § 8 Q, stk. 1,  

  

 affattes således:
»Stk. 1.  

  

 Ved  

 opgørelsen af den skattepligtige indkomst kan skattepligtige personer, der  

 driver selvstændig erhvervsvirksomhed, selskaber, som er skattepligtige efter  

 selskabsskattelovens § 1, stk. 1, nr. 1-2 a og 3 a-6, og  

 stk. 6,  

 samt § 2, stk. 1, litra a, og fonde, som er skattepligtige efter  

 fondsbeskatningsloven, fradrage et beløb svarende til 50 pct. af de fradrags-  

 eller afskrivningsberettigede udgifter, som afholdes i forbindelse med et  

 samfinansieret forskningsprojekt mellem en erhvervsvirksomhed og en offentlig  

 forskningsinstitution.
Der er alene fradragsret for beløb, som virksomheden  

 ifølge en samarbejdskontrakt med forskningsinstitutionen udbetaler direkte  

 til  

 denne.
For små og mellemstore virksomheder er der herudover fradragsret for  

 beløb svarende til de lønudgifter, som virksomheden afholder i forbindelse  

 med  

 det konkrete samfinansierede forskningsprojekt.
Der er ikke fradragsret, hvis  

 det samlede beløb efter 2. og 3. pkt. er mindre end 0,5 mio. kr. ifølge  

 aftalen.
Fradragsretten gælder kun for beløb efter 2. og 3. pkt. på i alt  

 højst  

 5 mio. kr. inden for et indkomstår.
Ekstrafradraget kan kun gives for den  

 betaling til forskningsinstitutionen eller den lønudgift afholdt af  

 virksomheden, som er angivet i den aftale, der har været forelagt for  

 ministeren for videnskab, teknologi og udvikling, eller den ministeren  

 bemyndiger til at godkende forskningsprojektet.
Efter samme vilkår er der  

 fradrag for samfinansierede forskerskoleaktiviteter.« 2.  


  

 § 8 Q, stk. 2,  

  

 affattes således:
»Stk. 2.  

  

 Det er en  

 betingelse for ekstrafradraget, at det pågældende forskningsprojekt på  

 forhånd  

 er godkendt af ministeren for videnskab, teknologi og udvikling, eller den  

 ministeren bemyndiger hertil, inden for en ramme som afsættes på de årlige  

 offentlige bevillingslove.
Ministeren for videnskab, teknologi og udvikling  

 fastsætter nærmere regler for godkendelsen og administrationen af ordningen,  

 herunder hvad der i stk. 1 forstås ved små og mellemstore virksomheder.« § 2 Stk. 1.  

  

 Ministeren  

 for videnskab, udvikling og forskning fastsætter tidspunktet for lovens  

 ikrafttrædelse.
 Stk. 2.  

  

 Loven har  

 virkning for aftaler om samfinansierede forskningsprojekter, der indgås i  

 indkomstårene 2004, 2005 og 2006.
Bemærkninger til lovforslaget Almindelige bemærkninger 1. Formål Det overordnede formål med forslaget er at tilskynde flere  

 virksomheder til at investere i forskning, udvikling og innovation.
Ifølge  

 undersøgelser kan det udledes, at private virksomheders investeringer i  

 forskning og innovation har en positiv effekt for både den enkelte  

 virksomheds  

 konkurrenceevne og for samfundsøkonomien som helhed.
Konkret har initiativet et to-sidet formål: Dels at give  

 virksomheder et incitament til at medfinansiere forskning på  

 forskningsinstitutioner.
Og dels at få flere små og mellemstore virksomheder  

 til at deltage i forskningssamarbejder ved at reducere den økonomiske  

 barriere  

 for samarbejde og herigennem øge samspillet og forskningsintensiteten.
2. Baggrund En styrkelse af samspillet mellem virksomheder og  

 offentlige forskningsinstitutioner er særdeles relevant i Danmark, da kun en  

 begrænset andel af de danske virksomheder har et egentligt samspil med  

 offentlige forskningsinstitutioner.
Det gælder i særdeleshed de små og  

 mellemstore virksomheder.
En væsentlig barriere for især små og mellemstore  

 virksomheder er de omkostninger, som er forbundet med forskningssamarbejde  

 med  

 offentlige forskningsinstitutioner.
På den baggrund indgår 150 procent  

 fradrag  

 for forskningsudgifter som en del af regeringens samspilshandlingsplan (Nye  

 veje mellem forskning og erhverv), der blev offentliggjort 1. september 2003.
 Siden 2002 har virksomheder som et led i en forsøgsordning,  

 som udløber ved udgangen af 2003, kunne få fradrag for deres betalinger til  

 forskningsinstitutioner med 150 pct.
Der har vist sig at være et behov for at forlænge og  

 justere den nuværende ordning, da der kun i mindre grad har været  

 efterspørgsel  

 efter ordningen.
Ligeledes kan det af de allerede indkomne ansøgninger  

 aflæses,  

 at ansøgerne primært har været større virksomheder.
Erfaringer taler således  

 for, at initiativet i højere grad målrettes mod små og mellemstore  

 virksomheder.
På den baggrund fremsættes dette forslag til lovændring,  

 der giver små og mellemstore virksomheder mulighed for at fradrage  

 lønudgifter  

 i forbindelse med forskning og udvikling i samarbejde med en offentlig  

 forskningsinstitution med 150 pct.
Endvidere foreslås administrationen af  

 ordningen forenklet.
3. Gældende ret Efter de gældende regler i ligningslovens § 8 Q har  

 virksomheder et ekstrafradrag på 50 pct. for allerede fradrags- eller  

 afskrivningsberettigede udgifter, som afholdes i forbindelse med et  

 samfinansieret forskningsprojekt mellem en erhvervsvirksomhed og en offentlig  

 forskningsinstitution.
Der er alene fradragsret for beløb, som virksomheden  

 ifølge en samarbejdskontrakt med forskningsinstitutionen udbetaler direkte  

 til  

 denne.
Der er ikke fradragsret, hvis dette beløb er mindre end 0,5 mio. kr.  

 ifølge aftalen, og fradragsretten gælder kun for udbetalinger på højst 5 mio.  

 kr. inden for et indkomstår.
Efter samme vilkår kan udbetalinger til en  

 offentlig forskningsinstitution i forbindelse med samfinansierede  

 forskerskoleaktiviteter fradrages.
Det er en betingelse for ekstrafradraget, at det pågældende  

 forskningsprojekt på forhånd er godkendt af et statsligt forskningsråd, nu  

 forskningsrådssystemet (lov nr. 405 af 28. maj 2003 om forskningsrådgivning),  

 og at godkendelsen af projektet er foretaget inden det igangsættes.
De  

 nærmere  

 regler for godkendelsen og for administrationen af ordningen er fastsat i  

 bekendtgørelse nr. 597 af 15. juli 2002.
Ekstrafradraget berører ikke den skattepligtiges adgang til  

 fradrag for driftsomkostninger og afskrivninger efter skattelovgivningens  

 almindelige regler.
Herudover er der ikke fradragsret, hvis virksomheden får  

 offentligt tilskud, herunder tilskud fra EU, til forskningsprojektet.
Der  

 indrømmes endvidere ikke ekstrafradrag for udgifter, for hvilke der gives  

 ekstrafradrag efter ligningslovens § 8 F, stk. 1, eller § 8 G,  

 stk. 1 eller 2.
 Ordningen har virkning for aftaler om samfinansierede  

 forskningsprojekter indgået i indkomstårene 2002 og 2003.
4. Lovforslaget Der foreslås både en 3-årig forlængelse og en udvidelse af  

 forsøgsordningen, som giver virksomheder et ekstrafradrag på 50 pct. for  

 allerede fradrags- eller afskrivningsberettigede udgifter, som afholdes i  

 forbindelse med et samfinansieret forskningsprojekt mellem en virksomhed og  

 en  

 offentlig forskningsinstitution.
Udvidelsen indeholder en mulighed for, at små og  

 mellemstore virksomheder kan fratrække lønudgifter, som virksomheden afholder  

 i  

 forbindelse med det konkrete samfinansierede forskningsprojekt mellem  

 virksomheden og den offentlige forskningsinstitution.
Det vil øge små og  

 mellemstore virksomheders muligheder for at styrke deres forskning og  

 udvikling  

 i samarbejde med offentlige forskningsinstitutioner.
 For store virksomheder gælder fortsat, at de udgifter, der  

 kan opnås ekstrafradrag for, er begrænset til det beløb, som virksomheden  

 ifølge en samarbejdskontrakt udbetaler direkte til forskningsinstitutionen.
 Herudover indeholder forslaget også en forenkling af  

 administrationen af ordningen, som ministeren for videnskab, teknologi og  

 udvikling foreslås at fastsætte nærmere regler om.
 Der er indgået en politisk aftale om, at der afsættes en  

 årlig udgiftsramme på 166,67 mio. kr. til godkendelse af samfinansierede  

 forskningsprojekter.
5. Provenumæssige konsekvenser Den foreslåede 3-årige forsøgsordning med en årlig  

 udgiftsramme på 166,67 mio. kr. skønnes at medføre et årligt provenutab for  

 stat og kommuner på 25 mio. kr., såfremt virksomhederne når at udnytte hele  

 det  

 tildelte ekstrafradrag.
Der er her forudsat et ekstrafradrag på 50 pct. og en  

 selskabsskattesats på 30 pct.
Af provenutabet anslås knap 3,5 mio. kr. årligt  

 at vedrøre de kommunale indkomstskatter.
Provenutabet vil fremkomme i takt med, at virksomhederne  

 afholder udgifterne i henhold til de godkendte aftaler.
For finansåret 2004  

 skønnes ordningen med stor usikkerhed at medføre et provenutab på maksimalt  

 25  

 mio. kr., forudsat, at virksomhederne når at afholde de inden for rammen  

 godkendte udgifter 6. Administrative konsekvenser for stat, amter og  

 kommuner Forslaget skønnes ikke at have nævneværdige administrative  

 konsekvenser for Told Skat.
Forslaget skønnes at have en administrativ byrde  

 på  

 et årsværk i Ministeriet for Videnskab, Teknologi og Udvikling.
Udgiften til  

 denne byrde kan afholdes inden for de allerede afsatte bevillinger.
7. Økonomiske konsekvenser for erhvervslivet Lovforslaget vil gøre det mere attraktivt for private  

 virksomheder at investere i forskning og medvirke til at styrke både danske  

 forskningsinstitutioner og private virksomheder.
Erhvervs- og Selskabsstyrelsens Center for Kvalitet i  

 Erhvervsregulering vurderer, at forslaget vil få store direkte positive  

 virkninger for de små og mellemstore virksomheder, der vælger at deltage i  

 forskningssamarbejder.
Virkningen består i, at de deltagende virksomheder får  

 mulighed for at fradrage 150 pct. af forskningsudgifterne.
Forslaget vurderes  

 at få positive strukturelle virkninger for de små og mellemstore  

 virksomheder.  

 Det vil give dem bedre mulighed for at opnå adgang til både  

 forskningsresultater  

 og veluddannet arbejdskraft, hvilket vil give dem en øget mulighed for at  

 skabe  

 udvikling og vækst.
8. Administrative konsekvenser for erhvervslivet Lovforslaget har været forelagt Erhvervs- og  

 Selskabsstyrelsens Center for Kvalitet i Erhvervsregulering, der vurderer, at  

 forslaget medføre små udgifter til omstilling af bogholderiet, for de  

 virksomheder, der vælger at deltage i et forskningssamarbejde.
Det er dog  

 vigtigt at understrege, at der er tale om en frivillig ordning.
 På den baggrund skønnes lovforslaget ikke at have  

 nævneværdige administrative konsekvenser for erhvervslivet.
9. Miljømæssige konsekvenser Lovforslaget skønnes ikke at have miljømæssige  

 konsekvenser.
10. Forholdet til EU-retten Lovforslaget indebærer en udvidelse af små og mellemstore  

 virksomheders muligheder for at fratrække udgifter i forbindelse med et  

 samfinansieret forskningsprojekt med en offentlig forskningsinstitution.  

 Dette  

 indebærer, at der ydes statsstøtte i henhold til EF-traktaten.
EUs gruppefritagelse til små og mellemstore virksomheder  

 ændres til også at omfatte forskning og udvikling til små og mellemstore  

 virksomheder (gruppefritagelsen forventes at træde i kraft primo 2004).  

 Kommissionen vil blive underrettet om statsstøtten i lovforslaget i henhold  

 til  

 EUs gruppefritagelse for statsstøtte til små og mellemstore  

 virksomheder.  

 Dette indebærer, at ordningen ikke skal notificeres overfor Kommissionen i  

 henhold til EF-traktatens artikel 88, men at Kommissionen alene skal  

 underrettes, før initiativet træder i kraft.
Såfremt gruppefritagelsen ikke  

 er  

 trådt i kraft ved vedtagelse af lovændringen, skal lovændringen notificeres.
For store virksomheders deltagelse er der alene tale om en  

 forlængelse af den nuværende ordning i lov nr. 269 af 8. maj 2002. Denne  

 ordning indebærer ikke statsstøtte til store virksomheder.
Der er derfor ikke  

 noget krav om notificering, hvoraf det også fremgår, at der ingen EU-retslige  

 aspekter er.
11. Høring Lovforslaget har været sendt til høring i Advokatrådet,  

 Arbejderbevægelsens Erhvervsråd, CO-industri, Dansk Handel og Service, Dansk  

 Industri, Dansk Iværksætterforening, Danske Entreprenører, Den Danske  

 Skatteborgerforening, Foreningen Registrerede Revisorer, Foreningen af  

 Statsautoriserede Revisorer, Foreningen Danske Revisorer, Frederiksberg  

 Kommune, HTS  Handel, Transport og Serviceerhvervene, Håndværksrådet,  

 IT-Brancheforeningen, Kommunernes Landsforening, Københavns Kommune,  

 Lægemiddel  

 industriforeningen, Skattechefforeningen, Skatterevisorforeningen Desuden har lovforslaget været sendt til høring i  

 Finansministeriet, Justitsministeriet, Miljøministeriet, Statsministeriet og  

 Økonomi- og Erhvervsministeriet.
 I skemaet nedenfor er i kort form gengivet de indkomne  

 bemærkninger vedrørende forslaget, der ikke er af rent lovteknisk karakter,  

 samt  

 kommentarerne hertil.
Organisation/  

 myndighed Bemærkninger i  

 høringssvar Kommentarer til  

 bemærkninger Arbejderbevægelsens Erhvervsråd Er enig i formålet med  

 lovforslaget, men er principielt modstander af overparitetiske fradrag på  

 grund af faren for omkvalificering af omkostninger. Ønsker i stedet mere  

 direkte støtte til forskningen.
En fradragsordning er enkel  

 for virksomheder og enkel at administrere.
Endvidere stilles danske  

 virksomheder, med indeværende forslag på linie med deres konkurrenter i  

 udlandet.  

 I udlandet eksisterer der allerede i dag tilsvarende ordninger.
 Med den foreslåede  

 godkendelsesordning og muligheden for efterfølgende skattemæssig kontrol er  

 der passende muligheder for at undgå omkvalificering af omkostninger.
 Kritiserer ordningen for at  

 værdien af fradraget varierer med virksomhedernes mulighed for at udnytte  

 fradraget og virksomhedernes organisation.
Med ophævelsen af den 5-årige  

 forældelse af uudnyttede skattemæssige underskud vil virksomhederne have  

 passende mulighed for at udnytte fradraget.
Med hensyn til virksomhedens  

 organisationsform er der tale om et frit valg for virksomhederne.
Dansk Handel & Service Støtter generelt forslaget.  

 Foreslår, at ordningen i stedet skal rettes mod samarbejder mellem  

 virksomhederne og deres kunder, da små og mellemstore virksomheder kun i  

 begrænset omfang er afhængig af forskning.
 Regeringen målretter  

 indsatsen mod små og mellemstore virksomheder med flere forskellige  

 virkemidler, hvor deres samspil med forskningsinstitutionerne er et af  

 virkemidlerne.  

 Undersøgelser viser endvidere, at mange små og mellemstore virksomheder  

 ønsker at komme i samspil med offentlige forskningsinstitutioner.
 Foreslår, at mindstekravet  

 for virksomhedens medfinansiering på 0,5 mio. kr. nedsættes, da  

 forskningsprojekter for små og mellemstore virksomheder typisk er under denne  

 beløbsgrænse.
Den nedre grænse er fastsat  

 for at sikre en vis volumen i projekterne.
Dog skal det pointeres, at hvis  

 flere virksomheder deltager i det samme projekt, er den nedre grænse stadig  

 på 0,5 mio. kr. tilsammen.
Dansk Industri Der savnes en  

 forskningspolitisk begrundelse for at store virksomheder ikke kan få 150 pct.  

 fradrag for egne lønudgifter i forbindelse med et samarbejdsprojekt.  

 Foreslår, at også store virksomheder skal have denne fradragsmulighed.
De store virksomheders  

 muligheder bliver ikke forringet i forhold til eksisterende lovgivning.
Det  

 er i særdeleshed de små og mellemstore virksomheder, der halter bagud med  

 hensyn til investeringer i og samspil med forskningen.
På den baggrund er det  

 fundet vigtigt, at øge små og mellemstore virksomheders muligheder.
 For små og mellemstore  

 virksomheder er udgifterne ved at deltage i samfinansierede  

 forskningsprojekter ofte så store, at de reelt afskærer dem fra at deltage.  

 Det er derfor vigtigt, at små- og mellemstore virksomheder gives en mulighed  

 for at deltage i samfinansierede forskningsprojekter på lige fod med store  

 virksomheder.
 Herudover viser erfaringerne,  

 at det primært er de store virksomheder, der indtil nu har benyttet  

 ordningen.
 Endelig ville inddragelsen af  

 store virksomheder indebære, at ordningen ikke hører ind under EUs  

 gruppefritagelse, men i stedet skal notificeres i henhold til EUs  

 statsstøtteregler, hvilket har en tidshorisont på ca. seks måneder   

 hvorefter en godkendelse ikke er sikker.
 Foreslår videre, at alle  

 virksomheder skal kunne fradrage alle egne drifts- og anlægsudgifter  

 forbundet med forsknings- og udviklingsprojekter.
Der er fokuseret på at gøre  

 reglerne i ordningen enkle med et minimum af administrative problemer for  

 virksomhederne.
På den baggrund er det valgt, at det kun er egne lønudgifter  

 som små og mellemstore virksomheder kan trække fra af virksomhedens egne  

 udgifter.
 Ligeledes vil der med  

 muligheden for at fradrage alle egne drifts- og anlægsudgifter være en risiko  

 for, at aktiviteter Videnskabsministeriet godkender, efterfølgende ikke kan  

 godkendes af skattemyndighederne.
 Det bør i lovforslaget  

 præciseres, at fradragsordningen også omfatter forskning samfinansieret med  

 udenlandske vidensinstitutioner.
Regeringen er grundlæggende  

 positiv overfor videnhjemtagning fra udlandet.
Således indeholder forslaget  

 også en mulighed for fradrag ved samarbejde med udenlandske  

 forskningsinstitutioner, såfremt initiativet er godkendt i anden sammenhæng  

 (eksempelvis EUs 6. rammeprogram) og virksomheden ikke modtager direkte  

 støtte.
De danske myndigheder har  

 ingen kontrol og sanktionsmuligheder over for udenlandske  

 forskningsinstitutioner.
Herudover er ordningen primært rettet mod at styrke  

 samarbejdet mellem danske virksomheder og offentlige forskningsinstitutioner.
 Anbefaler, at lade den  

 offentlige forskningsinstitution forestå behandlingen af ansøgningen.
Videnskabsministeriets  

 godkendelse anses som en nødvendighed for at kunne holde styr på den samlede  

 økonomiske ramme.
Risikoen er, at virksomheder starter et projekt, som de  

 forventer fradrag for, hvorefter den samlede økonomiske ramme der er afsat  

 til ordningen er opbrugt.
 Det er ligeledes vigtigt at  

 pointere, at virksomheden juridisk skal være bundet af deres poster på det  

 indsendte budget.
Den Danske Skatteborgerforening Kritiserer forslaget for at  

 være for småt og kortsigtet for de store virksomheder og for krævende for de  

 små virksomheder.
Tror ikke på at det vil virke, da det vurderes at være for  

 dyrt og besværligt.
Det aktuelle lovforslag er en  

 del af en større satsning for at styrke samarbejdet mellem erhvervslivet og  

 forskningen.
I efteråret afsatte Regeringen 275 mio. kr. til en handlingsplan  

 »nye veje mellem forskning og erhverv« fordelt på 20 initiativer til at  

 styrke og øge samspillet mellem forskningen og erhvervslivet.
 Foreslår i stedet at der  

 satses på skatteforenklinger.
 Skatteministeriet arbejder  

 fortsat med at forenkle skattelovgivningen og har også i denne samling  

 fremsat et større lovforslag med forenklinger.
HTS-Handel, Transport og Serviceerhvervene HTS støtter intentionerne bag  

 lovforslaget og forventer, at ændringerne vil gøre fradragsreglen mere  

 anvendelig.
IT-Brancheforenigen Støtter forslaget om at  

 udvide og forlænge ordningen  særligt muligheden for små og mellemstore  

 virksomheder for at fradrage egne lønudgifter med 150 pct.
Støtter også  

 omlægningen af godkendelses-kompetencen fra forskningsrådene til ministeren  

 for videnskab, teknologi og udvikling.
Intentionen i forslaget  

 bygger på, at forskningsinstitutionerne skal stå inde for det faglige indhold  

 i projektet.
Godkendelsens funktion er blandt andet at sikre, at virksomheder  

 ikke starter projekter, som de forventer fradrag for, hvorefter den samlede  

 økonomiske ramme er opbrugt.
 Foreslår, at godkendelsen  

 erstattes med en orientering af ministeriet om, at virksomhederne har indgået  

 aftale med forskningsinstitutionerne, hvorved godkendelsesproceduren  

 decentraliseres.
 Videre vil en henlæggelse af  

 godkendelseskompetencen til forskningsinstitutionerne kunne medføre  

 inhabilitet, hvis forskningsinstitutionerne har egne økonomiske interesser i  

 sagens udfald.
 Foreslår at forsøgsordningen  

 skal løbe i 5 år , idet mange forskningsprojekter løber i længere tid end 3  

 år.
Som lovforslaget er  

 formuleret er der intet til hinder for, at forskningsprojekter løber længere  

 end 3 år.
Kravet er blot, at aftalen og godkendelsen af det samfinansierede  

 forskningsprojekt skal foreligge i et af indkomstårene 2004-2006.
Lægemidel industriforeningen Foreningen finder det  

 hensigtsmæssigt, at ordningen med 150 pct. fradrag videreføres i årene  

 2004-2006. Videre støtter foreningen ændringerne af ordningen, der gør den  

 mere attraktiv at anvende for mindre virksomheder.
Skatterevisorforeningen Foreslår, at  

 godkendelsesmyndigheden løbende orienterer skattemyndighederne om de  

 virksomheder, der har fået godkendt ekstra fradrag.
 Bemærkningen vil indgå i  

 udarbejdelsen af bekendtgørelsen.
12. Sammenfatning af økonomiske og administrative  

 konsekvenser Positive  

 konsekvenser Negative  

 konsekvenser Økonomiske  

 konsekvenser for stat, amter og kommuner Den foreslåede 3-årige  

 forsøgsordning med en årlig udgiftsramme på 166,67 mio. kr. skønnes at  

 medføre et årligt provenutab for stat og kommuner på 25 mio. kr., såfremt  

 virksomhederne når at udnytte hele det tildelte ekstrafradrag.
Der er her  

 forudsat et ekstrafradrag på 50 pct. og en selskabsskattesats på 30 pct.
Af  

 provenutabet anslås knap 3,5 mio. kr. årligt at vedrøre de kommunale  

 indkomstskatter.
Provenutabet vil fremkomme i  

 takt med, at virksomhederne afholder udgifterne i henhold til de godkendte  

 aftaler.
For finansåret 2004 skønnes ordningen med stor usikkerhed at medføre  

 et provenutab på maksimalt 25 mio. kr., forudsat, at virksomhederne når at  

 afholde de inden for rammen godkendte udgifter Administrative  

 konsekvenser for stat, amter og kommuner Forslaget skønnes ikke at  

 have nævneværdige administrative konsekvenser for Told Skat.
 Forslaget skønnes at have en  

 administrativ byrde på et årsværk i Ministeriet for Videnskab, Teknologi og  

 Udvikling, udgiften til denne byrde kan afholdes inden for de allerede  

 afsatte bevillinger.
Økonomiske  

 konsekvenser for erhvervslivet Lovforslaget vil gøre det  

 mere attraktivt for små og mellemstore virksomheder at investere i forskning  

 og medvirke til at styrke både danske forskningsinstitutioner og de  

 strategiske samarbejdsprojekter mellem offentlige institutioner og private  

 virksomheder.
Administrative  

 konsekvenser for erhvervslivet Lovforslaget skønnes ikke at  

 have nævneværdige administrative konsekvenser for erhvervslivet.
Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet til  

 EU-retten EUs gruppefritagelse til små  

 og mellemstore virksomheder ændres til også at omfatte forskning og udvikling  

 til små og mellemstore virksomheder (gruppefritagelsen forventes at træde i  

 kraft primo 2004). Dette indebærer, at Kommissionen ikke skal  

 forhåndsgodkende initiativet, men alene skal underrettes, før initiativet  

 træder i kraft.
Såfremt gruppefritagelsen ikke er trådt i kraft ved  

 vedtagelse af lovændringen, skal lovændringen notificeres.
Bemærkninger til lovforslagets enkelte bestemmelser Til § 1 Til nr. 1 Ifølge den gældende bestemmelse i ligningslovens § 8  

 Q, kan virksomheder alene opnå ekstrafradrag for beløb, der udbetales direkte  

 til forskningsinstitutionen eller forskerskolen i forbindelse med et  

 samfinansieret forskningsprojekt.
Det foreslås, at den nuværende ordning udvides, således at  

 små og mellemstore virksomheder får mulighed for at fratrække egne  

 lønudgifter  

 afholdt af virksomheden til medarbejdere, der indgår i det samfinansierede  

 forskningsprojekt.
Det er ministeren for videnskab, teknologi og udvikling,  

 der  

 fastsætter regler om, hvad der skal forstås ved en lille og mellemstor  

 virksomhed, samt i forbindelse med godkendelsen af forskningsprojektet afgør,  

 om virksomheden er lille eller mellemstor.
Det er tanken, at regler herom fastsættes i  

 overensstemmelse med den gældende definition af disse virksomheder i EU-regi,  

 jf.
Kommissionens henstilling (2003/361/EF) af 6. maj 2003. De centrale  

 punkter  

 i kommissionens henstilling er:
virksomheden har færre end 250  

 ansatte virksomhedens årlige omsætning er  

 under 50 mio.
Euro virksomheden opfylder kriteriet om  

 uafhængighed.
Det betyder, at en anden virksomhed ikke må eje 25% eller mere  

 af  

 virksomhedens kapital eller stemmerettigheder, medmindre denne virksomhed  

 selv  

 er en lille eller mellemstor virksomhed.
Institutionelle investorer m.v. kan  

 dog have højere ejerandele.
Der vil i forbindelse med de nærmere regler for godkendelse  

 og administration af ordningen blive fastsat regler om, at det er  

 virksomhedens  

 størrelse ved det seneste årsregnskab, der afgør, om virksomheden er en lille  

 og mellemstor eller stor virksomhed.
Denne status kan ikke ændres efter  

 ansøgningstidspunktet.
Virksomheden kan således ikke ændre status mellem  

 ansøgningstidspunktet og godkendelsestidspunktet, selvom der foreligger et  

 nyt  

 årsregnskab.
Der er derimod intet til hinder for, at virksomheden i  

 relation til to forskellige samfinansierede forskningsprojekter med hver  

 deres  

 godkendelse  f.eks. med et års mellemrum - er anset som henholdsvis en  

 lille  

 og mellemstor virksomhed eller en stor virksomhed.
Dette kan være tilfældet,  

 såfremt virksomheden har en størrelse på grænsen af, hvad der anses som en  

 lille eller mellemstor virksomhed.
Det er alene lønudgifter, som virksomheden afholder i  

 forbindelse med det konkrete samfinansierede forskningsprojekt med en  

 offentlig  

 forskningsinstitution, som de små og mellemstore virksomheder kan få  

 ekstrafradrag for.
Heri ligger to betingelser.
For det første, at udgiften  

 til  

 løn reelt skal være afholdt af virksomheden.
Det er således kun muligt at få  

 ekstrafradrag for løn, der reelt belaster virksomhedens udgifter.
Såfremt  

 virksomheden opnår løntilskud til medarbejderen, er der således ikke mulighed  

 for at få ekstrafradrag for den del af medarbejderens løn, der ikke dækkes af  

 løntilskuddet, jf. bestemmelsens stk. 3.
For det andet er det en betingelse, at såfremt  

 medarbejderen ikke er beskæftiget på fuld tid med det samfinansierede  

 forskningsprojekt, men også varetager forskning for virksomheden, må der  

 foretages en fordeling mellem arbejdet i det samfinansierede  

 forskningsprojekt  

 og det øvrige arbejde for virksomheden.
Der fås herefter alene ekstrafradrag  

 for den del af lønomkostningerne, som vedrører det samfinansierede  

 forskningsprojekt.
Det er endvidere en betingelse for at opnå ekstrafradraget,  

 at det samlede beløb, der udbetales til forskningsinstitutionen eller  

 afholdes  

 i lønomkostninger, er på mindst 0,5 mio. kr. i aftalens løbetid.
Såfremt  

 aftalen løber over flere år, kan beløbene, der gives ekstrafradrag for i de  

 enkelte indkomstår, således godt være under beløbsgrænsen, når blot den nedre  

 beløbsgrænse på 0,5 mio. kr. er opfyldt set over hele aftalens løbetid.  

 Tilsvarende kan flere virksomheder og offentlige forskningsinstitutioner gå  

 sammen om at finansiere forskningsprojekterne.
I disse tilfælde skal  

 virksomhederne blot samlet opfylde den nedre beløbsgrænse.
Konsekvensen for virksomheden af ikke at opfylde den nedre  

 beløbsgrænse er, at aftalen om det samfinansierede forskningsprojekt ikke er  

 omfattet af ordningen med 150 pct. fradrag.
Virksomheden opnår således kun  

 almindeligt 100 pct. fradrag for udgifter afholdt i forbindelse med projektet  

 i  

 hele aftalens løbetid.
Derimod er den maksimale beløbsgrænse relateret til  

 virksomhedens indkomstår.
Der kan således maksimalt fås ekstrafradrag for  

 udbetalinger og lønudgifter på i alt 5 mio. kr. inden for et indkomstår.  

 Denne  

 beløbsgrænse relaterer sig til virksomhedens samlede udbetalinger til  

 samfinansierede forskningsprojekter efter bestemmelsen inden for ét  

 indkomstår.  

 Konsekvensen af at overskride den maksimale beløbsgrænse på 5 mio. kr. er, at  

 der kun er 100 pct. fradrag for afholdte udgifter ud over de 5 mio. kr.
 Endelig kan der alene opnås ekstrafradrag for de udgifter,  

 som har været angivet i den aftale, der har været forelagt ministeren for  

 videnskab, teknologi og udvikling eller den, ministeren har bemyndiget til at  

 godkende forskningsprojekterne.
 Ved at give små og mellemstore virksomheder mulighed for at  

 opnå ekstrafradrag for lønudgifter i forbindelse med samarbejdsprojekter med  

 offentlige forskningsinstitutioner vil denne gruppe af virksomheder i højere  

 grad stimuleres til at indgå i samarbejde med offentlige  

 forskningsinstitutioner.
 For store virksomheder gælder fortsat, at fradragsretten  

 for den enkelte virksomhed alene gælder beløb, som virksomheden udbetaler  

 direkte til forskningsinstitutionen.
 Som et led i forenklingen af administrationen af ordningen  

 foreslås det herudover, at ordningen fremover administreres af ministeren for  

 videnskab, teknologi og udvikling i stedet for forskningsrådene, som hidtil  

 har  

 stået for godkendelsen af ansøgningerne.
Det overvejes i den forbindelse at delegere ansvaret for  

 godkendelsen af ansøgningerne til Forskningsstyrelsen.
Denne beslutning  

 afventer dog et udredningsarbejde om forskningsrådenes sekretariatsfunktion.
I en række tilfælde vil ansøgningernes forskningsmæssige  

 indhold være åbenlyst, hvilket mindsker behovet for en vurdering i  

 forskningsrådssystemet (lov nr. 405 af 28. maj 2003 om forskningsrådgivning  

 m.v.), og dermed vil godkendelsesproceduren kunne forenkles.
Ministeren  

 forventes dog fortsat at høre forskningsrådssystemet, når faglige hensyn  

 taler  

 herfor.
 Som en afledt effekt af ovenstående vil det fremover være  

 ministeren for videnskab, teknologi og udvikling, eller den som ministeren  

 bemyndiger hertil, der sikrer, at kopi af de godkendte projekter indsendes  

 til  

 de skatteansættende myndigheder.
Til nr. 2 Det forslås dels at ændre affattelsen af bestemmelsen,  

 således at det fremover er ministeren for videnskab, teknologi og udvikling  

 eller den ministeren bemyndiger hertil, der foretager godkendelsen af  

 forskningsprojektet og dels at udvide bemyndigelsen til at fastsætte de  

 nærmere  

 regler for godkendelsen og administrationen af ordningen.
Bemyndigelsen  

 foreslås udvidet til, at ministeren for videnskab, teknologi og udvikling  

 fastlægger kriterierne for, om virksomhederne falder under de særlige regler  

 for små og mellemstore virksomheder, jf. bestemmelsens stk. 1.
Det foreslås, at ministeren for videnskab, teknologi og  

 udvikling i en bekendtgørelse fastsætter nærmere bestemmelser om en  

 forenkling  

 af dokumentationskravene, efter hvilke kriterier forskningsprojekterne kan  

 godkendes, definitionen for små og mellemstore virksomheder - samt om  

 prioritering af de indkomne projekter.
Bekendtgørelsen vil erstatte  

 bekendtgørelse nr. 597 af 15. juli 2002 om forsøgsordning med 150 pct.  

 fradrag  

 for forskningsudgifter efter ligningslovens § 8 Q.
 Det er fortsat en betingelse for godkendelse, at  

 virksomheden ikke i øvrigt opnår offentligt tilskud, herunder tilskud fra EU.
Til § 2 Ministeren for  

 videnskab, teknologi og udvikling bestemmer tidspunktet for lovens  

 ikrafttrædelsen.
Det forventes, at EUs gruppefritagelse til små og  

 mellemstore  

 virksomheder ændres til også at omfatte forskning og udvikling til små og  

 mellemstore virksomheder (gruppefritagelsen forventes at træde i kraft primo  

 2004).  

 Såfremt gruppefritagelsen ikke er trådt i kraft ved vedtagelsen af  

 lovændringen, skal loven notificeres.
En notificeringsproces tager cirka seks  

 måneder, og vil dermed forventelig ikke være på plads før loven vedtages.
Ekstrafradraget for  

 forskningsudgifter efter § 1 er en tidsbegrænset ordning.
Fradraget kan  

 derfor alene finde anvendelse for udgifter til samfinansierede  

 forskningsprojekter, der er godkendt i indkomstårene 2004-2006. Forslaget  

 medfører, at ordningen forlænges i 3 år.
Bilag Lovforslaget sammenholdt med gældende lov Gældende formulering Lovforslaget § 1 I lov om påligning af indkomstskat til staten  

 (ligningsloven), jf. lovbekendtgørelse nr. 791 af 17. september 2002, som  

 ændret senest ved § 8 i lov nr. 1235 af 27. december, foretages følgende  

 ændringer:
 1.  

  

 § 8 Q, stk. 1,  

 affattes således:
§ 8 Q.  

  

 Ved opgørelsen af den skattepligtige indkomst kan skattepligtige personer,  

 der driver selvstændig erhvervsvirksomhed, selskaber, som er skattepligtige  

 efter selskabsskattelovens § 1, stk. 1, nr. 1-2 a og 3 a-6, og  

 stk. 6, samt § 2, stk. 1, litra a, og fonde, som er  

 skattepligtige efter fondsbeskatningsloven, fradrage et beløb svarende til 50  

 pct. af de fradrags- eller afskrivningsberettigede udgifter, som afholdes i  

 forbindelse med et samfinansieret forskningsprojekt mellem en  

 erhvervsvirksomhed og en offentlig forskningsinstitution.
Der er alene  

 fradragsret for beløb, som virksomheden ifølge en samarbejdskontrakt med  

 forskningsinstitutionen udbetaler direkte til denne.
Der er ikke fradragsret,  

 hvis dette beløb er mindre end 0,5 mio. kr. ifølge aftalen, og fradragsretten  

 gælder kun for udbetalinger på højst 5 mio. kr. inden for et indkomstår.  

 Ekstrafradraget kan kun gives for den betaling til forskningsinstitutionen,  

 som er angivet i den aftale, der har været forelagt for et forskningsråd  

 efter stk. 2. Efter samme vilkår kan udbetalinger til en offentlig  

 forskningsinstitution i forbindelse med samfinansierede  

 forskerskoleaktiviteter fradrages.
»Stk. 1.  

  

 Ved  

 opgørelsen af den skattepligtige indkomst kan skattepligtige personer, der  

 driver selvstændig erhvervsvirksomhed, selskaber, som er skattepligtige efter  

 selskabsskattelovens § 1, stk. 1, nr. 1-2 a og 3 a-6, og  

 stk. 6, samt § 2, stk. 1, litra a, og fonde, som er  

 skattepligtige efter fondsbeskatningsloven, fradrage et beløb svarende til 50  

 pct. af de fradrags- eller afskrivningsberettigede udgifter, som afholdes i  

 forbindelse med et samfinansieret forskningsprojekt mellem en  

 erhvervsvirksomhed og en offentlig forskningsinstitution.
Der er alene  

 fradragsret for beløb, som virksomheden ifølge en samarbejdskontrakt med  

 forskningsinstitutionen udbetaler direkte til denne.
For små og mellemstore  

 virksomheder er der herudover fradragsret for beløb svarende til de  

 lønudgifter, som virksomheden afholder i forbindelse med det konkrete  

 samfinansierede forskningsprojekt.
Der er ikke fradragsret, hvis det samlede  

 beløb efter 2. og 3. pkt. er mindre end 0,5 mio. kr. ifølge aftalen.  

 Fradragsretten gælder kun for beløb efter 2. og 3. pkt. på i alt højst 5 mio.  

 kr. inden for et indkomstår.
Ekstrafradraget kan kun gives for den betaling  

 til forskningsinstitutionen eller den lønudgift afholdt af virksomheden, som  

 er angivet i den aftale, der har været forelagt for ministeren for videnskab,  

 teknologi og udvikling, eller den ministeren bemyndiger til at godkende  

 forskningsprojektet.
Efter samme vilkår er der fradrag for samfinansierede  

 forskerskoleaktiviteter.« 2.  

  

 § 8 Q, stk. 2,  

 affattes således:
Stk. 2.  

  

 Det er en  

 betingelse for ekstrafradraget, at det pågældende forskningsprojekt på  

 forhånd er godkendt af et statsligt forskningsråd, jf. lov om  

 forskningsrådgivning.
Ministeren for videnskab, teknologi og udvikling  

 fastsætter nærmere regler for godkendelsen og for administrationen af  

 ordningen.
