Skriftlig fremsættelse (5. december  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om markedsføring af  

 sundhedsydelser.
(Lovforslag nr.
L 106).
Formålet med lovforslaget er at styrke patienternes  

 frie valg i forbindelse med valg af sundhedsydelser samt at skabe øget  

 konkurrence mellem udbydere i sundhedssektoren.
Dette sker ved at  

 liberalisere og forenkle de nuværende regler om reklamering for  

 sundhedsydelser.
Med forslaget indføres markedsføringslovens  

 principper for markedsføring af sundhedsydelser.
Den hidtidige norm  

 for reklamering af sundhedsydelser om saglig, nøgtern og  

 fyldestgørende information erstattes af princippet fra  

 markedsføringsloven om, at der ikke må anvendes urigtige,  

 vildledende eller urimeligt mangelfulde angivelser.
Lovforslaget omfatter al reklamering af sundhedsydelser,  

 der udføres af eller på vegne af autoriserede eller  

 ikke-autoriserede sundhedspersoner inden for sundhedsvæsenet samt  

 apotekeres særlige sundhedsfremmende virksomhed.
Forslaget omfatter  

 såvel offentlige myndigheder som private sygehuse og  

 privatpraktiserende sundhedspersoner, ligesom almindelige sundhedsydelser i  

 sygehusvæsenet og praksissektoren falder ind under forslaget.
 Det gældende forbud om reklamering for  

 sundhedsydelser i fjernsynet opretholdes i forslaget.
Sundhedsstyrelsen skal efter forslaget føre tilsyn  

 med, at lovens principper overholdes.
Sundhedsstyrelsen, der tillige  

 fører tilsyn med den nuværende lov, har den sundhedsfaglige  

 indsigt, der skal til for at vurdere lovligheden af de enkelte  

 sundhedspersoners reklamering.
Styrelsen er dog efter forslaget ikke  

 forpligtet til at behandle alle sager, der forelægges, idet styrelsen  

 ved optagelse af sager til behandling skal lægge vægt på  

 varetagelsen af hensynet til forbrugerne.
 Der er efter forslagets bemærkninger en  

 forudsætning, at der nedsættes et særligt kontaktudvalg  

 mellem Sundhedsstyrelsen og Forbrugerombudsmanden med henblik på at  

 koordinere administrationen af lovforslaget og  

 markedsføringsloven.
 Idet jeg i øvrigt henviser til lovforslagets  

 bemærkninger, tillader jeg mig at anbefale forslaget til Tingets  

 velvillige behandling.
