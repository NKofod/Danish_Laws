 Justitsministeriet har fra en politimester modtaget underretning om, at  

 udenlandske statsborgere uden fast bopæl i Danmark i flere tilfælde har  

 forsøgt at indgå ægteskab her i landet, uden at betingelserne herfor har  

 været til stede.
Efterforskningen i en konkret sag har vist, at en mand og tre kvinder  

 indrejste i Danmark, hvor de tog ophold på hotel.
Manden henvendte sig  

 herefter samme dag sammen med en af kvinderne på ægteskabskontoret, hvor  

 kvinden udfyldte »Erklæring i anledning af indgåelse af ægteskab«  

 med eget navn og underskrift.
Manden udfyldte imidlertid erklæringen efter et  

 pas, der viste sig at være udstedt til en anden person fra hans hjemland.
 Efterforskningen viste, at hensigten var, at manden ved anvendelse af  

 forskellige pas efterhånden skulle indgå ægteskab med hver af de tre kvinder,  

 men under forskellige navne.
 Manden, der ikke var af samme nationalitet som kvinderne, skulle herefter  

 vende tilbage til kvindernes hjemland og aflevere vielsesattesterne og  

 passene til de rette ejere, hvorefter disse hos myndighederne i kvindernes  

 hjemland skulle kunne få udstedt opholds- og arbejdstilladelse ved  

 forevisning af vielsesattesterne.
 De pågældende er nu for overtrædelse af straffelovens § 163, § 171, § 174  

 og for mandens og en af kvindernes vedkommende tillige for overtrædelse af  

 straffelovens § 208, stk. 1, jfr. § 21, anset med straf af fængsel fra 50  

 dage til 4 måneder.
 I den anledning skal man anmode prøvelsesmyndighederne om ved prøvelsen af  

 ægteskabsbetingelserne at udvise særlig agtpågivenhed ved prøvelsen af  

 parternes identitet.
 P.M.V.
 E.B.
M.
Levy Cirkulærskrivelse til prøvelsesmyndigheden.
