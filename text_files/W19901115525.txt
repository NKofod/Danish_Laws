 Fondsmyndigheden kunne ikke imødekomme en ansøgning om opdeling af en  

 fond i fire fonde med identiske formål.
 Fondsregistret (Civilretsdirektoratet) tilskrev fonden blandt andet  

 således:
 Vedrørende: X's Familiefond.
 Under henvisning til tidligere korrespondance skal man herved meddele, at  

 Fondsregistret ikke i medfør af fondslovens § 32 kan imødekomme bestyrelsens  

 ansøgning om godkendelse af, at fonden opdeles i 4 fonde med identiske  

 formål.
 Fondsregistret har ved afgørelsen særlig lagt vægt på, at fondens formål  

 bedre vil kunne opfyldes uden opdeling.
Endvidere skal man anføre, at det ikke ses, hvorledes opdelingen vil kunne  

 forebygge eventuelle familiestridigheder.
Man skal herved påpege, at de  

 enkelte bestyrelser i givet fald vil være forpligtet til at varetage  

 administrationen af fondene i overensstemmelse med de enslydende vedtægter,  

 hvilket vil indebære, at samtlige bestyrelser vil være forpligtede til også  

 at varetage hensyn til de øvrige grene af familien i overensstemmelse med  

 formålet.
 Ingen.
