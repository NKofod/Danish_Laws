Cirkulæreskrivelse om godtgørelse  

 for statslige pålæg om afgift af affald i bygge- og  

 anlægsentreprise til fast pris Ved lov nr. 1034 af 23. december 1998 om ændring af  

 lov om afgift af affald og råstoffer skete der en ændring i den  

 afgift, der betales af affald, der tilføres en registreringspligtig  

 virksomhed.
Lov nr. 1034 er vedtaget den 18. december 1998, optaget i  

 Lovtidende den 28. december 1998 og trådte i kraft den 1. januar 1999.
Godtgørelse til entreprenøren Bygherrer med bygge- og anlægsarbejder, der  

 udføres efter Bygge- og Boligstyrelsens cirkulære nr. 174 af 10.  

 oktober 1991 om pris og tid på bygge- og anlægsarbejder m.v., kan  

 - ud over den faste pris - yde entreprenøren godtgørelse for de  

 samlede udgiftsstigninger, der kan dokumenteres at være en direkte  

 følge af ovennævnte lov nr. 1034. Det er en betingelse for  

 opnåelse af godtgørelse for merudgifterne, at tilbud er afgivet  

 før den 28. december 1998, som er datoen for lovens optagelse i  

 Lovtidende.
 Udgiftsstigninger som følge af afgiftsstigningen  

 på bortskaffelse af affald kan godtgøres, hvis kravet overstiger  

 i alt 20.000 kr., eller overstiger 2 pct. af entreprisesummen, dog mindst  

 5.000.
Godtgørelse til underentreprenør Er en entreprenør i henhold til sin aftale med  

 en underentreprenør forpligtet til at yde godtgørelse til denne  

 for ovennævnte afgift, kan tilsvarende godtgørelse ydes  

 entreprenøren af bygherren.
 Godtgørelse kan i alle tilfælde ydes,  

 såfremt underentreprenørens krav overstiger 20.000 kr., eller  

 overstiger 2 pct. af entreprisesummen, dog mindst 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til, hvilken  

 dokumentation han anser for tilstrækkelig.
