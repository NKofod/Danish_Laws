(De erhvervsfaglige grunduddannelser.  

 Handels- og kontorområdet) Formål Formålet med den praktiske del af kontoruddannelsen er, at eleven opnår  

 viden om og færdighed i kontorfaget, således at eleven efter endt uddannelse  

 selvstændigt kan udføre almindeligt forekommende kontormæssige funktioner i  

 overensstemmelse med uddannelsesreglerne.
 Eleven skal herudover opnå færdighed i at anvende kontortekniske og  

 elektroniske hjælpemidler og de hertil knyttede administrative systemer, der  

 benyttes på arbejdsstedet ved udførelsen af de nævnte funktioner.
 Eleven skal i forbindelse hermed bibringes viden om formålet med disse  

 hjælpemidler og systemer, samt om disses indbyrdes sammenhænge.
Adgangsbetingelser Adgang til at indgå en uddannelsesaftale er betinget af gennemførelse af  

 efg-basisuddannelsen inden for handels- og kontorområdet.
 Varighed:
Praktisk uddannelse: 2 år Teoretisk uddannelse: 6 uger (3 x 2 uger), i alt 240 lektioner Den teoretiske uddannelse på handelsskole på 6 uger er indeholdt i det  

 2-årige forløb.
 Plan for den teoretiske uddannelse:
 Ved tilrettelæggelsen af den teoretiske undervisning i 2. del, har det  

 bl.a. været hensigten at lægge op til en undervisning, der i det væsentlige  

 har til formål:
- at videreudvikle de kompetencer (kundskaber og færdigheder) som eleven  

 har erhvervet i basisuddannelsen, - at supplere og styrke den praktiske uddannelse i virksomheden, således  

 at uddannelsen i 2. del bliver en vekselvirkning mellem teori og praktik.
Den teoretiske undervisnings indhold ADMINISTRATION, SALG OG SERVICE Kurset er på 80 lektioner og omfatter følgende emner:
1. VIRKSOMHEDENS OG DENS OMGIVELSER 2. VIRKSOMHEDENS GENERELLE FUNKTIONER 3. AFSÆTNINGSFUNKTIONENS ARBEJDSOMRÅDER 4. MARKEDSANALYSE/MARKEDSFØRING 5. ANVENDELSE AF KONTAKTPERSONER 6. AFSÆTNING PÅ EKSPORTMARKEDET 7. ANVENDELSE/INDFØRELSE AF INFORMATIONSTEKNOLOGI 8. SAMMENFATNING Der henvises til gældende læreplan.
Kontoruddannelse (ADVOKATSEKRETÆR) Kurset er på 160 lektioner, fordelt på 2 x 2 ugers undervisning og  

 omfatter følgende emner:
(endnu ikke fastlagt på godkendelsestidspunktet) Regler for den praktiske uddannelse Reglerne for den praktiske uddannelse af elever inden for kontorfaget er  

 fastsat i henhold til § 8, stk. 2. i lov om erhvervsfaglige grunduddannelser  

 jvf. lovbekendtgørelse nr. 150 af 18. marts 1987.
 Uddannelsesreglerne for kontoruddannelsen indeholder de grunddiscipliner,  

 som en elev i den praktiske del af uddannelsen skal gennemgå inden  

 uddannelsestidens udløb.
 Uddannelsestiden skal i overensstemmelse med uddannelsesreglerne og den  

 fastsatte skoleundervisning anvendes således, at eleven opnår  

 uddannelsesbevis ved afslutningen af uddannelsen.
 Eleven skal uddannes praktisk og fagligt forsvarligt så fuldkomment, som  

 den pågældende virksomheds omfang og funktioner muliggør inden for de i  

 uddannelsesreglerne nævnte discipliner.
 Rækkefølgen og indholdet af uddannelsesområderne kan tilpasses  

 virksomheden, når blot der gives uddannelse i den udstrækning,  

 uddannelsesdisciplinerne forekommer som arbejdsopgaver i virksomheden.
 Ved den praktiske uddannelses begyndelse meddeles eleven, hvilke  

 uddannelsesdiscipliner den praktiske uddannelse indeholder, og i hvilken  

 rækkefølge disse forekommer under uddannelsesforløbet.
 Det anbefales virksomheden at udarbejde en uddannelsesplan for det samlede  

 uddannelsesforløb omfattende de i uddannelsesreglerne angivne funktioner.
 Kontoruddannelsen omfatter følgende hovedpunkter:
 1. Introduktion.
 2. Korrespondance.
 3. Sagsbehandling.
 4. Service og kommunikation.
 5. Intern administration og regnskab.
1. Introduktion Målet er, at eleven orienteres om advokatkontorets organisation,  

 sagsområder og klienter.
 Endvidere skal eleven orienteres om advokatkontorets ledelsesforhold og  

 personalepolitik, herunder ansættelsesforhold og uddannelsesforløb.
Funktioner 1.1 Orientering om advokatkontorets opgaver, sagsområder, klienter,  

 organisation og ledelsesforhold.
 1.2 Orientering om ansættelsesforhold, herunder arbejdstid og gensidige  

 rettigheder og pligter.
 1.3 Gennemgang af uddannelsesforløb og præsentation af den/de  

 uddannelsesansvarlige samt ledelse og medarbejder i øvrigt.
2. korrespondance Målet er, at eleven opnår færdighed i at udføre de skriveopgaver, der  

 forekommer på et advokatkontor.
Funktioner 2.1 Maskinskrivning/etb.
 2.2 Korrespondance og blanketudfyldning.
 2.3 udfærdigelse af forskellige retlige dokumenter.
3. Sagsbehandling Målet er, at eleven skal kunne medvirke til behandling, afslutning og  

 afregning af de mest almindelige sagstyper, der forekommer på et  

 advokatkontor (3.1. - 3.8.) Endvidere skal eleven have kendskab til andre sagstyper, der forekommer på  

 et advokatkontor (3.6. - 3.8.) Funktioner 3.1 Rets- og incassosager.
 3.2 Ejendomshandler.
 3.3 Separations- og skilsmissesager.
 3.4 Testamenter.
 3.5 Registrering af selskaber.
 3.6 Dødsbobehandling.
 3.7 Konkursbehandling.
 3.8 Ejendomsadministration.
4. Service og kommunikation Målet er, at eleven opnår færdighed i, at betjene advokatkontorets  

 klienter og andre, på en venlig og korrekt måde.
Funktioner 4.1 Telefonbetjening.
 4.2 Direkte klientservice.
 4.3 Kontakt til offentlige myndigheder m.v.
5. Intern administration og regnskab Målet er, at eleven opnår forståelse af de almindeligt forekommende  

 administrative og regnskabsmæssige rutiner på advokatkontoret, der ikke hører  

 til behandling, afslutning og afregning af de konkrete sagstyper.
 Funktioner:
 5.1 Ind- og udgående post.
 5.2 Registrering og arkivering.
 5.3 Kasse og bogholderi samt klientkonti.
 5.4 Lønningsregnskab.
 Yderligere oplysninger om uddannelsen fås ved henvendelse til Det faglige  

 Udvalg for Kontoruddannelser, Vester Voldgade 96, 1., 1552 Københav V.  

 Telefon 10 15 60 33.
