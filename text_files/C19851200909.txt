A.
Budget.
I forbindelse med vedtagelsen af lov nr. 645 af 19. december 1984 om  

 folkekirkens økonomi, der træder i kraft den 1. januar 1986, er udarbejdet  

 blanket til årsbudget for de kirkelige kasser med bilag vedrørende  

 henlæggelse og lån samt konteringsvejledning.
Endvidere foreligger en  

 »nøgle«, der kan lette overgangen fra det hidtidige budget-  

 regnskabssystem til det nye.
 Budgetblanketten skal anvendes med virkning fra budgettet for 1986.
 Budgetproceduren.
 Ved lov om folkekirkens økonomi ophævedes den hidtidige sondring imellem  

 foreløbigt og endeligt budget.
Budget for kirkekassen udarbejdes af menighedsrådet.
I tilfælde, hvor  

 flere menighedsråd i et pastorat har oprettet en præstegårdskasse, udarbejder  

 menighedsrådene ved almindelig stemmeflerhed budget for denne på et fælles  

 møde efter indhentet udtalelse fra præstegårdsudvalget.
Budgetterne indsendes  

 til provstiudvalget inden den 1. april.
Provstiudvalget indkalder en eller to repræsentanter fra provstiets  

 menighedsråd i en kommune til budgetsamråd, der afholdes senest 15. juni.  

 Dette budgetsamråd er obligatorisk, men har ikke besluttende myndighed.
I  

 budgetsamrådet forhandles de enkelte bevillingsforslag og deres prioritering,  

 og menighedsrådet har pligt til at lade sig repræsentere.
 Såfremt enkelte sogne i et andet provsti hører til vedkommende kommune,  

 skal de indbydes til at deltage i budgetsamrådet, dersom de ønsker det.
 Senest 1. august træffer provstiudvalget afgørelse om godkendelse af  

 kirke- og præstegårdskassens budgetter.
 Budgetskemaets opbygning m.v.
 Blanketmaterialet er udarbejdet af en arbejdsgruppe under kirkeministeriet  

 med deltagelse af repræsentanter fra Danmarks Provsteforening,  

 Landsforeningen af Menighedsrådsmedlemmer, Foreningen af Statsautoriserede  

 Revisorer, Foreningen af Registrerede Revisorer, biskopperne, stiftamtmændene  

 samt kirkeministeriet.
Ved udarbejdelsen af budget- og regnskabsmaterialet er der henset til, at  

 budget- og regnskabsformularerne i deres opbygning i videst mulig omfang skal  

 være identiske og kunne anvendes som obligatoriske standardskemaer for alle  

 landets menighedsråd.
Der er derfor under en række konti ved tomme linier  

 gjort plads til opførelse af særlige udgiftskategorier.
Samtidig skal  

 skemaerne kunne anvendes, uanset hvilken bogføringsteknik menighedsrådet  

 vælger at benytte.
Budgetformularerne skal, foruden at danne basis for opstillingen af et  

 enkelt budget til fastlæggelsen af den kirkelige ligning, også lette den  

 løbende kontrol med budgetoverholdelsen.
Systemet skal opfylde lovgivningens  

 krav til registreringssystemer i almindelighed og tilgodese hensyn til  

 offentlig fremlæggelse i en let tilgængelig form.
Systemet er i lighed med det hidtil gældende budget- og regnskabssystem  

 opbygget efter kasseregnskabsprincippet.
Budgetblanketten er inddelt i 3  

 afsnit.
En tekstdel, hvor budgetforudsætninger og særlige forhold anføres i  

 overensstemmelse med bl.a. retningslinierne på konteringsvejledningens side  

 1. En oversigtsdel, hvor de enkelte noter eller hovedkonti fra det mere  

 specificerede budget er samlet med henblik på at give såvel menighedsråd og  

 provstiudvalg som offentligheden et samlet overblik over budgettet, og  

 endelig det egentlige budget, hvor de enkelte udgiftskategorier er  

 specificeret på konti.
Specifikationen på konti fremgår af  

 konteringsvejledningen.
Foruden selve budgetformularen udfyldes et særligt bilag, som findes  

 optrykt bagest i budgetformularen, med en oversigt over henlæggelser og  

 låneoptagelse.
Også dette bilag findes som tilsvarende regnskabsblanket.
 Budgetskemaets udfyldelse.
 Af tekniske detaljer henledes opmærksomheden især på følgende forhold:
 Ved større kirkegårde med selvstændigt budget og regnskab indføres  

 kirkegårdens driftsudgifter under kontonumrene 531 - 539. Der skal i disse  

 tilfælde således ikke anføres specificerede lønudgifter under kontiene 011,  

 016 og 021.
 Det bør i disse tilfælde erindres, at lønudgiften skal fratrækkes ved  

 beregningen i henhold til § 6, stk. 2, i lov om folkekirkens økonomi (20% -  

 reglen).
 For kirkegårde uden selvstændigt budget og regnskab budgetteres  

 lønudgifterne under de fornævnte lønkontonumre, og de øvrige udgifter under  

 kontonumrene 511 - 519.
 Såfremt præstegårdskasse oprettes i henhold til § 1, stk. 3, i lov om  

 folkekirkens økonomi, anvendes en budgetblanket i sin helhed til et  

 selvstændigt budget for præstegårdskassen.
B.
Regnskab.
 I henhold til § 8 i lov om folkekirkens økonomi er regnskabsåret for  

 kirke- og præstegårdskassen kalenderåret, og regnskaberne skal aflægges  

 senest den 1. april efter regnskabsårets udløb.
 Til aflæggelsen af regnskabet er udarbejdet den medfølgende  

 regnskabsblanket, som i opbygning og kontoplan nøje følger strukturen i den  

 fra budgetåret 1986 anvendte budgetblanket dog med de forskelle, der tilsiges  

 af blanketternes forskellige anvendelse.
 Regnskabsblankettens anvendelse er obligatorisk med virkning fra  

 regnskabsåret 1986.
 Regnskab for særlige nybygnings- og istandsættelsesarbejder føres som  

 særskilte biregnskaber, ligesom der ved større kirkegårde med særskilt  

 regnskab med provstiudvalgets godkendelse er mulighed for at videreføre  

 hidtil anvendte regnskabssystemer.
 Bagest i regnskabsblanketten er optrykt en særlig formular til regnskab  

 for indsamlede midler.
 Denne formular anvendes til regnskabsaflæggelse for disse midler således,  

 at de ikke fremtidig indgår i selve regnskabet.
 Biregnskabet for indsamlede midler kan enten specificeres nøje eller  

 aflægges som en bekræftet udskrift af indsamlingsbog, der så træder i stedet  

 for specifikationen.
C.
Bogholderi.
 Den løbende bogføring til det nye regnskabssystem kan foretages efter alle  

 gængse bogføringsmetoder.
 Der kan således anvendes kolonnebog eller -ark, kontokort med  

 gennemskrivning, EDB eller EDB-bureau.
Opmærksomheden henledes på bestemmelsen i afsnit D, bilag til  

 revisionsinstruks, II 2, hvorefter kvartalsvis rapportering til  

 menighedsrådet skal finde sted senest 2 måneder efter kvartalets udløb.
Denne  

 rapportering skal indeholde oplysninger som regnskabsblankettens side 4, og  

 denne blanketside kan anvendes ved rapporteringen.
 Kassebogføringen må ikke være mere end 14 dage bagud bortset fra særlige  

 tilfælde, hvor dette skriftligt er godkendt af menighedsrådets  

 regnskabsudvalg.
 Endvidere henledes opmærksomheden på bestemmelsen i bilagets afsnit II 3,  

 hvorefter eventuel kontant kassebeholdning på intet tidspunkt må overstige  

 500 kr. ved dagens slutning.
D.
Revision.
 Til varetagelse af den løbende revision af de kirkelige kasser antages  

 faguddannet revisionsbistand, enten statsautoriseret revisor, registreret  

 revisor eller kommunernes revisionsafdeling.
 Revisor antages for et eller flere provstier.
 Stiftsøvrigheden ansætter og afskediger den faguddannede revisor.
 Provstiudvalget eller flere provstiudvalg sammen opslår efter bemyndigelse  

 fra stiftsøvrigheden stillingen som provstirevisor og afgiver derefter  

 indstilling til stiftsøvrigheden om hvem der ønskes antaget.
 Menighedsrådet vælger af sin midte mindst 2 medlemmer til et  

 regnskabsudvalg, der løbende skal føre tilsyn med regnskabsaflæggelsen.
 Kasserer og kirkeværge kan ikke vælges til regnskabsudvalget.
 Revisor samarbejder med menighedsrådets regnskabsudvalg, der træder i  

 stedet for de nuværende blandt rådets medlemmer valgte revisorer.
 Det forudsættes, at der ved den faguddannede revisors overtagelse af  

 revisionen bliver øget mulighed for provstiudvalget til varetagelse af  

 forvaltningstilsyn.
 Der sker ikke ved revisionsordningens indførelse nogen indskrænkning i  

 provstiudvalgenes kompetence som endeligt godkendende (deciderende)  

 myndighed.
 Med hensyn til revisionens praktiske afvikling henvises til nedenstående  

 revisionsinstruks med bilag.
 Revisionsinstruks for revision af menighedsrådenes regnskaber.
 § 1.
Revisionen udføres af en statsautoriseret revisor, registreret revisor  

 eller af Kommunernes Revisionsafdeling i samarbejde med menighedsrådets  

 regnskabsudvalg.
Den faguddannede revisor må ikke udføre anden assistance for  

 de menighedsråd, hvis regnskaber han reviderer, men er berettiget til at  

 anvende materiale udført af fagfæller for disse menighedsråd.
Revisor  

 ansættes og afskediges af stiftsøvrigheden efter indstilling fra  

 provstiudvalget.
 § 2. Revisionen foretages i overensstemmelse med god offentlig  

 revisionsskik, således som dette begreb er fastlagt i § 3 i lov om revisionen  

 af statens regnskaber m.m.:
Ved revisionen efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Der foretages endvidere en vurdering af, hvorvidt der  

 er taget skyldige økonomiske hensyn ved forvaltningen af kassens midler og  

 ved driften af de aktiviteter, der er omfattet af regnskabet.
 § 3.
 Revisionen, der kan udføres ved stikprøvevise undersøgelser,  

 tilrettelægges efter de vejledende retningsliner, der er angivet i bilag til  

 denne revisionsinstruks.
 Revisionens omfang afhænger af aktivitetens størrelse, administrative  

 struktur og forretningsgang, herunder den interne kontrol og andre forhold af  

 betydning for regnskabsaflæggelsen.
 § 4.
Der foretages revision i årets løb.
Som led i revisionen, jfr. § 3,  

 undersøger revisor de eksisterende forretningsgange og kontrollerer, om den  

 interne kontrol er betryggende.
Revisor foretager mindst een gang årligt et  

 kasse- og beholdningseftersyn.
 § 5.
Menighedsråd og provstiudvalg skal give revisor adgang til at foretage de  

 undersøgelser m.v., som revisor finder nødvendige.
Revisor skal endvidere  

 have adgang til de oplysninger og det materiale, som efter hans skøn er af  

 betydning for udførelsen af hans hverv, herunder menighedsrådets  

 forhandlingsprotokoller.
 § 6.
 Bliver revisor opmærksom på lovovertrædelser eller tilsidesættelser af  

 forskrifter af væsentlig betydning for midlernes forvaltning, påhviler det  

 revisor straks at give menighedsrådet og provstiudvalget meddelelse herom.
 § 7.
Revisor fører en revisionsprotokol for hvert menighedsråd.
I  

 revisionsprotokollen indføres beretning om, hvilket revisionsarbejde, der er  

 udført, samt alle væsentlige forhold, der har givet anledning til  

 bemærkninger, herunder foretages notering om foretagne kasse- og  

 beholdningseftersyn.
Såfremt der ved kasse- og beholdningseftersyn  

 konstateres uregelmæssigheder, sendes revisionsprotokollen straks til  

 menighedsrådet og provstiudvalget.
 I forbindelse med revisionsbemærkninger i revisionsprotokollen vedrørende  

 årsregnskabet skal revisor oplyse:
 1. Hvorvidt revisor opfylder de i revisorlovgivningen  

 samt nærværende instruks § 1 indeholdte habilitetsbetingelser.
 2. Hvorvidt revisor under sin revision har modtaget  

 alle begærede oplysninger til bekræftelse af regnskabets rigtighed.
 3. Hvorvidt revisor anser regnskabet for aflagt efter  

 lovgivningens regnskabsbestemmelser.
 Revisionsprotokollen skal fortløbende pagineres.
 § 8.
 Menighedsrådet aflægger regnskab i underskrevet stand og sender 1  

 eksemplar til provstiudvalget og 3 eksemplarer med bilag til den faguddannede  

 revisor inden den 1. april.
Revisor foretager revision og udarbejder revisionsprotokol og sender det  

 påtegnede regnskab og revisionsprotokol til menighedsrådet senest 15.  

 september.
Samtidig sendes et eksemplar af revisionsprotokollen til  

 provstiudvalget.
 Senest 1. oktober videresender menighedsrådet det påtegnede regnskab og  

 revisionsprotokollen til provstiudvalget med menighedsrådets bemærkninger.
 § 9.
 Den faguddannede revisor er ansvarlig for, at regnskabet er revideret i  

 overensstemmelse med god offentlig revisionsskik og i overensstemmelse med  

 reglerne i denne instruks, og forsyner regnskabet med påtegning herom.
 Forbehold skal fremgå af påtegningen.
 Påtegningen er ansvarspådragende for den faguddannede revisor.
 Ved revisionen tager den faguddannede revisor hensyn til det af  

 provstiudvalget gennemførte forvaltningstilsyn.
 Ved revision skal den faguddannede revisor samarbejde med menighedsrådets  

 regnskabsudvalg.
 § 10.
 Provstiudvalget udøver forvaltningstilsyn i løbet af året.
 Provstiudvalget meddeler decision (endelig godkendelse) af regnskabet  

 under hensyntagen til revisors antegnelser og menighedsrådets bemærkninger  

 hertil, senest 1. november.
Bilag til revisionsinstruks for revision af menighedsrådenes regnskaber.
---------- I Almindelige bestemmelser.
 1. Revisionen tilrettelægges under hensyntagen til  

 menighedsrådets kasse- og regnskabsmæssige forretningsgange og  

 kontrolforanstaltninger, jfr. i øvrigt § 3 i instruksen.
 Som grundlag for revisionens gennemførelse udarbejdes en revisionsplan,  

 hvori der redegøres for revisionens indhold og omfang i årets løb og i  

 forbindelse med årsregnskabet.
 2. Kasse- og beholdningseftersyn kan foretages som  

 uanmeldt eftersyn eller, såfremt det findes hensigtsmæssigt, som anmeldt  

 eftersyn med meget kort varsel.
3. Revisionen udføres i overensstemmelse med god  

 offentlig revisionsskik, jfr. § 2 i instruksen.
Revisor kan herunder bl.a.  

 efterprøve:
 Om menighedsrådets kasse- og regnskabsmæssige forretningsgange er  

 betryggende.
 Om menighedsrådets dispositioner i det væsentlige er i overensstemmelse  

 såvel med bevillingsforudsætninger og gældende bestemmelser fastsat i love,  

 administrative forskrifter, vedtægter m.v. som med almindelig praksis.
 Om udgifterne er behørigt dokumenterede ved bilag, kontrakter m.v. og  

 posteret på de rigtige konti.
 Om der er foretaget nødvendige registreringer af menighedsrådets  

 indtægter, og om disse registreringer rigtigt fremgår af bogføringen.
 Om indtægter og udgifter er henført til rette regnskabsår efter gældende  

 regler.
 Om udgifterne til personale er i overensstemmelse med gældende  

 overenskomster, aftaler m.v.
 Om tilbageholdte løndele (pensionsbidrag, ATP-bidrag, skattefradrag m.v.)  

 og moms afregnes over for rette myndighed og til rette tid.
 Om årsregnskabet er udarbejdet i overensstemmelse med regnskabsføringen.
 Om der er rimelig overensstemmelse mellem budget og regnskab.
 Om henlagte midler i pengeinstitutter eller andre kapitaler til særlige  

 formål er prohiberede af stiftsøvrigheden eller provstiudvalget.
Revisor kan desuden efterprøve, om menighedsrådets dispositioner er i  

 overensstemmelse med de almindelige normer for, hvad der kræves af en  

 hensigtsmæssig og sparsommelig administration ved forbrug af offentlige  

 midler.
Revisor kan bl.a. undersøge:
 Om varer og tjenesteydelser er erhvervet på en økonomisk forsvarlig måde.
 Om likvide midler er anbragt fordelagtigt.
 Om eventuelle renteudgifter kan nedbringes ved indfrielse eller  

 omplacering af lån.
 Om der utilsigtet sker en opsamling af midler.
 Om afgifter, gebyrer o.lign., som opkræves af menighedsrådet er beregnet  

 på et fyldestgørende og tilstrækkeligt ajourført grundlag.
 Revisor yder provstiudvalget bistand med supplerende oplysninger og  

 særlige undersøgelser i forbindelse med udvalgets forvaltningstilsyn og  

 regnskabsgodkendelse.
 II Forretningsgang omkring kasse- og bogholderifunktionen.
 1. Forretningsgangen baseres på det forhold, at der  

 normalt ikke kan ske adskillelse mellem kasse- og bogholderi.
2. Ajourført bogholderi og kvartalsvis rapportering  

 til menighedsrådet skal finde sted.
Kassebogføringen må således ikke være  

 mere end 14 dage bagud bortset fra særlige tilfælde, hvor dette skriftligt er  

 godkendt af menighedsrådets regnskabsudvalg.
Kvartalsvis rapportering,  

 regnskaber sammenholdt med budget, skal fremsendes til menighedsrådet senest  

 2 måneder efter kvartalets udløb.
 3. Evt. kontant kassebeholdning må ikke ved dagens  

 slutning overstige 500 kr.
 4. Alle udbetalinger skal være dokumenteret ved bilag  

 og i nødvendigt omfang godkendt af en af menighedsrådet befuldmægtiget.
 5. Kopi af kontoudtog sendes direkte til  

 menighedsrådets regnskabsudvalg.
 III Forretningsgang omkring kirkegårdsindtægter.
 1. Kasse- og beholdningseftersyn og anden revision af  

 kirkekassen omfatter også graverens/kirkegårdslederens administrations- og  

 regnskabsforpligtelser.
 2. Såfremt særskilt regnskab føres for kirkegården,  

 skal dette vedlægges kirkekassens regnskab til revision.
E.
Kirkegårde, gravstedskapitaler m.v.
 Budget og regnskab for kirkegårde udarbejdes efter retningslinierne i  

 afsnit A og B, ligesom den i afsnit O omhandlede revision ligeledes omfatter  

 kirkegårdens regnskaber.
 For at sikre den størst mulige forsvarlighed i forbindelse med  

 forretningsgangene omkring betaling for gravstedserhvervelse/fornyelse og  

 vedligeholdelse fastsættes nedenstående bestemmelser om  

 indbetalingsprocedurer for disse indtægter, samt om kartotek over gravsteder.
 Bestemmelserne må sammenholdes med bestemmelserne i de gældende  

 kirkegårdsvedtægter og regulativer for gravere og kirkegårdsledere.
E.
I Erhvervelse/fornyelse af gravstedsret.
 Gravstedsbrev udarbejdes i et originaleksemplar med 1 kopi.
Originaleksemplaret udleveres til indehaveren af gravstedsretten eller  

 dennes befuldmægtigede.
Kirkevær~ gen/graveren/kirkegårdsadministrationen  

 opbevarer en kopi.
 Fornyelse af brugsret over gravsted sker ved påtegning på gravstedsbrevet.  

 Lige-lydende påtegning påføres kopien.
 Regning for erhvervelse/fornyelse sendes til indehaveren af  

 gravstedsretten (boet) sammen med gravstedsbrevet.
E.
II Vedligeholdelse.
Kirkens overtagelse af vedligeholdelsesforpligtelsen for et gravsted for een fredningsperiode.
 Normalt afgives et skriftligt tilbud.
Aftale indgås skriftligt med indehaveren af gravstedsretten.
Et eksemplar  

 af den skriftlige aftale overgives gravstedsrettens indehaver, medens en  

 genpart af aftalen opbevares af henholdsvis kirkeværgen, kassereren og  

 graveren, ligesom et eksemplar sendes til stiftsøvrigheden.
 Det som bilag til afsnittet optrykte formularsæt skal benyttes, og  

 indbetaling til stiftsøvrigheden skal finde sted pr. giro.
E.
III Kirkens overtagelse af vedligeholdelsesforpligtelsen for et gravsted for mere end een fredningsperiode.
 Aftale som nævnt under E II indgås med udtrykkeligt forbehold af  

 stiftsøvrighedens godkendelse af aftalen, og den skriftlige aftale om  

 vedligeholdelse udleveres først til indehaveren af gravstedsretten, når  

 stiftsøvrighedens godkendelse foreligger.
E.
IV Kirkens overtagelse af vedligeholdelsesforpligtelsen for et gravsted for 1 år.
 Er aftale herom indgået mundtligt, bekræftes aftalen snarest herefter  

 skriftligt over for indehaveren af gravstedsretten.
 Der udfærdiges regning på alle kirken tilkommende beløb vedrørende  

 gravsteder - uanset beløbets størrelse.
 Regninger for et-årige vedligeholdelsesaftaler udsendes en eller to gange  

 årligt.
E.
V Indbetalinger i øvrigt.
 Regninger for andre ydelser (anlæg eller omlægning af gravsted, pyntning  

 af kirke, grandækning, som ikke indgår i et- eller flerårig  

 vedligeholdelsesaftale, o.s.v) udsendes senest en måned efter arbejdets  

 udførelse med angivelse af, at betaling kun kan ske via postgiro, bank eller  

 sparekasse.
 Regninger udfærdiges på regningsblanketsæt med fortrykte, fortløbende  

 numre og gennemskrivning til 2 kopier.
Ajourført afregning af faktureringsgrundlag/fakturaer skal finde sted  

 kontinuerligt.
Kopi i nummerorden arkiveres.
Det påses, at alle numre er til  

 stede.
 Regningskopierne opbevares af kassereren/kirkegårdsadministrationen.
 Annullerede regningssæt opbevares af  

 kassereren/kirkegårdsadministrationen, således at brud i nummerfølgen ikke  

 fremkommer.
Menighedsrådet tager stilling til, om fordringerne skal overgives til  

 retslig incasso, eller om afskrivning af udestående beløb, som er  

 uerholdelige, skal ske.
Beslutning om afskrivning af tilgodehavender påføres  

 regningskopien, attesteret af menighedsrådet.
 Moms tillægges regningerne, for så vidt kirken er momsregistreret.
 Er dette ikke tilfældet, må moms ikke opkræves.
E.
VI Kartotek.
 Der føres af graveren et kartotek over ibrugtagne gravsteder med  

 kartotekskort for hvert gravsted med angivelse af aftalegrundlag.
 Kortet skal indeholde oplysning om:
Gravstedets betegnelse (nummer og placering) Navn og adresse for indehaveren af gravstedsretten.
Erhvervelsesperioden Aftale om vedligeholdelse, betalingsdato og beløb m.v.
 Kontinuerligt og ved regnskabsårets slutning foretages en afstemning af  

 oversigten med bogholderiet.
Bilag E.
I Retningslinier vedrørende indbetaling af gravstedskapitaler.
 1. Skemasættet som indeholder 6 blanketter udfyldes  

 ved overenskomstaftalens indgåelse af graver/kirkeværge.
 2. Første side udleveres til gravstedsindehaveren  

 tillige med et fortrykt giroindbetalingskort forsynet med stiftets gironummer  

 på forsiden., Kuponen forsynes med relevante oplysninger på de dertil  

 indrettede linier.
 3. Side 2, udleveres til/beholdes af  

 graveren/kirkegårdsadministrationen.
 Resten af formularsættet indsendes til stiftet.
4. Når stiftet modtager beløbet, kontrolleres dettes  

 identitet med skemasættet.
En af skemakopierne forsynes med stiftets  

 attestation for beløbets modtagelse og sendes til kirkekassereren.
Den anden  

 kopi sendes direkte til graveren/kirkegårdslederen forsynet med attestation  

 som bekræftelse på, at vedligeholdelsesaftalen er tiltrådt af alle parter, og  

 vedligeholdelsen dermed kan påbegyndes.
Den tredie kopi er beregnet til  

 kirkeværgen, for af denne kan sikre sig, at aftalen er indført i  

 kirkegårdsprotokollen og dermed føre kontrol med, hvor mange gravsteder og  

 hvilke, graveren har at vedligeholde.
Den fjerde kopi tilsendes provsten.
En  

 fotokopi sendes til rigsrevisionen.
F.
Ikrafttrædelsesbestemmelser.
 Foranstående regler finder anvendelse med virkning fra budget- og  

 regnskabsåret 1986.
 De hidtil opretholdte bestemmelser i kirkeministeriets cirkulære af 17.  

 januar 1972 om oprettelse af et budgetudvalg for København samt  

 kirkeministeriets cirkulære af 14. januar 1977 om budgetlægning for, ligning  

 til og regnskabsaflæggelse for kirkelige kasser, cirkulære af 27. februar  

 1957 om menighedsrådenes ansvar for de kirkelige kasser, cirkulære af 15.  

 september 1960 om menighedsrådenes ansvar for de kirkelige kasser og  

 cirkulære af 17. juni 1964 om afholdelse af uanmeldt kasseeftersyn ophæves.
Kirkeministeriet, den 15. juli 1985 P.M.V.
 E.B.
