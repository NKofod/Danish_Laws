Skrivelse om Civilretsdirektoratets brev af  

 30. juni 1999 til den formidlende organisation  Terre des Hommes Civilretsdirektoratet har noteret sig, at Terre des Hommes  

 ved brev af 24. juni 1999 til samtlige amtskommunale adoptionssamråd og  

 adoptionssekretariater har meddelt, at organisationen har truffet beslutning  

 om at stoppe for modtagelsen af nye tilmeldinger fra  

 adoptionsansøgere.
 Direktoratet har endvidere noteret sig, at denne  

 beslutning ikke påvirker igangværende sager, og at Terre des  

 Hommes således færdigbehandler alle sager, hvor  

 adoptionsansøgerne har tilmeldt sig organisationen inden den 24. juni  

 1999.
 Endelig har Civilretsdirektoratet noteret sig, at Terre  

 des Hommes har givet tilsagn om, at allerede tilmeldte  

 adoptionsansøgere, der måtte ønske at framelde sig  

 organisationen, vil få indbetalte beløb retur.
 Civilretsdirektoratet skal for god ordens skyld  

 præcisere, at Terre des Hommes ved behandlingen af de  

 igangværende sager fortsat skal overholde de vilkår, der er  

 opstillet i organisationens autorisation og i direktoratets øvrige  

 forskrifter.
 Herudover skal direktoratet anmode Terre des Hommes om  

 løbende at holde direktoratet underrettet om antallet af  

 igangværende sager og om forløbet af de enkelte sager.  

 Underretning bedes indsendt hertil første gang inden udgangen af  

 august 1999 og herefter hver tredje måned.
 Endelig bemærkes, at Terres des Hommes  autorisation  

 til at yde adoptionshjælp vil blive inddraget, når alle  

 igangværende sager er færdigbehandlet.
