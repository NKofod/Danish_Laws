Afslag på dispensation fra kravet om midterhåndliste ved dobbeltdøre i  

 busser , da det vil være et klart komfortmæssigt tilbageskridt Justitsministeriet har med brev af 2. december 1987 (j.nr.
F.afd.  

 1987-2487-103) fremsendt ansøgning af 9. november 1987  

 fra Sevel Rute & Turistbusser, Vinderup, om dispensation fra kravet om  

 midterhåndliste ved dobbeltdøre, jf. § 3, stk. 3, i Trafikministeriets  

 bekendtgørelse om erhvervsmæssig buskørsel.
 Busselskabet vil herved kunne overholde pkt. 9.07.002(1) i  

 Justitsministeriets Detailforskrifter om fri gennemgangsbredde på mindst 5oo  

 mm mellem håndlister ved indretning af de omhandlede busser til transport af  

 barnevogne.
 Det fremgår af sagen, at dobbeltdørene på busserne (Setra 140 ES) er  

 forsynet med håndlister og at afstanden mellem disse ved åbne døre er 1o3o  

 mm.
 Ministeriet skal i denne anledning meddele følgende:
 Kravet i bekendtgørelsen om erhvervsmæssig buskørsel om midterlister ved  

 dobbeltdøre er indsat af komfortmæssige grunde og det er ministeriets  

 opfattelse, at en opgivelse af kravet om midterhåndliste vil være et klart  

 tilbageskridt i denne henseende.
 Ministeriet har stor forståelse for, at busser indrettes således, at  

 barnevogne kan medbringes, men finder ikke at en sådan indretning bør ske ved  

 fravigelse af håndlistekravet.
 Der henvises i øvrigt til brev herfra af 29. december 1987 om samme  

 problemstilling.
