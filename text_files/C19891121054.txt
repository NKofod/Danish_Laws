Den 21. februar 1989 trådte en ny bekendtgørelse om arbejdsgivernes  

 betaling af en dagpengegodtgørelse for 1. ledighedsdag i kraft.
Denne  

 bekendtgørelse erstatter bekendtgørelse af 29. december 1988, der blev  

 udsendt den 1. februar 1989. Et eksemplar af den ny bekendtgørelse og den  

 dertil hørende vejledning vedlægges.
 Følgende betingelser skal være opfyldt, for at det påhviler  

 kriminalforsorgen at betale dagpengegodtgørelse for 1. ledighedsdag:
 1. Medarbejderen skal være afskediget uansøgt, og må  

 ikke i umiddelbar forlængelse af ansættelsesforholdets ophør påbegynde nyt  

 arbejde, afholde ferie, gå på pension, modtage sygedagpenge eller påbegynde  

 et AMU-kursus (Arbejdsmarkeds Uddannelseskurser), der berettiger til  

 kursusgodtgørelse.
Langtidsledige samt afløsere/vikarer er berettiget til den nævnte  

 godtgørelse, såfremt de øvrige betingelser er opfyldt.
Dette gælder også når  

 ansættelsesaftalen bringes til ophør på det ved ansættelsen aftalte  

 tidspunkt, herunder når et tidsbegrænset vikariat eller beskæftigelsestilbud  

 ophører.
 Ansatte, der bortvises eller disciplinært afskediges, er ikke berettiget  

 til den nævnte godtgørelse.
2. Medarbejderen skal være medlem af en A-kasse.
Den  

 pågældende er berettiget til omtalte ydelse, også selvom pågældende endnu  

 ikke er dagpengeberettiget.
 3. Den pågældende skal i løbet af de sidste 4 uger  

 inden afskedigelsen have haft en samlet beskæftigelse i kriminalforsorgen på  

 i alt mindst 38 timer, fra 1. september 1990 i alt mindst 37 timer.
 4. Den pågældende medarbejder skal orienteres af  

 tjenestestedet om ovenstående reger og opfordres til at fremkomme med  

 dokumentation for medlemsskab af en arbejdsløshedskasse.
5. I 1989 kan der maksimalt udbetales den nævnte  

 dagpengegodtgørelse 5 gange til samme medlem.
I 1990 ligeledes 5 gange og i  

 perioden fra 1. januar til 30. juni 1991 maksimalt 4 gange.
Herefter vil den  

 nævnte dagpengegodtgørelse kunne udbetales et ubegrænset antal gange til  

 samme person.
 6. Såfremt en medarbejder, der afskediges uansøgt, må  

 anses for at være omfattet af ovennævnte regler, og såfremt pågældende kan  

 dokumentere medlemskab af en arbejdsløshedskasse, bedes attesteret anmodning  

 om udbetaling sendt til direktoratets løn- og regnskabskontor.
 E.B.
Erik Bang Kriminalforsorgens anstalter, afdelinger, pensioner samt  

 arrestinspektører.
