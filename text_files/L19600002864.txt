 I forbindelse med udenrigsministeriets bekendtgørelse nr. 55 af 4. oktober  

 1958, Lovtidende C, om andre landes tiltrædelse af den af De forenede  

 Nationers plenarforsamling den 9. december 1948 vedtagne konvention om  

 forebyggelse af og straf for folkedrab bringes det herved til almindelig  

 kundskab, at yderligere følgende lande har ratificeret eller tiltrådt nævnte  

 konvention: Colombia, Finland, Ghana, Indien, Irak og Peru.
 Finlands tiltrædelse af konventionen er sket med forbehold af  

 bestemmelserne vedrørende anklage mod Finlands præsident i artikel 47, stk.  

 2, i forfatningsloven af 1919.
 Indien har ved sin ratifikation, under henvisning til konventionens  

 artikel IX, erklæret, at der til indbringelse for Den mellemfolkelige Domstol  

 af tvistigheder af den i artiklen nævnte art i hvert enkelt tilfælde kræves  

 samtykke fra samtlige sagens parter.
 Udenrigsministeriet, den 19. maj 1960.
 F.M.
 Nils Svenningsen.
