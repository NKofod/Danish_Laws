Investeringstilskud - Investeringstilskud, lempelse for virksomhed i udlandet Ligningsrådet blev anmodet om bindende  

 forhåndsbesked om følgende:
Vil en ophævelse af den eksisterende opdeling af  

 aktierne i X A-S i ordinære aktier og præference aktier gennem en  

 vedtægtsændring blive anset som afståelse i  

 skattemæssig henseende? Selskabet havde en aktiekapital på nom. 411.869.600  

 kr. fordelt på 403.869.600 ordinære aktier og 8.000.000  

 præferenceaktier.
Forskellen mellem ordinære aktier og  

 præferenceaktier var alene, at præferenceaktierne havde ret til  

 forlods, kumulativt udbytte på 7 pct., samt at  

 præferenceaktionærerne i tilfælde af selskabets likvidation  

 skulle tilgodeses før de ordinære aktionærer.
Aktierne var  

 i øvrigt identiske med hensyn til stemmeret og andre rettigheder.
 Der blev i sin tid udstedt 8.000.000  

 præferenceaktier, og ved senere emissioner er udvidelsen alene sket i  

 ordinære aktier, hvilket havde medført, at  

 præferenceaktiekapitalen nu udgjorde mindre end 2 pct. af den samlede  

 aktiekapital.
 Ved den kommende generalforsamling påtænkte  

 selskabet at stille forslag om at ophæve den eksisterende opdeling i to  

 aktieklasser.
 Årsagen til, at selskabet ønskede at  

 ophæve opdeling i aktieklasser, var følgende:
1. Investor præferencer: De større  

 institutionelle investorers   præferencer var i de senere år  

 ændret i retning af børsnoterede  selskaber med en aktieklasse,  

 ligesom udviklingen i EF- lovgivningen trak i denne retning.
Det var derfor  

 en attraktiv   modernisering af aktieklassestrukturen for X A/S at gå  

 fra to   til en aktieklasse.
2. Markedsmæssige forhold:  

 Præferenceaktiekapitalen svarede til  mindre end 2 pct. af den samlede  

 aktiekapital i selskabet.
Dette betød, at aktien var vanskelig at  

 omsætte på Københavns  Fonds børs.
I hele 1991 var  

 aktien kun omsat 10 gange.
Efter den  kommende fondsaktieemission ville  

 præferenceaktiekapitalen svare til omkring 1 1/2 pct. af den samlede  

 aktiekapital.
 3. Administrative forhold: Håndtering i  

 Værdipapircentralen og af selskabets aktiebog og dermed omkostningerne  

 i forbindelse med daglig administration, udbyttebetaling og emissioner kunne  

 reduceres ved at sammenlægge aktieklasserne.
 Præferenceaktierne var dels ejet af institutionelle  

 aktionærer, selskaber og private investorer.
 Præferenceaktionærernes fortrinstilling til  

 forlods, kumulativt udbytte havde siden 1945 været udnyttet i  

 forbindelse med udbyttebetaling for regnskabsårene 1983 og 1988.
 I 1985 modtog præferenceaktionærerne i alt 33  

 pct. udbytte svarende til 7 pct. kumulativt udbytte for hvert af årene  

 1981, 1982 og 1983 samt 12 pct. udbytte for regnskabsåret 1984.
 I 1989 modtog præferenceaktionærerne i alt 23  

 pct. udbytte svarende til 7 pct. kumulativt udbytte for hvert af årene  

 1986 og 1987 og 9 pct. udbytte for regnskabsåret 1988.
I praksis ville ophævelse af opdeling i aktieklasser  

 ske ved, at præferenceaktionærerne fik ombyttet aktierne 1:1 med  

 ordinære aktier.
Præferenceaktionærerne ville ikke modtage  

 yderligere godtgørelse i forbindelse med ophævelsen.
 Præferenceaktierne var ejet af mindre end 100  

 aktionærer, hvilket betød, at aktierne ikke blev omsat ret tit.  

 I 1991 i alt 9 gange og næsten hver gang til kurser, der var på  

 niveau med de ordinære aktier (normalt mindre end 1 pct.  

 kursforskel).
Selskabets ledelse overvejede desuden på den  

 kommende generalforsamling at stille forslag om, at der skulle tildeles  

 fondsaktier i forholdet 4:1, og at aktiernes stykstørrelse skulle  

 ændres fra 1.000 kr. til 100 kr.
Disse transaktioner ville i givet fald  

 blive gennemført efter sammenlægningen af aktieklasserne,  

 således at alle aktionærerne blev behandlet ens.
 Den kommunale ligningsmyndighed udtalte, at omdannelse af  

 de nævnte præferenceaktier til ordinære aktier ved  

 ændring af selskabets vedtægter ikke kunne betragtes som en  

 afståelse i skattemæssig henseende.
 Told- og skatteregionen tilsluttede sig udtalelsen fra den  

 kommunale ligningsmyndighed.
Ændres aktiernes rettigheder ved en  

 vedtægtsændring, beror det på en konkret bedømmelse  

 af sagens omstændigheder, om ændringen er af en sådan  

 karakter, at den må sidestilles med en afståelse.
Ud over  

 indholdet af ændringen henses bl.a. til aktionærkredsens  

 sammensætning samt det forhold, som søges opnået ved  

 ændringen.
 Efter de foreliggende konkrete oplysninger var det  

 Ligningsrådets opfattelse, at den påtænkte  

 vedtægtsændring ikke skulle anses for en afståelse i  

 skattemæssig henseende.
