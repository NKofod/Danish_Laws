 Bekendtgørelse  

 om momskompensation til velgørende foreninger mv.
I medfør af § 9 i Finanslov for finansåret 2007,  

 tekstanmærkning nr. 107 ad 09.21.10. Delvis kompensation for  

 købsmoms  

 for almennyttige foreninger, jf.
Aktstykke nr. 88  

 af 22. marts 2007 om kompensation af almennyttige foreningers udgifter til en  

 obligatorisk indberetningsordning, fastsættes:
Kapitel 1 Delvis momskompensation § 1.  

  

 Almennyttige og velgørende foreninger mv. godkendt i henhold til  

 ligningslovens  

 § 8A og § 12, stk. 3, kan ansøge om delvis kompensation for  

 udgifter til  

 købsmoms  

 i forbindelse med deres momsfri  

 almenvelgørende  

 aktiviteter.
Der kompenseres for  

 stigningen i udgifterne til  

 købsmoms  

 i et givent  

 kalenderår i forhold til basisåret 2004 med en andel svarende til den enkelte  

 forenings egenfinansieringsgrad jf. dog stk. 3. Egenfinansieringsgraden  

 er  

 de private indtægters andel af foreningens samlede indtægter jf. stk. 2.  

 Der kompenseres ikke for udgifter til  

 købsmoms, som  

 allerede er godtgjort jf. momslovens § 45.
Stk. 2.  

  

 Private indtægter omfatter bl.a.  

 overskud ved indsamlinger samt ved salg af diverse artikler så længe salget  

 ikke er registreret som momspligtig aktivitet, indtægter fra donationer, arv,  

 medlemskontingenter, abonnementer og lignende privat indsamlede midler.  

 Såfremt  

 en anden privat organisation yder et bidrag, tilskud eller andet fragår  

 sådanne  

 beløb i den ydende organisations opgørelse og indgår i den modtagende  

 organisations opgørelse.
Værdien af naturalier og arbejdskraft indgår ikke i  

 opgørelsen.
Private indtægter omfatter ikke beløb modtaget fra stat,  

 regioner,  

 offentlige institutioner, offentlige fonde og EU eller tilsvarende  

 internationale organisationer.
Modtagne overskudsandele fra spil afholdt i  

 Danmarks Radio, TV2 m.v. må heller ikke indgå.
Stk. 3.  

  

 Den  

 kompensation, der udbetales i 2007 for udgifter til  

 købsmoms  

 i 2006, bliver dog med en mindre andel end egenfinansieringsgraden, idet 10  

 mio. kr. af den afsatte pulje på Finansloven 2007 samt en eventuel  

 tillægsbevilling til momskompensation, forlods anvendes til tilskud til  

 foreningernes  

 etableringsomkostninger ved indberetningsordningen i skattekontrollovens  

 § 8Æ, jf. § 2. Når det samlede ansøgte kompensationsbeløb kendes,  

 opstiller told- og skatteforvaltningen en brøk med henblik på en  

 forholdsmæssig  

 fordeling af momskompensationspuljen blandt ansøgerne.
Brøken vil bestå af  

 det  

 samlede ansøgte beløb i nævneren og den afsatte momskompensationspulje samt  

 en  

 eventuel tillægsbevilling fratrukket 10 mio. kr. i tælleren.
 Stk. 4.  

  

 For  

 foreninger, der ikke kan opgøre udgifter til  

 købsmoms  

 i basisåret 2004, fordi de dette år enten ikke var etablerede, kun var  

 etablerede en del af året eller ikke var godkendt iht. ligningslovens  

 § 8  

 A eller § 12, stk. 3, fastsætter told- og skatteforvaltningen et  

 sammenligningsgrundlag ved et gennemsnit af stigningsprocenten i samtlige  

 ansøgeres udgifter til  

 købsmoms  

 fra basisåret 2004  

 til det kalenderår, som ansøgningen vedrører.
Kapitel 2 Delvis kompensation for udgifter til en  

 obligatorisk indberetningsordning § 2.  

  

 Almennyttige og velgørende  

 foreninger mv. godkendt i henhold til ligningslovens § 8 A, og  

 § 12,  

 stk. 3, kan for 2007 ansøge om delvis kompensation for udgifter i  

 forbindelse med tilslutning til den obligatoriske indberetningsordning, jf.  

 skattekontrollovens § 8Æ samt Aktstykke nr. 88 af 22. marts 2007.
Stk. 2.  

  

 Kompensationen til den enkelte forening består dels af et fast beløb på 1.500  

 kr., dels af et forholdsmæssigt beløb, der fastsættes på baggrund af summen  

 af  

 den enkelte forenings samlede gavebeløb efter ligningslovens § 8A og  

 § 12, stk. 3, modtaget i 2006, set i forhold til størrelsen af det  

 samlede gavebeløb efter de nævnte bestemmelser i ligningsloven hos de  

 ansøgende  

 foreninger.
Foreningerne har samlet set ikke krav på kompensation ud over de  

 afsatte 10 mio. kr., jf. § 1, stk. 3.
Kapitel 3 Ansøgningstidspunkt mv.
§ 3.  

  

 Der  

 kan ansøges om momskompensation en gang årligt senest den 1. juli efter  

 udløbet  

 af det kalenderår, som der søges kompensation for.
Der kan ansøges første  

 gang  

 senest den 1. juli 2007 for udgifter til  

 købsmoms  

 i  

 2006.
 Stk. 2.  

  

 Ansøgning  

 om kompensation af udgifter til obligatorisk indberetningsordning skal  

 indgives  

 senest den 1. juli 2007.
 Stk. 3.  

  

 Ansøgning  

 jf. stk. 1, skal indeholde følgende oplysninger:
1)  

 	  

 det beløb, som der  

 søges kompensation for, 2)  

 	  

 foreningens udgifter  

 til  

 købsmoms, eksklusiv  

 købsmoms  

 godtgjort efter momslovens § 45, for basisåret 2004 jf. dog § 1,  

 stk. 4, 3)  

 	  

 foreningens udgifter  

 til  

 købsmoms, eksklusiv  

 købsmoms  

 godtgjort efter momslovens § 45, for det kalenderår, der søges om  

 kompensation  

 for, samt 4)  

 	  

 foreningens  

 egenfinansieringsgrad for det kalenderår, der søges om kompensation for.
 Stk. 4.  

  

 Oplysningerne i stk. 3, pkt. 2 - 4 skal være afgivet på baggrund af en  

 revisorerklæring fra en registreret eller statsautoriseret revisor.
 Stk. 5.  

  

 Sker der efter  

 ansøgningstidspunktet ændringer i de udgifter til  

 købsmoms,  

 som der er søgt kompensation for, skal foreningen straks underrette told- og  

 skatteforvaltningen herom, således at kompensationen kan reguleres i  

 overensstemmelse med de ændrede oplysninger og der kan ske tilbagebetaling,  

 såfremt kompensationen er udbetalt.
Stk. 6.  

  

 Ansøgning  

 om kompensation af udgifter til obligatorisk indberetningsordning jf.  

 stk. 2, skal indeholde oplysninger om summen af den enkelte forenings  

 samlede gavebeløb efter ligningslovens § 8A og § 12, stk. 3  


  

 for 2006, jf. blanket 03.012 og 03.013. Oplysningerne skal være afgivet  

 på baggrund af en revisorerklæring fra en registreret eller statsautoriseret  

 revisor.
Oplysningerne kan dog i stedet afgives på tro og love.
§ 4.  

  

 Ansøgning om kompensation efter denne bekendtgørelse indgives til  

 Skattecenter  

 Bornholm, Munch Petersens Vej 8, 3700 Rønne, som også træffer afgørelse om  

 udbetaling af kompensationen.
Ansøgning efter § 3, stk. 1, kan  

 indgives  

 elektronisk via Skat  

 on-line  

 i det omfang det er  

 muligt.
 Stk. 2.  

  

 Det er en  

 forudsætning for udbetaling af kompensation, at foreningen har et  

 CVR-nr. og dermed en  

 NemKonto,  

 som kompensationen kan udbetales på.
 Stk. 3.  

  

 Skattecenter Bornholms afgørelse  

 kan påklages til Landsskatteretten jf. skatteforvaltningslovens § 11.
§ 5.  

  

 Told- og skatteforvaltningen har adgang til at kontrollere materiale, der  

 ligger til grund for udbetalingen af kompensationen.
Foreningen skal efter  

 anmodning udlevere eller indsende materialet til told- og  

 skatteforvaltningen.  

 Momslovens almindelige kontrolbestemmelser i §§ 74  76 samt  

 skattekontrollovens § 6 finder anvendelse ved denne kontrol.
 § 6.  

  

 Bekendtgørelsen træder i kraft  

 den 1. juni 2007.
