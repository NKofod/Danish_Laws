Fremsat den 2. december 2003 af  

 Jytte Wittrock (S), Mette Frederiksen (S),  

 Ole Sohn (SF),  

 Naser Khader (RV) og Søren Søndergaard (EL) Forslag til folketingsbeslutning om tilskud til kulturskoler Folketinget pålægger regeringen i løbet af 2004 at  

 tilvejebringe det nødvendige lovgrundlag, så der kan ydes statsligt tilskud  

 til  

 drift og etablering af kulturskoler.
 Ved en kulturskole forstås en skole, der yder undervisning  

 til børn og unge inden for billedkunst, dans, drama eller litteratur.  

 Kulturskolerne drives som kommunale eller amtskommunale institutioner eller  

 som  

 selvejende institutioner med kommunalt eller amtskommunalt tilskud.
 Staten yder delvis refusion af kommuners, amtskommuners  

 eller andres lønudgifter i forbindelse med driften af kulturskolerne efter  

 samme retningslinjer som for tilskud til de eksisterende musikskoler.  

 Derudover  

 yder staten et grundtilskud til kulturskolerne, der tager hensyn til  

 forskellene i kulturskolernes vilkår i forhold til musikskolerne.
Bemærkninger til forslaget Fra midten af 1990erne iværksatte flere kommuner forsøg  

 med etablering af såkaldte musiske skoler, der samlede undervisning til børn  

 og  

 unge inden for musik, drama og billedkunst.
Sådanne skoler eksisterer stadig  

 i  

 flere kommuner.
Mulighederne for at opnå statslig medfinansiering er dog  

 særdeles ulige for undervisning i de forskellige kunstformer.
Bestemmelser i  

 musikloven giver lovgrundlaget for, at musikskolerne kan opnå en statslig  

 medfinansiering af lønudgifterne, mens undervisning i de øvrige kunstformer  

 ikke kan modtage samme støtte eller anden støtte i øvrigt.
Den forskel ønsker forslagsstillerne at fjerne.
Formålet er  

 at udbrede etableringen af undervisningstilbud i kreative, musiske fag til  

 børn  

 og unge som supplement til folkeskolens tilbud.
Uanset hvor i landet de bor,  

 bør børn og unge have muligheden for at vælge sådanne undervisningstilbud.
Forslaget er et element i en kulturpolitisk målsætning om,  

 at samfundet i højere grad skal motivere til og muliggøre, at børn og unge  

 udvikler deres kunstnerisk skabende og kreative evner.
Forslagsstillerne  

 ønsker  

 ikke en udvikling, hvor børn og unge alene bliver opdraget til at være  

 passive  

 forbrugere af de mange kulturelle underholdningstilbud.
Forslagsstillerne er  

 i  

 den forbindelse enige med den kendte erhvervsmand og tidligere formand for  

 det  

 nu nedlagte Børnekulturråd, Lars Kolind, da han i forbindelse med sin afgang  

 som formand for Børnekulturrådet udtalte, at »Børn og unge er så vigtige for  

 videnssamfundet, at vi er nødt til at satse på dem.
Og dem støtter vi ikke  

 ved  

 at satse på den professionelle elitekunst i Kunstrådet.
Erhvervslivet har  

 brug  

 for, at børnene udvikler bredere kreative og sociale færdigheder.
Det kan  

 blandt andet kulturen fremme.« I den forbindelse mener forslagsstillerne, at  

 kulturskoler kan være et nødvendigt supplement til folkeskolens undervisning  

 i  

 musiske kreative fag.
Musikskolerne har været et forbillede for, hvordan børn og  

 unge kan få lov at udvikle deres interesse for at udtrykke sig musisk.  

 Således  

 modtog 134.045 elever mellem 0 og 25 år undervisning på en af Danmarks 232  

 musikskoler i 2002, jf.
Rapport om Musikskolevirksomheden 2002, Statens  

 Musikråd.
Samtidig har der været en stigende tendens i antallet af børn og  

 unge, der står på venteliste til en plads på en musikskole.
I 2002 ventede  

 8.692 elever på at få plads.
Med en sådan succes og en så betydelig  

 efterspørgsel burde støtten til undervisningen i kreative, musiske fag i  

 højere  

 grad ligestilles med støtten til andre populære fritidsaktiviteter for børn  

 og  

 unge som for eksempel idræt, der i dag modtager markant mere i offentlige  

 tilskud, end de musiske fag modtager.
Forslagsstillerne vil i den forbindelse  

 medvirke til, at refusionsprocenten til lønninger på kulturskolerne, herunder  

 musikskolerne, hæves til de maksimale 25 procent over en årrække.
Kulturskolerne skal sikres en statslig støtte, der er på  

 niveau med støtten til musikskolerne.
Der er dog en række forskelle i  

 vilkårene  

 for drift af musikskoler og kulturskoler, der gør, at den model, der anvendes  

 for støtte til musikskolerne, ikke umiddelbart kan anvendes direkte for  

 støtten  

 til kulturskoler.
En væsentlig forskel er den mere udbredte brug af  

 holdundervisning i undervisningen inden for billedkunst og drama.
Det vil  

 indebære, at støttemodellen for musikskolerne, hvorefter staten alene yder en  

 bestemt procentdel af musikskolernes lærerlønninger, kun vil have en  

 begrænset  

 positiv effekt på kulturskolerne.
Forslagsstillerne ønsker derfor en  

 støttemodel, der er sammensat af en tilskudsprocent til lønudgifter samt et  

 grundtilskud til skolens drift og materialeanskaffelse.
Det er vigtigt for forslagsstillerne, at dette  

 beslutningsforslag ikke medfører en forringelse af den støtte, som  

 musikskolerne modtager i dag.
Forslaget forudsættes derfor ledsaget af en  

 stigning i de samlede bevillinger til undervisning i kreative musiske fag.  

 Forslagsstillerne ønsker, at omfanget af denne stigning tilrettelægges efter  

 en  

 analyse af, hvor mange støtteberettigede skoler der vil kunne søge støtte  

 efter  

 de nye regler.
Støtte må herefter fastlægges på et niveau, der ligestiller  

 statsstøtten til undervisning i forskellige kreative musiske fag.
Det er ikke forslagsstillernes intention, at forslaget skal  

 medføre udgifter til anlæg i forbindelse med oprettelse af kulturskoler.  

 Forslagsstillerne forestiller sig, at undervisningen kan foregå i ledige  

 kommunale lokaler eller i samarbejde med de eksisterende musikskoler.
Det  

 burde  

 også være muligt at etablere et samarbejde med musikskolerne om  

 administration  

 af undervisningen.
Udgifterne som følge af forslaget vil derfor udgøre en  

 mindre udgift til administration samt udgifter til aflønning af kunstnerisk  

 kompetente undervisere.
I lighed med lovgivningen om musikskolerne vil oprettelsen  

 af kulturskoler ikke være et krav til kommunerne, men alene en mulighed,  

 hvortil  

 der kan opnås delvis statslig medfinansiering.
Kommunerne skal derfor som  

 udgangspunkt ikke kompenseres for deres samlede udgifter til oprettelse af  

 kulturskoler.
Skriftlig fremsættelse Jytte Wittrock  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilskud til kulturskoler.
(Beslutningsforslag nr.
B 85).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
