Østre Landsret afsagde dom den 27. september 2001 i en sag om et  

 medlem der havde tilmeldt sig ved personlig henvendelse i AF og som havde  

 fået udleveret et datostemplet dagpengekort.
Ved en fejl var  

 tilmeldingen ikke blevet registreret i AF´s edb-system.
Retten fandt, at der ikke i lovgivningen om  

 arbejdsløshedsforsikring var fornødne holdepunkter for, at et  

 medlem af en arbejdsløshedskasse først kunne anses for tilmeldt  

 AF, når medlemmet var registreret som arbejdssøgende i AF´s  

 edb-system.
Medlemmet måtte anses for tilmeldt i overensstemmelse med  

 afstemplingen på dagpengekortet og udbetalingen var derfor sket med  

 rette.
 På baggrund af dommen anmodede Xxx Arbejdsløshedskasse om at  

 få genoptaget deres sag vedrørende refusion for dagpenge  

 udbetalt i perioden 3. til 16. maj 2000.
 Direktoratet fandt, at der ikke var grundlag for at genoptage sagen.  

 Direktoratet lagde blandt andet vægt på, at Østre  

 Landsrets dom af 27. september 2001 vedrørte et medlem som havde ladet  

 sig registrere på AF og ikke i arbejdsløshedskassen, og at der  

 således ikke var tale om tilsvarende sager.
Der var klaget over afslag på genoptagelse af  

 spørgsmålet om ret til refusionen for i alt 15 medlemmer af Xxx  

 Arbejdsløshedskasse.
Sagerne var enslydende, bortset fra perioderne,  

 hvor der var udbetalt dagpenge.
Perioderne lå alle i tidsrummet maj -  

  juni 2000.
Ankenævnet fandt, at arbejdsløshedskassens anmodning om  

 genoptagelse skulle imødekommes.
Ankenævn et lagde vægt  

 på, at dommen tilsidesatte den hidtidige fortolkning af  

 tilmeldingsreglerne og hermed det retlige grundlag for afgørelsen om,  

 at tilmelding først var sket ved den edb-mæssige registrering  

 heraf.
 Ankenævnet fandt, at uanset, at tilmelding var sket til  

 arbejdsløshedskassen var dagpengekortet med  

 arbejdsløshedskassens påstempling dokumentation for, at  

 medlemmet var tilmeldt Arbejdsformidlingen.
 Ankenævnet fandt således, at der var sådanne  

 lighedspunkter med den i dommen omhandlede sagt, at der var grundlag for  

 genoptagelse.
 Direktoratet traf den 7. december 2000 afgørelse om, at Xxx  

 Arbejdsløshedskasse ikke havde ret til refusion for dagpenge udbetalt  

 med urette under manglende tilmelding til AF for perioden 3. til 16. maj  

 2000. Medlemmet havde tilmeldt sig AF ved henvendelse i  

 arbejdsløshedskassen.
Østre Landsret afsagde dom den 27. september 2001 i en sag om et  

 medlem der havde tilmeldt sig ved personlig henvendelse i AF og som havde  

 fået udleveret et datostemplet dagpengekort.
Ved en fejl var  

 tilmeldingen ikke blevet registreret i AF´s edb-system.
Retten fandt, at der ikke i lovgivningen om  

 arbejdsløshedsforsikring var fornødne holdepunkter for, at et  

 medlem af en arbejdsløshedskasse først kunne anses for tilmeldt  

 AF, når medlemmet var registreret som arbejdssøgende i AF´s  

 edb-system.
Medlemmet måtte anses for tilmeldt i overensstemmelse med  

 afstemplingen på dagpengekortet og udbetalingen var derfor sket med  

 rette.
 På baggrund af dommen anmodede Xxx Arbejdsløshedskasse om at  

 få genoptaget deres sag vedrørende refusion for dagpenge  

 udbetalt i perioden 3. til 16. maj 2000.
 Direktoratet fandt, at der ikke var grundlag for at genoptage sagen.  

 Direktoratet lagde blandt andet vægt på, at Østre  

 Landsrets dom af 27. september 2001 vedrørte et medlem som havde ladet  

 sig registrere på AF og ikke i arbejdsløshedskassen, og at der  

 således ikke var tale om tilsvarende sager.
Der var klaget over afslag på genoptagelse af  

 spørgsmålet om ret til refusionen for i alt 15 medlemmer af Xxx  

 Arbejdsløshedskasse.
Sagerne var enslydende, bortset fra perioderne,  

 hvor der var udbetalt dagpenge.
Perioderne lå alle i tidsrummet maj -  

  juni 2000.
Ankenævnet fandt, at arbejdsløshedskassens anmodning om  

 genoptagelse skulle imødekommes.
Ankenævn et lagde vægt  

 på, at dommen tilsidesatte den hidtidige fortolkning af  

 tilmeldingsreglerne og hermed det retlige grundlag for afgørelsen om,  

 at tilmelding først var sket ved den edb-mæssige registrering  

 heraf.
 Ankenævnet fandt, at uanset, at tilmelding var sket til  

 arbejdsløshedskassen var dagpengekortet med  

 arbejdsløshedskassens påstempling dokumentation for, at  

 medlemmet var tilmeldt Arbejdsformidlingen.
 Ankenævnet fandt således, at der var sådanne  

 lighedspunkter med den i dommen omhandlede sagt, at der var grundlag for  

 genoptagelse.
Kassen anmoder om refusion Vedr. xxx Arbejdsløshedskasses klage over 15 afgørelser  

 af 20. december 2001 (xxx) Ankenævnet har behandlet xxxs Arbejdsløshedskasses klage  

 på møde den 16. maj 2002.
Nævnet traf denne A F G Ø R E L S E Kassens anmodning om genoptagelse skal imødekommes.
 Begrundelsen herfor er, at dommen tilsidesætter den hidtidige  

 fortolkning af tilmeldingsreglerne og hermed det retlige grundlag for  

 afgørelsen om, at tilmelding først er sket ved den  

 edb-mæssige registrering heraf.
Uanset at tilmelding som ledig i de foreliggende sager er sket til kassen,  

 gælder det ifølge direktoratets bekendtgørelse nr. 1023  

 af 16. december 1999 om tilmelding og forsøg med grundregistrering i §  

 5, at dagpengekortet med kassens påstempling er dokumentation for at  

 vedkommende er tilmeldt Arbejdsformidlingen.
Der er efter nævnets  

 umiddelbare opfattelse heller ikke i dette regelsæt holdepunkter for,  

 at et medlem først kan anses for tilmeldt Arbejdsformidlingen,  

 når der er sket registrering i Arbejdsformidlingens edb-system.
 De foreliggende sager har derfor efter nævnets opfattelse  

 sådanne lighedspunkter med den i dommen omhandlede sag, at der er  

 grundlag for at genoptage sagerne og træffe nye afgørelser.
 Ved genoptagelsen af de omhandlede sager, skal Landsretsdommens  

 fortolkning af reglerne om tilmelding til Arbejdsformidlingen således  

 indgå.
 Ankenævnet henviser til lov om arbejdsløshedsforsikring m.v.  

 § 57, stk. 4, samt direktoratets bekendtgørelse nr. 432 af 4. juni  

 1999 om aktiv arbejdsmarkedsindsats, § 18. Endvidere direktoratets  

 bekendtgørelse nr. 1023 af 16. december 1999 om tilmelding og  

 forsøg med grundregistrering, § 1, § 2, § 5, og § 13.
 Ankenævnet ændrer således direktoratets afgørelse  

 af 20. december 2001.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
 Direktoratet traf den 7. december 2000 afgørelse om, at a-kassen  

 ikke havde ret til refusion for dagpenge udbetalt med urette til  

 ovennævnte under manglende tilmelding til AF i perioden 3. maj 2000 til  

 16. maj 2000, jf. direktoratets afgørelse af 7. december 2000.
A-kassen klagede ikke til Arbejdsmarkedets Ankenævn over  

 afgørelsen af 7. december 2000.
 Den 27. september 2001 afsagde Østre Landsret dom i en sag, hvor  

  xxxs Arbejdsløshedskasse (xxx) havde udbetalt dagpenge til et medlem,  

 som havde tilmeldt sig AF ved personlig henvendelse på AF, og som havde  

 fået udleveret et af AF datostemplet dagpengekort, men som ikke havde  

 fået tilmeldingen registreret i AF's edb-system.
Østre Landsret afsagde dom om, at der ikke i lovgivningen om  

 arbejdsløshedsforsikring var fornødne holdepunkter for, at et  

 medlem af en a-kasse først kunne anses for tilmeldt AF, når  

 medlemmet var registreret som arbejdssøgende i AF's edb-system.
Da  

 xxx's medlem i overensstemmelse med afstemplingen på sit dagpengekort  

 måtte anses for tilmeldt, jf. § 57, stk. 4, i lov om  

 arbejdsløshedsforsikring m.v., var a-kassens udbetaling af dagpenge  

 til medlemmet sket med rette.
Den 7. december 2001 anmodede a-kassen om at få sagen om a-kassens  

 ret til refusion for dagpenge udbetalt til ovennævnte under manglende  

 til- melding til AF genoptaget.
 I a-kassens anmodning om genoptagelse står bl.a. :
 "Med henvisning til Østre Landsrets dom af 27. september 2001 om  

 ret til refusion anmoder vi hermed om at få nævnte sager  

 genoptaget, og vi søger således (igen) om refusion for udbetalte  

 dagpenge til de pågældende medlemmer i perioden, hvor de har  

 været tilmeldt AF i henhold til stemplet dagpengekort, men ikke har  

 været registreret/"tilmeldt" i AF's edb-system, idet det, jf. dommen,  

 er vores opfattelse, at de udbetalte dagpenge er udbetalt med rette.
 Det er således vores opfattelse, at nævnte dom klart  

 fastslår, at der ikke er hjemmel i reglerne om  

 arbejdsløshedsforsikring  til at kræve, at et medlem  

 først kan anses for tilmeldt AF, når pågældende er  

 registreret/"tilmeldt" som ledig og arbejdssøgende i AF's edb-system,  

 men at et medlem, som er blevet tilmeldt AF som ledig og  

 arbejdssøgende i henhold til et stemplet dagpengekort, anses for  

 tilmeldt AF og opfylder kravet om tilmelding til AF, uanset  

 pågældende ikke er registreret/ "tilmeldt" som ledig og  

 arbejdssøgende i AF's edb-system.
 ...
Det er på den baggrund vores opfattelse, at de  

 pågældende medlemmer i overensstemmelse med afstemplingen  

 på dagpengekortene må anses som tilmeldt AF, jf. lov om  

 arbejdsløshedsforsikring m.v., § 57, stk. 4, og dermed opfylder kravet  

 om tilmelding til AF som forudsætning for ret til dagpenge.
Udbetaling  

 af dagpenge i perioden, hvor medlemmerne ikke (også) har været  

 registreret/"tilmeldt" i AF's edb-system, er derfor sket med rette, og der er  

 herefter ikke grundlag for at nægte os refusion.
Der lægges vægt på, at medlemmerne i alle sagerne er  

 tilmeldt AF ved personligt fremmøde i xxx, jf. vedlagte stemplede  

 dagpengekort, og at dette er at sidestille med tilmelding ved personligt  

 fremmøde på AF.
Det kan således ikke tillægges  

 betydning, at dagpengekortene er stemplet "tilmeldt AF" i xxx og ikke  

 på AF." A-kassen vedlagde et af a-kassen datostemplet dagpengekort, hvorpå  

 står :
 "Tilmeldt AF i xxx den 2. maj 2000".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 20. december 2001 denne afgørelse:
 Direktoratet mener ikke, at der er grundlag for at genoptage sagen.
Begrundelse Direktoratet traf den 7. december 2000 afgørelse over for a-kassen  

 om, at a-kassen ikke havde ret til refusion for dagpenge udbetalt til  

 ovennævnte under manglende tilmelding til AF i perioden 3. maj 2000 til  

 16. maj 2000.
 Der er lagt vægt på, at afgørelsen af 7. december 2000  

 vedrørte a-kassens manglende registrering af oplysninger i AF's  

 edb-system om tilmeldingen af ovennævnte, der havde ladet sig tilmelde  

 i a-kassen, jf. § 2 i dagældende bekendtgørelse nr. 1023 af 16.  

 december 1999 om tilmelding og forsøg med grundregistrering.
I § 2 i bekendtgørelsen står, at a-kasser kan tilmelde egen  

 ledige medlemmer.
A-kasserne skal registrere de samme oplysninger ved  

 tilmeldingen, som AF, og oplysningerne skal registreres i AF's  

 edb-system.
 Der er endvidere lagt vægt på, at Østre Landsrets dom  

 af 27. september 2001 derimod vedrørte den manglende elektroniske  

 registrering af en tilmelding i AF's edb-system for et medlem, der havde  

 ladet sig tilmelde  på AF, jf. § 18 i dagældende  

 bekendtgørelse nr. 423 af 19. juni 1999 om en aktiv  

 arbejdsmarkedsindsats.
 I § 18 i bekendtgørelsen står, at ledige medlemmer ved  

 tilmelding modtager et dagpengekort med AF's påstempling, og at  

 dagpengekortet er dokumentation for, at medlemmet er tilmeldt AF.
 Direktoratet har fortolket dét at være tilmeldt AF, jf. § 57,  

 stk. 4, i lov om arbejdsløshedsforsikring m.v., derhen, at AF's  

 tilmelding af et medlem (ud over at skulle dokumenteres ved et af AF  

 datostemplet dagpengekort) skulle registreres i AF's edb-system, da der  

 ellers var manglende tilmelding og derfor også et utilstrækkeligt  

 udbetalingsgrundlag.
 Østre Landsrets dom vedrørte direktoratets hjemmel til denne  

 fortolkning i forhold til AF's tilmelding.
 Det er derfor direktoratets opfattelse, at der ikke er tale om  

tilsvarende sager.
 Det er også direktoratets opfattelse, at dommen ikke med  

 tilbagevirkende kraft har ændret i det retsgrundlag, der forelå  

 på tidspunktet for direktoratets afgørelse af 7. december 2000,  

 og at direktoratet har haft den fornødne hjemmel til at træffe  

 afgørelse om, at a-kassens manglende registrering af a-kassens  

 egen tilmelding i AF's edb-system var lig med manglende tilmelding til  

 AF.
 Da direktoratets afgørelse af 7. december 2000 ikke vil kunne  

 tænkes ændret på grund af dommen, mener direktoratet ikke,  

 at der er grundlag for at genoptage sagen.
3. Klagen til ankenævnet Kassen ønskede ved brev af 4. januar 2002 at indbringe sagen om  

 genoptagelse for ankenævnet.
Kassen anførte følgende:
 "Direktoratet har ved afgørelser af 20. december 2001 afslået  

 xxx's anmodning om genoptagelse af sager om ret til refusion for dagpenge  

 udbetalt til 15 medlemmer i en periode, hvor de pågældende har  

 været tilmeldt AF, jf. de stemplede dagpengekort, men ikke har  

 været registreret i AF's edb-system, jf. dom af 27. september 2001  

 Østre Landsret.
 Direktoratet anfører, at direktoratet ved afgørelserne (af  

 30. november 2000) om manglende refusion, har lagt vægt på, at  

 afgørelserne vedrørte a-kassens manglende registrering af  

 oplysninger i AF's edb-system om tilmeldingen af medlemmer, der havde ladet  

 sig tilmelde i a-kassen.
 Der henvises til § 2 i dagældende bekendtgørelse nr. 1023 af  

 16. december 1999 om tilmelding og forsøg med grundregistrering, hvor  

 der står, at a-kasser kan tilmelde egne ledige medlemmer, at a-kasserne  

 skal registrere de samme oplysninger ved tilmeldingen, som AF, og at  

 oplysningerne skal registreres i AF's edb-system.
 Direktoratet anfører videre, at Østre Landsrets dom af 27.  

 september 2001 derimod vedrørte den manglende elektroniske  

 registrering af en tilmelding i AF's edb-system for et medlem, der havde  

 ladet sig tilmelde på AF.
 Der henvises til § 18 i dagældende bekendtgørelse nr. 1158 af  

 29. december 1999 om en aktiv arbejdsmarkedsindsats, hvor der står, at  

 ledige medlemmer ved tilmelding modtager et dagpengekort med AF's  

 påstempling, og at dagpengekortet er dokumentation for, at medlemmet er  

 tilmeldt AF.
 Direktoratet anfører, at man har fortolket dét, at  

 være tilmeldt AF, jf. § 57, stk. 4, i  

 arbejdsløshedsforsikringsloven, derhen, at AF's tilmelding af et  

 medlem (udover at skulle dokumenteres ved et af AF datostemplet dagpengekort)  

 skulle registreres i AF's edb-system, da der ellers var manglende tilmelding  

 og derfor også et utilstrækkeligt udbetalingsgrundlag.
Direktoratet anfører videre, at Østre Landsrets dom  

 vedrørte direktoratets hjemmel til denne fortolkning i forhold til  

 AF's tilmelding.
Det er derfor direktoratets opfattelse, at der ikke er tale  

 om tilsvarende sager.
 Det er endvidere direktoratets opfattelse, at dommen ikke med  

 tilbagevirkende kraft har ændret i det retsgrundlag, der forelå  

 på tidspunktet for direktoratets afgørelser af 30. november  

 2000, og at direktoratet har haft den fornødne hjemmel til at  

 træffe afgørelse om, at a-kassens manglende registrering af  

 a-kassens egen tilmelding i AF's edb-system var lig med manglende tilmelding  

 til AF.
 Direktoratet mener, at direktoratets afgørelser af 30. november  

 2000 ikke vil kunne tænkes ændret på grund af dommen, og  

 direktoratet mener derfor ikke, at der er grundlag for at genoptage  

 sagerne.
 xxx er ikke enig i direktoratets vurdering. xxx mener således, at  

 direktoratets afgørelser af 30. november 2000 om afslag på  

 refusion - særligt i lyset af dommen ,- er forkerte og ønsker  

 sagerne genoptaget, og vi klager derfor over afgørelserne af 20.  

 december 2001 om afslag på genoptagelse af sagerne, herunder over  

 afgørelserne af 30. november 2000 om afslag på refusion, som vi  

 er materielt uenige i.
 Det er således vores opfattelse, at dommen klart fastslår, at  

 der ikke er hjemmel i reglerne om arbejdsløshedsforsikring til at  

 kræve, at et medlem først kan anses for tilmeldt AF, når  

 pågældende er registreret/"tilmeldt" som ledig og  

 arbejdssøgende i AF's edb-system, men at et medlem, som er blevet  

 tilmeldt AF som ledig og arbejdssøgende i henhold til et stemplet  

 dagpengekort, anses for tilmeldt AF og opfylder kravet om tilmelding til AF,  

 uanset pågældende ikke er registreret/"tilmeldt" som ledig og  

 arbejdssøgende i AF's edb-system.
Det er endvidere vores opfattelse, at det forhold, at medlemmerne er  

 tilmeldt AF ved personligt fremmøde i xxx, er at sidestille med  

 tilmelding ved personligt fremmøde på AF.
Det kan således  

 ikke tillægges betydning, at dagpengekortene er stemplet "tilmeldt AF"  

 i xxx og ikke på AF.
 Der henvises i den forbindelse til § 5 i nævnte dagældende  

 bekendtgørelse om tilmelding og forsøg med grundregistrering,  

 hvoraf det fremgår, at ledige medlemmer ved tilmelding hos a-kassen  

 modtager et dagpengekort med a-kassens påstempling, og at  

 dagpengekortet er dokumentation for, at medlemmet er tilmeldt AF.
 Det er på den baggrund vores opfattelse, at de  

 pågældende medlemmer i overensstemmelse med afstemplingen  

 på dagpengekortene må anses som tilmeldt AF, jf. lov  

 arbejdsløshedsforsikring m.v. § 57, stk. 4, uanset tilmeldingen er  

 sket i a-kassen, og at de pågældende medlemmer dermed opfylder  

 kravet om tilmelding til AF som forudsætning for ret til dagpenge.
Udbetaling af dagpenge i perioden, hvor medlemmerne ikke (også) har  

 været registreret/"tilmeldt" i AF's edb-system, er derfor sket med  

 rette, og der er herefter ikke grundlag for at nægte os refusion." 4. Arbejdsdirektoratets bemærkninger til klagen Direktoratet oversendte den 6. februar 2002 Deres klage til behandling i  

 ankenævnet.
 Direktoratet anførte, at der ikke var fremkommet nye oplysninger,  

 der gav anledning til at ændre afgørelsen om afslag på  

 genoptagelse.
 Direktoratet anførte endvidere følgende:
"Det er fortsat direktoratets opfattelse, at der ikke er grundlag for  

 at genoptage sagen vedrørende a-kassens ret til refusion for dagpenge  

 udbetalt med urette til ovennævnte under manglende tilmelding til AF, jf.
 direktoratets afgørelse af 30. november 2000.
Tilmelding til AF ved personligt fremmøde på AF kan ikke  

 sidestilles med tilmelding til AF ved personligt fremmøde i a-kassen.
Derfor er  

 der forskellige regler for (registreringen af) tilmeldingen i  

 bekendtgørelse om en aktiv arbejdsmarkedsindsats og i bekendtgørelse om tilmelding og  

 forsøg med grundregistrering, § 2.
I § 5 i bekendtgørelse om tilmelding og forsøg med  

 grundregistrering står ganske vist, at medlemmer ved tilmelding i a-kassen modtager et af  

 a-kassen datostemplet dagpengekort som dokumentation for tilmeldingen.
Det er direktoratets opfattelse, at dét, at det datostemplede  

 dagpengekort er medlemmets dokumentation for tilmeldingen, ikke ændrer ved, at  

 a-kassen skal registrere tilmeldingen i AF's edb-system.
Manglende registrering  

 af tilmeldingen i AF's edb-system opfatter direktoratet fortsat som lig med  

 et utilstrækkeligt udbetalingsgrundlag." 5. Nyt efter klagen Intet nyt.
6. Regler Lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999 § 57, stk. 4. Udbetaling af dagpenge kan kun finde sted, hvis den  

 ledige er tilmeldt Arbejdsformidlingen som arbejdssøgende.
Tilmelding  

 skal ske, når ledigheden indtræder, og den ledige skal opretholde  

 kontakten med Arbejdsformidlingen i hele ledighedsperioden.
Direktoratets bekendtgørelse nr. 1023 af 16. december 1999 om  

 tilmelding og forsøg med grundregistrering § 2. Arbejdsløshedskasser kan tilmelde egne ledige  

 medlemmer, bortset fra kontanthjælpsmodtagere, hos Arbejdsformidlingen.  

 Arbejdsløshedskassen skal registrere de samme oplysninger ved  

 tilmeldingen som Arbejdsformidlingen.
Oplysningerne skal registreres i  

 Arbejdsformidlingens EDB-system.
 § 5. Ved tilmelding hos arbejdsløshedskassen modtager den  

 ledige et dagpengekort med arbejdsløshedskassens påstempling,  

 der er dokumentation for, at vedkommende er tilmeldt Arbejdsformidlingen.
 § 13. Arbejdsløshedskassens registreringer skal opfylde de  

 samme kvalitetskrav, som Arbejdsformidlingen skal opfylde ved registrering af  

 arbejdssøgende, herunder krav om dokumentation og  

 opfølgning.
Direktoratets bekendtgørelse nr. 423 af 4. juni 1999 om en aktiv  

 arbejdsmarkedsindsats § 18. Ved tilmelding modtager ledige medlemmer af en  

 arbejdsløshedskasse et dagpengekort med Arbejdsformidlingens  

 påstempling, der er dokumentation for, at vedkommende er tilmeldt Arbejdsformidlingen.
