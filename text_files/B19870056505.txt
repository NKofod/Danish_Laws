 I henhold til § 2, stk. 3, i lov nr. 354 af 4. juni 1986 om uddannelse af  

 erhvervspiloter fastsættes:
Almindelige bestemmelser § 1.  Undervisningsministeriet, Direktoratet for  

 Erhvervsuddannelserne, godkender, at Skolen for Luftfartsuddannelserne  

 gennemfører et 3-årigt forsøg med uddannelse af erhvervspiloter.
Uddannelsen  

 varer ca. 2 år incl. ferie.
Den elementære del, trin 1, jf. § 6, gennemføres  

 af Forsvarets Flyveskole.
Trin 2 og 3, jf. §§ 7 og 8, gennemføres af Skolen  

 for Luftfartsuddannelserne i samarbejde med en eller flere andre flyveskoler.
 Stk. 2.  De dele af uddannelsen, der er omfattet af lov  

 om luftfart, jf. lovbekendtgørelse nr. 408 af 11. september 1985, finder sted  

 i overensstemmelse med denne lov.
§ 2.  Forsøgsuddannelsen har til formål at give  

 grundlag for at vurdere, hvilket indhold og hvilken struktur der er  

 hensigtsmæssig for en erhvervspilotuddannelse.
Forsøgsuddannelsen har  

 endvidere til formål at kvalificere de studerende til at erhverve  

 trafikflyvercertifikat af III. klasse (B-certifikat) og instrumentbevis til  

 fler-motoret fly, til at bestå teorieksamen til trafikflyvercertifikat af I.  

 klasse (D-certifikat) og til at få ansættelse som pilot i danske  

 koncessionerede luftfartsselskaber.
Optagelse § 3.  For at blive optaget i uddannelsen skal  

 ansøgeren:
 1. Være fyldt 19 og endnu ikke 26 år.
 2. Have fast bopæl i Danmark.
 3. Have opnået mindst karakteren 6 i følgende  

 enkeltfag under højere forberedelseseksamen: - dansk, - engelsk, tilvalgsfag,  

 - matematik, tilvalgsfag, eller dokumentere tilsvarende kundskaber i disse  

 fag.
 4. Mandlige ansøgere skal have afklaret deres  

 værnepligtsforhold, således at uddannelsesforløbet og den efterfølgende  

 erhvervsfunktion ikke kan forventes afbrudt af indkaldelse til længerevarende  

 aftjening af værnepligt.
 5. Opfylde de gældende helbredskrav for A-certifikat  

 og have normal farvesans.
Stk. 2.  Skolen for Luftfartsuddannelserne indkalder  

 ansøgninger til uddannelsen.
Efter retningslinier fra optagelsesudvalget, jf.  

 § 16, indkalder forsvarets rekruttering det nødvendige antal blandt de  

 ansøgere, der opfylder kravene i stk. 1, til en optagelsesprøve, jf. stk. 3.
Stk. 3.  Ansøgeren skal gennemgå en optagelsesprøve, der  

 tilrettelægges efter samme principper som den prøve, flyvevåbnet anvender.  

 Prøven tilpasses luftfartsselskabernes særlige behov.
Optagelsesudvalget skal  

 udtale sig om prøvens konkrete udformning.
 Stk. 4.  Optagelsesudvalget foretager den endelige  

 udvælgelse af de bedst egnede blandt de ansøgere, der har bestået  

 optagelsesprøven.
 § 4.  Direktoratet kan i særlige tilfælde efter  

 indstilling fra nævnet, jf. § 14, tillade, at en ansøger optages, selv om  

 betingelserne i § 3, stk. 1, nr. 1-4, ikke er opfyldt.
 Stk. 2.  Direktoratet kan i særlige tilfælde efter  

 indstilling fra nævnet fastsætte kvoter for optagelse af grupper af ansøgere,  

 herunder grønlandske ansøgere.
Undervisningen § 5.  Uddannelsen omfatter i alt ca. 2.600 timer incl.  

 tid til afholdelse af prøver og er opdelt i trin og faser, således:
 Trin 1, den elementære del.
 Trin 2, der består af 1., 2. og 3. fase.
 Trin 3, der består af 4. og 5. fase.
 § 6.  Trin 1, den elementære del af uddannelsen, varer  

 3-4 måneder og omfatter ca. 615 timer, hvoraf 25 timer er praktisk flyvning.  

 Denne del af uddannelsen, der gennemføres af Forsvarets Flyveskole, foregår  

 efter vejledende retningslinier svarende til dem, der gælder for den  

 tilsvarende del af forsvarets pilotuddannelse.
 § 7.  Trin 2 omfatter 3 faser med i alt ca. 1.400  

 timer, hvoraf 155 timer er praktisk flyvning med en-motoret fly og 30 timer i  

 link-/proceduretræner.
 Stk. 2.  1. fase afsluttes med aflæggelse af prøve til  

 A-certifikat og internationalt VHF-telefonistbevis. 2. fase afsluttes med  

 opnåelse af et niveau svarende til B-certifikat på en-motoret fly. 3. fase,  

 hvori indgår træningsflyvning til instrumentbevis, afsluttes med teoretisk  

 prøve til B-certifikat og instrumentbevis og aflæggelse af praktisk prøve til  

 B-certifikat på en-motoret fly.
 § 8.  Trin 3 omfatter 2. faser med i alt ca. 600  

 timer, hvoraf 75 timer er praktisk flyvning med to-motoret fly og 50 timer i  

 proceduretræner/simulator.
 Stk. 2.  4. fase afsluttes med aflæggelse af praktisk  

 prøve til B-certifikat og instrumentbevis på to-motoret fly. 5. fase, hvori  

 indgår fortsat simulatortræning, afsluttes med aflæggelse af teoretisk prøve  

 til C/D-certifikat.
 § 9.  Formålet med den elementære del, trin 1, er at  

 give den studerende en indledende teoretisk og praktisk flyveuddannelse og  

 tilvejebringe et grundlag for udvælgelse til fortsat uddannelse.
 Stk. 2.  Formålet med uddannelsens trin 2 er at give de  

 studerende:
- En teoretisk/praktisk uddannelse omfattende: luftfartens faste og  

 bevægelige tjenester, kommunikation, bestemmelser, radioteori samt morse på et niveau svarende til bestået prøve til HF-telefonistbevis.
- En teoretisk uddannelse omfattende: love og bestemmelser, meteorologi,  

 navigation, instrumentlære, aerodynamik/præstationer, motor- og aeroplanlære  

 samt application på et niveau, der bl.a. svarer til bestået teoretisk prøve til A- og  

 B-certifikat samt instrumentbevis på en-motoret fly.
- En teoretisk uddannelse omfattende: flyvemedicin, psykologi,  

 flyveteknisk engelsk, fysik, flyvesikkerhed, nødtræning, lufthavnstjenester  

 samt datateknik på det niveau, der forudsættes for at fungere som pilot i danske  

 koncessionerede luftfartsselskaber.
 - En teoretisk uddannelse omfattende samfunds- og ledelsesmæssige fag,  

 således at de studerende kan samarbejde med andre både i erhverv og i andre  

 sammenhænge.
 - En praktisk flyveuddannelse omfattende flyvning på en-motoret fly,  

 linktræning og indledende træning i instrumentflyvning, således at de  

 studerende kan bestå Statens Luftfartsvæsens prøve til B-certifikat.
 Stk. 3.  Formålet med uddannelsens trin 3 er at give de  

 studerende:
 - En praktisk uddannelse omfattende flyvning på to-motoret fly og  

 simulatortræning, således at de studerende kan bestå Statens Luftfartsvæsens  

 praktiske prøver med henblik på at opnå instrumentbevis og certificering på  

 fler-motoret fly.
 - En fortsat teoretisk uddannelse i samfunds- og ledelsesmæssige fag.
 - En uddannelse omfattende de teoretiske fag, der er indeholdt i trin 2,  

 således at de studerende bl.a. kan bestå teoretisk prøve til C/D-certifikat.
§ 10.  De studerende har pligt til at deltage i  

 undervisningen.
Har en studerende tidligere erhvervet certifikat, kan Skolen  

 for Luftfartsuddannelserne efter regler, der efter indstilling fra nævnet  

 fastsættes af direktoratet, fritage vedkommende for at deltage i dele af  

 undervisningen.
 § 11.  Gennem hele uddannelsen foretager Skolen for  

 Luftfartsuddannelserne i samarbejde med det aktuelle uddannelsessted en  

 løbende intern evaluering af de enkelte studerende og tilbyder  

 studievejledning.
Stk. 2.  Hvis en studerende i løbet af uddannelsen af  

 Skolen for Luftfartsuddannelserne eller det aktuelle uddannelsessted i samråd  

 med Skolen for Luftfartsuddannelserne ikke fortsat anses for egnet til senere  

 ansættelse som erhvervspilot i et koncessioneret luftfartsselskab, indstiller  

 uddannelsesstedet til bedømmelseskommissionen, jf. § 18, at vedkommende  

 ophører med uddannelsen.
Kommissionen træffer herefter afgørelse herom, jf. §  

 19.
 Eksamen m.v.
§ 12.  Skolen for Luftfartsuddannelserne eller det  

 aktuelle uddannelsessted i samråd med Skolen for Luftfartsuddannelserne  

 indstiller de studerende til certifikatprøverne, når de studerende har nået  

 det niveau, der er forudsat for prøven, og opfylder øvrige krav for  

 udstedelse af pågældende certifikat eller bevis.
Indstillingen afgives i  

 øvrigt efter regler, der er fastsat af Statens Luftfartsvæsen.
 § 13.  Certifikatprøver gennemføres efter regler  

 fastsat af Statens Luftfartsvæsen.
 Stk. 2.  Skolen for Luftfartsuddannelserne udarbejder  

 forslag til opgaver, som godkendes af Statens Luftfartsvæsen.
 Stk. 3.  Skolen for Luftfartsuddannelserne afholder  

 teoretiske certifikatprøver og udtaler sig til brug for bedømmelsen.
 Stk. 4.  Bedømmelse af certifikatprøver foretages af  

 Statens Luftfartsvæsen.
Uddannelsens styring Nævn § 14.  Direktoratet nedsætter et nævn for  

 erhvervspilotuddannelsen.
Nævnet har 8 medlemmer, der udpeges således:
5 af de koncessionerede luftfartsselskaber, hvoraf det ene udpeges efter  

 indstilling fra Erhvervsflyvningens Sammenslutning 1 af Forsvarsministeriet 1 af Ministeriet for Offentlige Arbejder 1 - som er formand - af Undervisningsministeriet.
 Stk. 2.  Medlemmerne beskikkes for 4 år ad gangen.  

 Direktoratet kan efter indstilling fra nævnet beskikke tilforordnede.
 Stk. 3.  Nævnets forretningsorden fastsættes af  

 direktoratet efter indstilling fra nævnet.
 Stk. 4.  Skolen for Luftfartsuddannelserne varetager  

 nævnets sekretariatsfunktion.
§ 15.  Nævnet fører tilsyn med, at uddannelsen  

 opfylder de koncessionerede luftfartsselskabers særlige behov.
Finder nævnet  

 det nødvendigt, at indhold eller struktur i indstilling herom til  

 direktoratet.
 Stk. 2.  Nævnet deltager i evalueringen af forsøget, jf.  

 § 26, og afgiver i denne forbindelse indstilling om uddannelsens fremtidige  

 struktur og indhold ved overgang til en permanent uddannelse af  

 erhvervspiloter.
Stk. 3.  Nævnet indstiller til direktoratet, hvor mange  

 elever der skal optages på hvert hold i forsøgsuddannelsen.
Nævnet indstiller  

 endvidere, under hensyn til forsøgets afvikling og behovet for uddannelse af  

 erhvervspiloter, hvornår der etableres hold i forsøgsperioden.
 Stk. 4.  Nævnet godkender de aftaler om varetagelse af  

 den praktiske del af undervisningen i trin 2 og 3, som Skolen for  

 Luftfartsuddannelserne indgår med andre flyveskoler.
 Stk. 5.  Nævnet holder sig i forbindelse med  

 Uddannelsesnævnet for Luftfartsuddannelserne med henblik på klarlæggelse af  

 behovet for uddannelseskapacitet, -indhold m.v.
 Stk. 6.  Nævnet er i øvrigt rådgivende for direktoratet  

 i alle spørgsmål, der vedrører uddannelsen, og kan selv optage spørgsmål om  

 uddannelsen til behandling og afgive indstilling til direktoratet.
Optagelsesudvalg § 16.  Nævnet nedsætter, efter indhentet udtalelse fra  

 de koncessionerede luftfartsselskaber, Forsvarsministeriet og Skolen for  

 Luftfartsuddannelserne, et optagelsesudvalg på indtil 5 sagkyndige medlemmer.
 Stk. 2.  Optagelsesudvalgets forretningsorden fastsættes  

 af direktoratet efter indstilling fra nævnet.
 Stk. 3.  Skolen for Luftfartsuddannelserne varetager  

 optagelsesudvalgets sekretariatsfunktioner.
 § 17.  Blandt de kvalificerede ansøgere, jf. § 3,  

 udvælger optagelsesudvalget studerende til uddannelsens elementære del.  

 Optagelsesudvalget skal desuden godkende optagelse af studerende, der efter §  

 10 helt eller delvis fritages for den elementære del af uddannelsen.
Bedømmelseskommission § 18.  Nævnet nedsætter, efter indhentet udtalelse fra  

 de koncessionerede luftfartsselskaber, Forsvarsministeriet og Statens  

 Luftfartsvæsen, en bedømmelseskommission på 3 sagkyndige medlemmer.
 Stk. 2.  Bedømmelseskommissionens forretningsorden  

 fastsættes af direktoratet efter indstilling fra nævnet.
 Stk. 3.  Skolen for Luftfartsuddannelserne varetager  

 bedømmelseskommissionens sekretariatsfunktioner.
 § 19.  Bedømmelseskommissionen træffer, efter  

 indstilling fra uddannelsesstederne, den endelige administrative afgørelse  

 om, hvorvidt en elev skal ophøre med uddannelsen, fordi den pågældende ikke  

 anses for egnet til senere ansættelse som erhvervspilot i et koncessioneret  

 luftfartsselskab.
Finansiering § 20.  Omkostningerne ved uddannelsen af  

 erhvervspiloter dækkes ved bidrag fra de koncessionerede luftfartsselskaber.
Stk. 2.  For den del af uddannelsen, som foregår ved  

 Forsvarets Flyveskole, dækker forsvaret omkostningerne ved - benyttelse af landingsbaner, radioudstyr m.v.
- benyttelse af teorilokaler, - almindelig servicevirksomhed på flyvestationen, herunder nødvendig  

 transport og lignende.
§ 21.  Alle omkostninger i forbindelse med  

 uddannelsen, bortset fra omkostninger, som forsvaret dækker, indgår i  

 budgetteringsgrundlaget for erhvervspilotuddannelsen.
Omkostningerne opgøres  

 efter de gældende almindelige budget-, bevillings- og regnskabsforskrifter  

 for erhvervsuddannelserne.
Omkostninger opdeles i faste og variable  

 omkostninger.
Stk. 2.  Til faste omkostninger henregnes bl.a.  

 omkostninger til - rekruttering og udvælgelsesprocedure.
 - investering i faste anlæg, udstyr og lokaler.
 - administrationsomkostninger.
Stk. 3.  Til variable omkostninger henregnes bl.a.  

 omkostninger til - medicinske prøver - certifikatudstedelse - løn til lærere og instruktører - flyve- og simulatortimer - materialer - elevernes ophold og forplejning under eventuelle obligatoriske  

 internatsophold - rejse- og opholdsudgifter til medlemmer af nævn, udvalg og kommission § 22.  Det enkelte selskab skal betale efter en  

 bidragsprocent.
For de faste omkostninger (kapacitetsomkostningerne)  

 fastsættes bidragsprocenten i forhold til selskabets årlige pilotlønsum,  

 hvorved forstås summen af samtlige årsopgørelser til skattevæsenet, incl.  

 dagpenge.
 Stk. 2.  For de variable omkostninger  

 (stykomkostningerne) fastsættes bidragsprocenten i forhold til selskabets  

 årlige tilgang beregnet som forøgelsen af pilotantallet sammenlagt med  

 antallet af nyansættelser på grund af pensionering, dødsfald eller tab af  

 certifikat i det enkelte selskab.
 Stk. 3.  Hvis den samlede tilgang af piloter til  

 selskaberne er mindre end det forudsatte antal dimittender, anvendes  

 bidragsprocenten for faste udgifter til dækning af samtlige udgifter for det  

 overskydende antal.
§ 23.  På baggrund af de budgetterede omkostninger til  

 uddannelsen fastsættes for hvert finansår et kvartalsvis forskud for hvert  

 enkelt luftfartsselskab.
Bidragsprocenterne fra det forudgående år anvendes  

 til beregning af de kvartalsvise acontobetalinger.
Den endelige afregning  

 finder sted, når regnskabet for det pågældende finansår er afsluttet.
 Stk. 2.  Hvis nye luftfartsselskaber efter uddannelsens  

 iværksættelse bliver omfattet af ordningen i løbet af et finansår, opkræves  

 der ikke forskud for disse i det pågældende finansår.
 § 24.  Skolen for Luftfartsuddannelserne forestår  

 udarbejdelse af budgetforslag til uddannelsen, indhentning af nødvendige  

 oplysninger til beregning af luftfartsselskabernes bidragsprocent, opkrævning  

 af forskud og endelig afregning.
§ 25.  Skolen for Luftfartsuddannelserne udarbejder  

 efter forhandling med nævnet de nærmere retningslinier for selskabernes  

 betaling, afgivelse af oplysninger m.v.
Retningslinierne skal godkendes af  

 direktoratet.
Forsøgets afvikling § 26.  Efter indstilling fra nævnet opstiller Skolen  

 for Luftfartsuddannelserne en evalueringsplan for forsøgsuddannelsen.  

 Evalueringen skal give grundlag for en vurdering af, om uddannelsen  

 kvalificerer til ansættelse som pilot i danske koncessionerede  

 luftfartsselskaber, og af ressourceudnyttelsen.
 § 27.  Direktoratet kan efter indstilling fra nævnet  

 tillade, at bekendtgørelsens bestemmelser, §§ 3-13, fraviges som led i  

 forsøget.
 Stk. 2.  Fravigelser, der vedrører områder, der er  

 reguleret af Statens Luftfartsvæsen, kræver Statens Luftfartsvæsens  

 godkendelse.
Dispensation § 28.  Direktoratet kan i særlige tilfælde dispensere  

 fra bekendtgørelsens bestemmelser efter indstilling fra Skolen for  

 Luftfartsuddannelserne.
Angår en ansøgning optagelse eller uddannelsens mål,  

 indhold eller struktur, indhentes nævnets indstilling, inden afgørelsen  

 træffes.
Dispensation efter denne bestemmelse kan ikke tilsidesætte  

 afgørelser truffet af nævnet, optagelsesudvalget eller  

 bedømmelseskommissionen.
 Stk. 2.  Dispensationer, der vedrører områder, der er  

 reguleret af Statens Luftfartsvæsen, kræver Statens Luftfartsvæsens  

 godkendelse.
Klage § 29.  Afgørelser, der efter bekendtgørelsen er  

 henlagt til Skolen for Luftfartsuddannelserne, kan påklages til direktoratet.  

 Dog kan afgørelser om indstillinger kun påklages for så vidt angår  

 proceduremæssige forhold.
Fristen for klager er 4 uger fra den dag,  

 afgørelsen er meddelt den pågældende.
§ 30.  Nævnets, optagelsesudvalgets og  

 bedømmelseskommissionens afgørelser kan kun påklages til direktoratet for så  

 vidt angår proceduremæssige forhold.
Fristen for klager er 4 uger fra den  

 dag, afgørelsen er meddelt den pågældende.
 § 31.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
Ikrafttræden § 32.  Bekendtgørelsen træder i kraft den 1. oktober  

 1987.
