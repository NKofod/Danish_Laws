1. Indledning 2. Organisation og kommunikationsstruktur 3. Behov for datakommunikation 4. Model for centraladministrationens struktur 5. Planlægning af kommunikationssystemer for en enhed 6. Planlægning af kommunikationssystemer for et ministerområde 7. Centraladministrationens fælles  

 datakommunikationssystem 8. Valg af standarder 9. Anbefalinger for etablering af generelle datakommunikationsfaciliteter 10. Andre initiativer Datakommunikation i centraladministrationen 1. lndledning I disse år sker der i centraladministrationen en kraftig udvikling med  

 indførelse af informationsteknologi til modernisering og rationalisering af  

 de administrative rutiner.
 En vigtig funktion i disse systemer vil blive udveksling af information  

 mellem myndigheder indenfor centraladministrationen og mellem  

 centraladministrationens myndigheder og servicecentre og andre interessenter  

 udenfor centraladministrationen.
 Planlægning og etablering af systemer til udveksling af information kan  

 ikke alene varetages af den enkelte organisatoriske enhed, idet et effektivt  

 og fleksibelt kommunikationsapparat kræver fastlæggelse og overholdelse af  

 fælles standarder og eventuelt etablering af fælles systemer.
 Desuden er der på datakommunikationsoinrådet endnu ikke fuldt ud etableret  

 generelle internationale standarder, der kan sikre at en sådan fleksibel  

 kommunikation er mulig.
Denne vejledning »Datakommunikation i centraladministrationen«  

 er en kort introduktion til de muligheder og funktioner man kan anvende ved  

 datakommunikation.
Desuden indeholder vejledningen  

 administrationsdepartementets anbefalinger til fælles standarder på  

 datakommunikationsområdet.
De statslige myndigheder bør indarbejde disse anbefalinger i  

 kravspecifikationer ved anskaffelse af edb-udstyr Hvis kommunikationsfaciliteterne etableres efter de opstillede  

 anbefalinger, vil man dels opnå den nødvendige funktionalitet til  

 koinmunikation med f.eks.
Datacentralen og dels vil man skabe de nødvendige  

 tekniske forudsætninger for at kunne udnytte fælles  

 kommunikationsfaciliteter.
De opstillede anbefalinger er primært baseret på udbredte  

 industristandarder.
Det forventes, at de internationale standarder på mange  

 områder vil være til rådighed indenfor en 3 års periode.
Det er derfor planen, at anbefalingerne løbende skal revideres og udbygges, således at hovedvægten på et senere tidspunkt kan lægges på de  

 internationale standarder.
 Anbefalingerne er udarbejdet efter, at administrationsdepartementet i  

 foråret 1986 har ladet gennemføre en foranalyse af »Generelle  

 datakommunikationsfaciliteter i centraladministrationen«.
 Formålet med foranalysen har været dels at få belyst mulighederne for  

 anvendelse af datakommunikation i centraladministrationen og dels at få  

 opstillet et sæt af anbefalinger, som vil muliggøre etablering af de tekniske  

 løsninger for fleksibel udveksling af information.
Målet er således at skabe det nødvendige fundament, så der ikke opstår  

 tekniske hindringer, der udelukker, at enhver terminalarbejdsplads i  

 princippet kan få adgang til alle elektronisk lagrede informationer på  

 ethvert system i centraladministrationen.
Samtidig har det været et mål at få  

 udarbejdet et materialee, som i en forholdsvis let tilgængelig form belyser  

 datakommunikationsteknikken og dens muligheder.
 Foranalysen er gennemført af konsulentfirmaet Fischer æt Lorenz i  

 samarbejde med medarbejdere i administrationsdepartementet.
 Resultatet af foranalysen er dokumenteret i rapporten »Foranalyse om  

 etablering af generelle datakommmunikationsfaciliteter i  

 centraladministrationen«.
 Rapporten kan købes hos Statens Informationstjeneste.
 I forbindelse med planlægning af indførelse af informationsteknologi vil  

 rapporten kunne anvendes dels som inspirationskilde omkring anvendelsen af  

 datakommunikation og dels som grundlag for projektmedarbejderes introduktion  

 til begreber og teknik på datakoininunikationsområdet.
Enkelte afsnit i denne vejledning er præget af tekniske udtryk.
En nærmere  

 definition og forklaring af disse udtryk vil kunne findes i ovennævnte  

 rapport.
2. Organisation og kommunikationsstruktur Grundlaget for etablering af generelle kommunikationsfaciliteter er den  

 bestående organisation og kommunikationsstruktur i centraladministrationen  

 (Figur 1).
 Organisationsstrukturen er naturligvis almindelig kendt, men det kan være  

 formålstjenligt at se strukturen under en anden synsvinkel end den opleves i  

 det daglige.
Centraladministrationen omfatter aktuelt 21 ministerområder, der består  

 af: Departementer, styrelser, direktorater, institutioner og lokale  

 statsforvaltninger.
De enkelte enheder omfatter hver især et antal personlige  

 arbejdspladser.
Indenfor et ministerområde varetager departementet en række koordinerende  

 og styrende funktioner på tværs af ministerområdet.
I en ledelsesmodel for en  

 virksomhed, er disse opgaver placeret på det strategiske og på det taktiske  

 niveau.
 Styrelser og direktorater varetager en række opgaver på det taktiske og på  

 det operationelle plan, f.eks. planlæggende eller udførende funktioner.
 Institutioner varetager typisk udførende eller producerende opgaver på det  

 operationelle plan.
De enkelte enheder er selvstændige administrative enheder med egne  

 administrative systemer.
I det daglige arbejde er der dog en udstrakt  

 kommunikation svarende til den hierarkiske struktur i ministerområdet, men  

 også på tværs af strukturen.
Desuden er der kommunikation på tværs af ministerområderne.
De fleste  

 enheder har kommunikation til et eller flere servicecentre uden for  

 centraladministrationen, f.eks. til Datacentralen.
Endelig har mange enheder  

 kommunikation med eksterne interessenter, f.eks. organisationer, kommuner og  

 private virksomheder.
3. Behov for datakommunikation Behovet for datakommunikation afledes af behovet for almindelig  

 kommunikation og udveksling af information.
Data registreret i en enheds  

 informationssystem skal således kunne overføres elektronisk til en anden  

 enheds informationssystem.
 Dette behov kan kvalitativt beskrives relativt enkelt, idet det kan dækkes  

 af en kombination af fire generelle datakommunikationsformer.:
- Elektronisk post - Filoverførsel - Dokumentoverførsel - Interaktiv trafik I det følgende gives en kort beskrivelse af indholdet af disse fire  

 kommunikationsformer:
 Elektronisk post er udveksling af korte meddelelser mellem brugere via  

 funktioner i et informationssystem og via datakommunikation.
Elektronisk post anvendes typisk i stedet for kommunikation via telefon,  

 idet man opnår telefonens hurtighed og fleksibilitet.
Samtidig opnår man  

 fordelen af at få dokumenteret en meddelelse, og man bliver uafhængig af  

 modtagerens tilstedeværelse.
 Elektronisk post kan f.eks. anvendes til udveksling af korte notater, der  

 ikke skal viderebearbejdes elektronisk af modtageren, til mødeindkaldelser og  

 til afgivelse af korte meddelelser.
Filoverførsel er overførsel af en ordnet samling af data fra en enheds  

 informationssystem til en anden enheds system.
Data kan være tekst, tal,  

 simpel grafik eller kombinationer af disse.
Ved filoverførsel skal afsender  

 og modtager aftale en entydig tolkning af de data, der overføres.
 Som hovedprincip kan alle oplysninger registreret på en enheds  

 informationssystem ved anvendelse af filoverførsel overføres til en anden  

 enheds informationssystem til videre bearbejdning på dette system.
 Filoverførsel kan f.eks. anvendes til overførsel af tekst, af  

 statistikoplysninger fra et statistiksystem eller af beregningsoplysninger  

 fra et regnearkssystem.
Dokumentoverførsel er et specialtilfælde af filoverførsel, idet man her  

 overfører indholdet af et dokument i form af tekst og evt. grafik.
Desuden  

 overfører man oplysninger om, hvorledes dokumentet er udformet, f.eks.  

 hvorledes det skal opdeles i sider.
Dokumentoverførsel må antages, at blive den mest hyppige  

 kommunikationsform.
Det er derfor vigtigt, at der er fastlagt en entydig  

 standard, således at alle umiddelbart kan udveksle dokumenter.
 Interaktiv datakommudikation er den kommunikation, der udføres, når en  

 bruger fra en terminalarbejdsplads arbejder i en dialog med et edb-system  

 (behandlingssystem). Karakteristisk for interaktiv datakommunikation er, at  

 systemernes svartider skal være korte, således at brugeren ikke hæmmes i sin  

 arbejdsproces.
 For en bruger vil der ofte udover kommunikation til systemer i egen enhed  

 være behov for interaktiv kommunikation til andre enheders  

 informationssystemer og til systemer placeret på servicecentre.
4. Model for centraladministrationens struktur På baggrund af centraladministrationens organisation og  

 kommunikationsbehov kan der opstilles en model af centraladministrationen,  

 betragtet som et kommunikationssystem (Figur 2).
 Modellen opstilles som en hierarkisk model med 5 niveauer:
 - Det personlige plan er det nederste niveau og omfatter den personlige  

 arbejdsplads og faciliteter knyttet til denne arbejdsplads.
 - Enhedsplanet omfatter et antal personlige arbejdspladser samt lokale  

 faciliteter i en organisatorisk enhed.
 - Det ministerielle plan omfatter enheder inden for et ministerområde og  

 de faciliteter, det er hensigtsmæssigt at være fælles om inden for  

 ministerområdet.
 - Det generelle plan er det øverste niveau i modellen og omfatter de  

 faciliteter, der er fælles for hele centraladministrationen.
- Det eksterne plan omfatter kommunikationspartnere og faciliteter uden  

 for centraladministrationen.
Det eksterne plan knyttes kommunikationsmæssigt  

 til det generelle plan.
Faciliteter på de enkelte planer vil omfatte databaser,  

 behandlingssystemer og kommunikationsfaciliteter.
Placeringen af disse  

 faciliteter foretages ud fra kriterier, der enten sikrer nærhed ved de mest  

 hyppige brugere eller sikrer bedst mulig udnyttelse af kritiske ressourcer.
 Den hierarkiske model anvendes, fordi den afspejler den organisatoriske  

 struktur i centraladministrationen, fordi den giver mulighed for fælles  

 udnyttelse af kostbare ressourcer og fordi den giver mulighed for  

 fastlæggelse af simple grænseflader mellem de forskellige niveauer i  

 modellen.
Dette betyder, at man på enhedsplanet eller inden for et ministerområde  

 kan anvende egne standarder, hvis man overholder grænsefladen mod det  

 generelle plan.
Herved opnås en frihed ved valg af teknisk struktur og ved  

 valg af leverandør.
 Det er vigtigt, at den hierarkiske model realiseres på en sådan måde, at  

 den enkelte bruger oplever fuld frihed til at kommunikere til andre brugere i  

 systemet.
5. Planlægning af kommunikationssystemer for en enhed Ved planlægning af kommunikationssystemer vil en enhed, f.eks. et  

 departement, en styrelse eller et direktorat, normalt være den grundlæggende  

 planlægningsenhed.
 For en enhed kan der opstilles 3 modeller for opbygningen af enhedens  

 edb-systemer, som dækker både det interne behov for kommunikation og behovet  

 for kommunikation til omgivelserne:
Model 1: De personlige arbejdspladser etableres med arbejdsplads  

 datamater, der kobles sammen via et lokalnet.
Arbejdspladserne får gennem  

 lokalnettet adgang til fælles registre (filserver), til fælles skriveudstyr  

 (skriveserver) og til kommunikationsudstyr (kommunikationsserver).
 Den interne kommunikation mellem arbejdspladserne kan foregå via  

 lokalnettet, og gennem kommunikationsudstyr kan den enkelte arbejdsplads  

 kommunikere med andre enheder, med fælles faciliteter i det generelle plan og  

 med det eksterne plan.
En variation af denne model kan være etablering af en eller flere  

 fælles/flerbruger datamater i lokalnettet.
Disse datamater kan anvendes til  

 afvikling af lokale behandlingssystemer.
I dette tilfælde kan arbejdspladsen  

 evt. etableres med terminaler, der gennem lokalnettet trækker på datakraft på  

 de fælles datamater (lokaldatamater).
Ved etablering af et lokalnet opnår man en meget høj fleksibilitet med  

 hensyn til flytning og nyetablering af arbejdspladser.
Ulempen ved løsningen  

 er, at der skal afholdes relativt større etableringsomkostninger til  

 kabeltræk og til etablering af udstyr til nettet end ved de øvrige modeller.
Model 2: Arbejdspladserne forsynes med terminaler, der kobles direkte til  

 en eller flere mindre flerbruger datamater.
Anvendes der flere datamater  

 kobles disse sammen via et netværk.
Alle behandlingssystemer, både systemer  

 knyttet til den enkelte arbejdsplads og fælles systemer samt fælles registre  

 og fælles skriveressourcer, etableres på de fælles datamater.
 Kommunikation mellem de enkelte arbejdspladser sker via datamaterne.  

 Kommunikation til andre enheder samt til fælles og til eksterne faciliteter  

 varetages ligeledes af datamaterne.
Ved denne model er datakraften samlet og kan derfor let udvides i takt med  

 stigende behov.
Den enkelte arbejdsplads er relativ billig at etablere, idet  

 omkostninger til terminal og til kabelarbejde er lave.
 Ulemper ved modellen er mindre fleksibilitet ved ændringer og ved  

 udvidelser med nye arbejdsstationer.
 Ved udvidelse af datakraften, der kræver installation af ny datamat, kan  

 marginalomkostningerne blive relativt høje.
Model 3: Arbejdspladserne etableres med arbejdspladsdatamater eller med  

 terminaler.
Alle arbejdspladser forbindes til en større central datamat.
På  

 denne datamat etableres typisk større behandlingssystemer med større registre  

 (databaser).
 Kommunikation til omgivelserne sker via den fælles datamat.
Afstanden fra den enkelte arbejdsplads til den centrale datamat er normalt  

 stor.
Installation af kabelforbindelser til arbejdsplads datamater og  

 terminaler kan derfor kræve, særlig planlægning og anvendelse af særligt  

 udstyr.
Fordelen ved denne model er muligheden for etablering af større  

 systemer varetaget af en central driftsorganisation.
Ulempen ved modellen er  

 relativt høje omkostninger til etablering af kabelsystem.
Det kan også være  

 en ulempe, at hele organisationen er afhængig af et centralt system.
 Valg af model vil være afhængig af den enkelte enheds organisation, krav  

 til funktioner i systemet og krav til fællesfunktioner.
6. Planlægning af kommunikationssystemer for et  

 ministerområde Indenfor et ministeroruråde bør der ske en overordnet, fælles planlægning  

 omkring etableringen af informationssystemer, idet dette kan være en  

 nødvendig forudsætning for at opnå en hensigtsmæssig sammenhæng mellem de  

 enkelte enheders systemer.
 For et ministerområde, der har mange fælles databaser og fælles  

 behandlingssystemer, vil det være hensigtsmæssigt at etablere en fælles  

 datamat, som understøtter de fælles systemer og formidler datakommunikation  

 mellem enhederne og datakommunikation til omgivelserne.
Har ministerområdet kraftig kommunikation mellem enhederne kan der  

 etableres et effektivt datakommunikationsapparat mellem de enkelte enheders  

 systemer.
Dette kommunikationsapparat kan desuden udbygges med faciliteter  

 til datakommunikation til omgivelserne.
Hvis flere enheder arbejder på fælles eller overlappende  

 informationsgrundlag bør det overvejes at gennemføre en planlægning omkring  

 etableringen af informationsystemer og datakommunikationssystemer for disse  

 enheder under et.
Herved opnår man den bedste udnyttelse af de investerede  

 ressourcer.
 Ønsker man indenfor et ministerområde en høj grad af funktionalitet og  

 sammenhæng mellem de enkelte enheders systemer kan det være hensigtsmæssigt  

 at bruge specifikationer, der følger en enkelt leverandørs produktlinie.
 Er der kun begrænset kommunikation mellem enhederne indenfor et  

 ministerområde, kan man vælge at lade de enkelte enheder etablere egne  

 datakommunikationsfaciliteter til kommunikation med omgivelserne.
7. Centraladministrationens fælles  

 datakommunikationssystem For centraladministrationen, det generelle plan, skal der etableres et  

 fælles datakommunikationssystem.
Dette kommunikationssystem skal sikre, at en  

 enhed kan kommunikere til en anden enhed eller til servicecentre og eksterne  

 interessenter.
Desuden skal datakommunikationssystemet omfatte en række  

 tjenester, der kan understøtte de grundlæggende behov for datakommunikation.
 Blandt flere mulige modeller for opbygningen af det fælles  

 datakommunikationssystem er det vurderet, at nettet bør opbygges efter  

 følgende strategi:
 - Nettet etableres som et transmissionsnet.
 - Der vælges et begrænset sæt af kommunikationsprotokoller, som kan  

 implementeres i alle tilsluttede enheder.
 - Nettet etableres dels ved anvendelse af offentlige tjenester, (PætT og  

 teleselskaberne), og dels ved anvendelse af dedikerede netværkskomponenter.  

 Valg af implementeringsform vil afhænge af behov for fleksibilitet og  

 kapacitet samt af økonomi.
 - Til nettet knyttes en række tjenester, som kan understøtte elektronisk  

 post, filoverførsel, dokumentoverførsel og interaktiv trafik.
Ved at opbygge nettet efter denne strategi opnås en række fordele:  

 Transmissionsnettet, der er den fysiske forbindelse mellem to enheder, der  

 skal kommunikere, kan i vid udstrækning opbygges ved anvendelse af det  

 eksisterende interne telefonsystem i centraladministrationen.
I takt med øget  

 behov og stigende trafik kan nettet udbygges med koncentratorer,  

 multiplexerudstyr og switchudstyr.
Ved kommunikation udenfor  

 centraladministrationen kan de offentlige tjenester, som stilles til rådighed  

 af PætT og teleselskaberne, umiddelbart anvendes.
 Kommunikationsprotokollerne, der er grundlaget for udvekslingen af data  

 mellem to enheder, etableres som grænseflader i de enkelte enheders systemer.
Disse protokoller skal vælges i overensstemmelse med internationale  

 standarder, hvor disse findes, eller i overensstemmelse med  

 industristandarder.
Herved opnås den nødvendige sammenhæng i systemet, og det  

 opnås, at flest mulige leverandører kan levere relevant udstyr.
 Baggrunden for valg af standarder, samt de konkrete valg beskrives i de  

 følgende afsnit.
8. Valg af standarder På datakommunikationsområdet findes der endnu ikke et bredt udbud af  

 standard produkter, der tillader, at der kan etableres fleksibel  

 kommunikation mellem udstyr af forskellige fabrikater.
 Den ideelle situation vil være, at der for datakommunikationsudstyr  

 etableres den samme åbenhed, som idag findes i telefonsystemet, hvor enhver  

 abonnent kan tale med enhver anden abonnent overalt i verden.
 En række internationale organisationer arbejder for at ændre på denne  

 situation.
Indenfor ISO, International Standardization Organization, har man  

 opstillet OSI modellen (Open Systems Interconnection). I OSI modellen  

 beskriver man de funktioner, der er nødvendige for at etablere et  

 kommunikationssystem.
Modellen er opdelt i 7 lag (7 grupper), hvor hvert lag  

 indeholder et specificeret sæt af funktioner, og hvor grænsefladerne mellem  

 hvert lag er entydigt specificeret.
 Indenfor CCITT, den internationale telefon og  

 telegrafstandardiseringsorganisation, arbejdes der ligeledes med  

 standardisering.
Denne standardisering har baggrund i teleselskabernes behov for at kunne  

 kommunikere på tværs af landegrænser og i ønsket om at kunne definere  

 verdensomspændende tjenester som f.eks.
TELETEX.
 CCITT's anbefalinger er i en række tilfælde sammenfaldende med standarder  

 fra ISO, især med hensyn til OSI.
Indenfor EF er der ligeledes igangsat aktiviteter med henblik på at fremme  

 udarbejdelse og anvendelse af internationale standarder.
Formålet med dette  

 arbejde er bl.a at sikre et homogent europæisk hjemmemarked for  

 informationsteknologiske produkter og at sikre en åbning af markedet.
For at støtte denne udvikling forventes det, at der vil blive vedtaget et  

 EF-direktiv om standardisering inden for informationsteknologi og  

 telekommunikation.
Dette direktiv vil bl.a. forpligtige til, at der ved  

 offentlige indkøb af informationsteknologi stilles krav om opfyldelse af  

 fælles europæiske standarder.
 Det er administrationsdepartementets opfattelse, at de fælles europæiske  

 krav baseret på internationale standarder skal indarbejdes i  

 kravspecifikationer ved anskaffelse af informationsteknologi.
 Arbejdet med udformningen af disse krav og med etableringen af de øvrige  

 forudsætninger for denne udvikling foregår i en række internationale og  

 nationale arbejdsgrupper.
Administrationsdepartementet vil følge det videre arbejde og gennem  

 samarbejde med standardiseringsorganisationerne og gennem initiativer overfor  

 leverandører på det danske marked sikre, at produkter baseret på de nye krav  

 kan tages i anvendelse, når forudsætningerne er tilstede.
Det må forventes at  

 tidsrammen for denne udvikling er ca. 3 år, frem til 1988/1989.
For at sikre sammenhæng mellem udstyr, der anskaffes i mellemperioden frem  

 til de internationale standarder er på plads, har  

 administrationsdepartementet valgt at opstille et sæt anbefalinger for krav  

 til datakommunikationssystemer.
Disse anbefalinger medtager, hvor det er  

 muligt, eksisterende internationale standarder.
Herudover er anbefalingerne  

 baseret på udbredte industristandarder.
 Det er administrationsdepartementets vurdering, at de opstillede  

 anbefalinger for mellemperioden bl.a. vil give følgende fordele:
 - Udstyr vil blive anskaffet indenfor et afgrænset sæt af muligheder.
 - Markedet for anskaffelse bliver rimeligt åbent, idet de fleste  

 leverandører kan levere udstyr, der opfylder anbefalingerne.
 Der opnås en funktionalitet og sammenhæng for datakommunikation, som kan  

 opfylde centraladministrationens generelle behov.
 - Der vil kunne skabes en sammenhæng mellem de anbefalede  

 datakommunikationsfaciliteter og mellem faciliteter etableret efter de  

 internationale standarder, enten ved videreudvikling af eksisterende  

 faciliteter eller ved etablering af omsætterfunktioner.
9. Anbefalinger for etablering af generelle  

 datakommunikationsfaciliteter Der skal opbygges generelle datakommunikationsfaciliteter, der kan  

 understøtte kommunikationen internt i centraladministrationen samt mellem  

 centraladministrationen og eksterne interessenter og servicecentre.
Datakommunikationsnet Der etableres et datakommunikationsnet, som stiller en række  

 datakommunikationstjenester til rådighed for brugerne via veldefinerede og  

 stabile grænseflader.
 Der etableres uafhængighed mellem datatransmissionstjenesten og de øvrige  

 tjenester i nettet.
 Datatransmissionstjenesten etableres således, at den fleksibelt kan  

 overføre data mellem 2 brugere uafhængigt af, hvilke data der overføres.
 Datatransmissionstjenesten etableres med anvendelse af den teknologi og de  

 offentlige transmissionstjenester, som til enhver tid er teknisk og økonomisk  

 optimale.
På kort sigt anvendes etablerede ressourcer, kabler i det interne  

 telefonsystem, faste linier fra teleselskaberne, det offentlige datanet og det offentlige telefonsystem til at skabe de nødvendige  

 kommunikationsforbindelser.
 I takt med stigende behov skal udnyttelsen af nettet optimeres gennem  

 anvendelse af koncentratorer, multiplekserudstyr og switchudstyr.
Elektronisk post Som standard for elektronisk post mellem enheder anbefales TELETEX  

 tjenesten.
TELETEX er en international tjeneste som markedsføres af teleselskaberne.  

 Tjenesten er baseret på internationale standarder.
Udstyr, der tilsluttes  

 TELETEX tjenesten, skal være typegodkendt af PætT.
 TELETEX bør etableres således, at der skabes sammenhæng til enhedens  

 interne elektroniske post system.
I enhedens kontorautomationssystem skal der være funktioner til afsendelse  

 af teletexmeddelelser, og modtagne teletexmeddelelser skal automatisk kunne  

 videresendes i det elektroniske postsystem.
For at sikre entydig  

 identifikation af en teletexmeddelelse skal der defineres et standard  

 »brevhoved«, som skrives i den 1. linie i meddelelsen.
 Når det er muligt at anvende elektronisk post systemer, der er baseret på  

 X.400 standarden, bør denne tjeneste anvendes til elektronisk post, idet det  

 forventes, at TELETEX tjenesten kan fungere i forbindelse med X.400  

 tjenesten.
Filoverførsel Der etableres et center med en Filmaskine til formidling af filoverførsel.
Datacentralen planlægger at etablere denne tjeneste.
Her vil man opbygge  

 de nødvendige centrale funktioner til at varetage tjenesten.
Der vil  

 ligeledes blive fastlagt stendarder for adressering og for sikkerhed.
Tjenesten vil blive etableret efter »forward æt collect«  

 princippet.
Det betyder, at afsenderen sender filen til centeret, hvorefter  

 modtageren kan hente filen.
Afsender og modtager kan således i princippet  

 benytte hver sin kommunikationsprotokol, blot centeret understøtter disse.
Der vil blive udarbejdet specifikationer for de decentrale funktioner.
På  

 basis af disse specifikationer vil leverandører kunne udvikle og tilbyde det  

 nødvendige programmel til kommunikation med filmaskinen.
 Kommunikation til filmaskinen vil primært blive baseret på  

 kommunikationsprotokollerne IBM 3780 BSC i »»transparent mode«  

 og på IBM SNA/LU 6.2.
 Det er planlagt, at filmaskinen skal kunne anvendes fra foråret 1987.
Dokumentoverførsel Dokumentoverførsel baseres på filoverførelsestjenesten.
 Som standardformat for udveksling af dokumenter anbefales IBM DCA format.  

 Udveksling skal kunne ske både i reviderbart format og i endeligt format.
 Dette betyder, at en enheds tekstbehandlingssystem skal omfatte en  

 omsætterfunktion, der kan omsætte et dokument fra den interne standard til  

 DCA format og fra DCA format til den interne standard.
Interaktiv trafik Som standarder for interaktiv trafik mellem enhederne og mellem enhederne  

 og eksterne servicecentre anbefales:
 1. DEC/VT100 asynkron, der anvendes mod  

 behandlingssystemer på datamater, der anvender asynkron  

 terminalkommunikation.
 2. IBM 3270 (BSC og SNA), der anvendes mod  

 behandlingssystemer på datamater, der anvender synkron terminalkommunikation.
 Dette indebærer:
 - at en terminalarbejdsplads i en enhed skal kunne fungere som en 3270  

 terminal mod behandlingssystemer på servicecentre, der anvender IBM  

 centralanlæg.
 - at en terminalarbejdsplads i en enhed skal kunne fungere som en VT100  

 terminal mod behandlingssystemer på en datamat i en anden enhed.
 - at en enhed, som vil stille et behandlingssystem til rådighed for  

 brugere i andre enheder, skal etablere en brugergrænseflade i dette system,  

 der kan kommunikere via en VT100 terminalprotokol.
CPU til CPU trafik Der skal etableres en X.25 tjeneste til direkte kommunikation mellem  

 enheder (CPU til CPU trafik).
 Planlægning af denne tjeneste, der skal baseres på dedikeret udstyr, vil  

 ske, når behovet opstår.
 X.25 tjenesten skal etableres således, at der også skabes adgang til den  

 offentlige X.25 tjeneste.
Etablering af kommunikationsfaciliteter i en enhed Enhederne kan frit etablere edb-systemer med valg af teknologi og  

 leverandør, der passer bedst til enhedens behov for anvendelse af  

 informationsteknologi.
Etablerer man systemer med grænseflader, der  

 overholder de opstillede anbefalinger, vil man kunne drage nytte af de  

 generelle datakommunikationsfaciliteter.
 Har man behov for en høj funktionalitet og tæt sammenhæng mellem  

 edb-systemer i flere enheder, bør der vælges systemer fra samme leverandør,  

 eller fra leverandører af kompatible systemer.
 Til sammenknytning af sådanne systemer kan det overvejes at anvende  

 dedikerede ressourcer, f.eks. faste linier og leverandørspecifikke  

 protokoller.
Etablering af større transaktionsorienterede systemer Etablering af større transaktionsorienterede systemer med mange  

 terminalarbejdspladser og med udnyttelse af fælles datakraft og store fælles  

 registre bør planlægges og etableres som selvstændige systemer baseret på  

 dedikerede ressourcer.
10. Andre initiativer Netsekretariat En hensigtsmæssig udbygning af centraladministrationens  

 datakommunikationsfaciliteter vil kræve, at de nødvendige  

 udviklingsaktiviteter bliver planlagt og koordineret i fælles regi.
 For at sikre at dette kan opfyldes, vil administrationsdepartementet i  

 løbet af 1987 søge at få skabt grundlag for etablering af et netsekretariat,  

 som kan forestå planlægning, implementering og drift afde generelle  

 datakommunikationsfaciliteter.
 Netsekretariatet skal have ansvaret for driften af nettet helt frem til  

 enhedernes grænseflade mod nettet.
Det skal være netsekretariatets ansvar, at nettet til enhver tid er  

 implementeret på den teknisk og økonomisk mest fordelagtige måde.
For at  

 sikre, at dette kan opfyldes, skal netsekretariatet rådgive enhederne i  

 forbindelse med etablering af datakommunikationsudstyr samt kunne give  

 bindende anbefalinger ved valg af udstyr og tjenester.
 Netsekretariatet skal fungere som et videncenter for datakommunikation.  

 Netsekretariatet bør derfor følge den teknologiske udvikling samt udviklingen  

 inden for den internationale standardisering.
 Administrationsdepartementet vil søge at varetage disse opgaver, indtil  

 sekretariatet kan etableres.
Standarder for adressering Det er en forudsætning for at få et datakommunikationssystem til at  

 fungere, at der er fastlagt en entydig standard for adressering.
Adresseringen skal omfatte alle brugere i systemet.
Bl.a skal det være  

 muligt at adressere alle enheder og alle personlige arbejdspladser i  

 systemet.
 Administrationsdepartementet vil gennemføre et projekt, som kan fastlægge  

 en sådan standard og navngivningsprocedure.
Standard for elektronisk post via TELETEX For at sikre sammenhæng mellem TELETEX systemet og en enheds elektroniske  

 postsystem skal der fastlægges et standard brevhoved, f.eks. som den 1. linie  

 i teletex meddelelsen.
Denne linie skal bl.a. indeholde en entydig  

 identifikation af afsender og modtager.
Administrationsdepartementet vil  

 gennemføre et projekt, som kan fastlægge en sådan standard.
Adgangskontrol og datasikkerhed Det er væsentligt ved anvendelse af datakommunikationssystemer, at der er  

 fastlagt de nødvendige regler omkring adgangskontrol og datasikkerhed.
Disse  

 forhold er ikke behandlet i foranalyserapporten.
 Administrationsdepartementet vil igangsætte en foranalyse omkring disse  

 forhold for at få dokumenteret et sæt anbefalinger for adgangskontrol og  

 datasikkerhed.
Internationale standarder For at sikre, at de internationale standarder på datakommunikationsområdet  

 kan introduceres i centraladministrationens datakommunikationssystemer så  

 tidligt som muligt, vil administrationsdepartementet gennem kontakt til  

 leverandører, standardorganisationer m.fl., holde sig a'jour med arbejdet på  

 standardiseringsområdet og med udviklingen af produkter baseret på  

 internationale standarder.
Pilotprojekter Der bør gennemføres pilotprojekter omkring etableringen af de generelle  

 datakommunikationsfaciliteter.
 Disse pilotprojekter skal dels omfatte afprøvning af udstyr til etablering  

 af det interne datatransmissionsnet og dels omfatte afprøvning af udstyr  

 baseret på de internationale standarder, når sådant udstyr er tilgængeligt.
 Administrationsdepartementet vil søge at skaffe de fornødne ressourcer til  

 gennemførelse af pilotprojekter.
Henvendelser og spørgsmål vedrørende anbefalinger Henvendelser og spørgsmål vedrørende denne vejledning og vedrørende de  

 opstillede anbefalinger kan rettes til Chefkonsulent Poul Bernt Jensen,  

 administrationsdepartementet, eller til departementets 3. kontor, telefon 01  

 92 60 00.
