Vejledning om udstyr i skibe Vejledningen omhandler udstyr, der ikke er  

 omfattet af teknisk forskrift om udstyr i skibe.
Søfartsstyrelsen vil efter 1. januar 1999 kun være involveret  

 i godkendelsen af udstyr, som ikke er angivet i EU-direktiv 96/98/EF om  

 udstyr på skibe, men som Søfartsstyrelsen kræver  

 typegodkendt i henhold til gældende forskrifter for skibes bygning og  

 udstyr.
En opdateret liste kan rekvireres hos Søfartsstyrelsen.
Vejledningen omfatter ikke krav til personlige værnemidler og  

 arbejdsudstyr.
Personlige værnemidler skal opfylde kravene i  

 Søfartsstyrelsens tekniske forskrift A. nr. 3 af 26. august 1996 om  

 anvendelse af personlige værnemidler om bord i skibe.
For arbejdsudstyr  

 er en tilsvarende teknisk forskrift A under udarbejdelse og vil være  

 færdig inden 1. januar 1999.
1 Anvendelsesområde Vejledningen gælder for alle nye skibe, samt for eksisterende skibe,  

 når udstyr angivet i listen udskiftes.
Vejledningen omfatter ikke  

 udstyr, som allerede er anbragt om bord i skibe den 1. januar 1999.
2 Kontrol af udstyret Søfartsstyrelsen eller de anerkendte organisationer, fx  

 klassifikationsselskaber, skal, når de udsteder eller fornyer de  

 relevante sikkerhedscertifikater, sikre, at udstyret om bord nævnt i  

 listen opfylder bestemmelserne og er certificeret, når det er omfattet  

 af certifikaterne.
3 Udstyr der kræves  

 godkendt Søfartsstyrelsen udarbejder en liste over godkendt udstyr angivet  

 på listen og ansøgninger om godkendelse af udstyr, der er  

 inddraget eller afslået.
Denne liste kan rekvireres ved henvendelse til  

 Søfartsstyrelsen.
Hvis der i kolonne 2 på listen er anført henvisning til  

 Meddelelser fra Søfartsstyrelsen »B« (»SMB«) eller andre meddelelser  

 betyder dette, at der findes danske særkrav udover de internationale.
I  

 sådanne tilfælde skal producenten sikre, at produktet også  

 opfylder de danske særkrav.
Ved udstedelse af et certifikat for en udstyrsgenstand skal man  

 umiddelbart kunne se, hvilken regel/standard udstyret er godkendt i henhold  

 til, herunder at udstyret opfylder de regler, som er anført som danske  

 særkrav.
Endvidere skal man kunne se hvilke afprøvninger, der  

 ligger til grund for godkendelsen.
 Brugere af udstyr skal specielt sikre sig, at det af  

 typegodkendelsescertifikatet fremgår, at udstyret også opfylder  

 de danske særkrav.
 Hvis der i kolonnen under Søfartsstyrelsen er angivet et kryds  

 indebærer det, at kun Søfartsstyrelsen kan udstede et  

 typegodkendelsescertifikat for det angivne udstyr.
4 Indkøbte skibe Udstyr på skibe indkøbt fra et land uden for EU skal opfylde  

 bestemmelserne nævnt på listen og skal opfylde  

 Søfartsstyrelsens krav og svare til udstyr, som er godkendt i henhold  

 til forskrifterne på listen.
Udstyr, som ikke kan godkendes af  

 Søfartsstyrelsen, skal udskiftes.
Søfartsstyrelsen skal for  

 udstyr, som Styrelsen godkender på et indkøbt skib, forsyne  

 udstyret med et certifikat med tilladelse til at udstyret anvendes om bord  

 på skibet samt eventuelle restriktioner eller bestemmelser  

 vedrørende anvendelse af udstyret.
5 Test af udstyr om bord Uanset om udstyret er godkendt af et godkendt prøvningsinstitut  

 eller anerkendt klassifikationsselskab, kan Styrelsen foretage de  

 driftsmæssige afprøvninger om bord, som kræves af  

 sikkerhedsmæssige grunde eller med henblik på forebyggelse af  

 forurening.
6 Prøvningsrapporter For godkendt udstyr skal det til enhver tid kunne godtgøres, at  

 hver enkelt regel i en given standard er opfyldt.
 Søfartsstyrelsen kan kræve, at fabrikanter af udstyr eller  

 deres repræsentanter forelægger inspektions- eller  

 prøvningsrapporter.
7 Udskiftning af udstyr Hvis udstyr udskiftes i en havn inden for EU-landene, skal udstyret  

 opfylde bestemmelserne på listen og være certificeret i henhold  

 til dette.
Hvis udstyr udskiftes i en havn uden for EU-landene og det under  

 særlige omstændigheder ikke er mulig at anbringe typegodkendt  

 udstyr om bord inden for et rimeligt tidsrum eller, at det medføre  

 urimelige forsinkelser eller omkostninger, kan andet udstyr anbringes om  

 bord.
Dette skal begrundes over for Søfartsstyrelsen.
Udstyret skal  

 være forsynet med dokumentation, som er udstedt af en anerkendt  

 organisation.
Hvis dette ikke er muligt skal udstyret være forsynet med  

 dokumentation udstedt af en stat, der er medlem af IMO og som har  

 underskrevet de relevante konventioner.
Søfartsstyrelsen skal straks  

 underrettes om, hvilken type udstyr det drejer sig om.
8 Godkendte prøvningsinstitutter, klassifikationsselskaber m.v.
 Søfartsstyrelsen kan godkende prøvningsinstitutter,  

 klassifikationsselskaber mv. til at forstå godkendelsen.
 På listen er angivet hvor udstyret kan godkendes af et anerkendt  

 klassifikationsselskab.
 For at et prøvningsinstitut kan godkendes, skal det opfylde  

 følgende:
-	det godkendte prøvningsinstitut  

 skal være uafhængigt og må ikke kontrolleres af  

 leverandører, -	det godkendte prøvningsinstitut skal  

 være repræsenteret  inden for EU, -	det godkendte prøvningsinstitut skal udstede  

 typegodkendelser på Søfartsstyrelsens vegne.
Derfor skal det  

 godkendte prøvningsinstitut have kvalifikationer, teknisk erfaring og  

 personale af en sådan art, at det kan udstede typegodkendelser, -	det godkendte institut skal kunne sikre et  

 højt sikkerhedsniveau samt kunne yde ekspertise inden for  

 søfart.
9 Gyldighed af eksisterende type- godkendelser Typegodkendelsescertifikater for udstyr angivet på listen,  

 hvorpå der er angivet en gyldighedsdato, bevarer deres gyldighed indtil  

 denne dato.
 Typegodkendelsescertifikater for udstyr, hvorpå der er angivet, at  

 »det gælder indtil videre«, bevarer  deres gyldighed indtil den 1.  

 april 1999. Anmodning om fornyelse af disse certifikater skal rettes til  

 Teknisk kontor i god tid, før certifikatet udløber.
 Vejledningen har virkning fra den 1. januar 1999.
