For en aktionær, der rådede over halvdelen af kapitalen og stemmerne i  

 et selskab, blev der ansøgt om tilladelse til skattefri aktieombytning.  

 Forinden ombytningen var det tanken at foretage en vedtægtsændring, så en  

 mindre del af de aktier, der tilhørte medaktionæren i udlandet, ville blive  

 ændret til B-aktier med 1/10 stemmeret i forhold til de øvrige aktier.  

 Ligningsrådet gav afslag under henvisning til, at vedtægtsændringen alene  

 skulle ske for at gøre den ansøgte ombytning mulig.
Det gjorde i den  

 forbindelse ingen forskel, at vedtægtsændringen var accepteret af  

 medaktionæren uden modydelse eller aftale om senere ændringer i stemmeretten.
Kapitalen og stemmerne i et selskab var ligelig fordelt mellem en dansk  

 aktionær og en japansk aktionær.
Konkret ejede de to aktionærer hver nom.  

 300.000 kr. aktier.
 Selskabet forestod salget af den japanske aktionærs produkter bestående af  

 elektroniske musikinstrumenter og perifert computerudstyr i Skandinavien.
 Forinden ombygningen var det tanken at foretage en ændring af selskabets  

 vedtægter, således at nom. 5.000 kr. af de aktier, som ejes af den japanske  

 aktionær ville blive ændret til B-aktier med 1/10 stemmeret i forhold til de  

 øvrige aktier.
 Efter vedtægtsændringen ville stemmerne være fordelt med 50,4 % til den  

 danske aktionær og 49,6 % til den japanske aktionær.
Vedtægtsændringen var accepteret af medaktionæren uden modydelser eller  

 aftale om senere ændringer i stemmeretten.
Baggrunden var det nære forhold,  

 der har været mellem parterne, og at det japanske selskab var intersseret i  

 at kunne medvirke til et fornuftigt generationsskifte i det danske selskab.
 Ombytningen ønskedes herefter gennemført ved, at den danske aktionær  

 skulle indskyde sin aktiepost i selskabet i et nystiftet holdingselskab mod  

 alene at blive vederlagt med aktier i dette selskab.
 Formålet med ombytningen var at få skabt en hensigtsmæssig koncernstruktur  

 med hensyn til et fremtidigt generationsskifte.
 Det var tilkendegivet, at er ikke er planer om at ændre på ejerforholdet  

 til det fremtidige datterselskab i de første 3 år efter ombytningen.
 I sagen havde en kommune og en region tilsluttet sig, at der blev givet  

 tillaelse, medens en anden kommune og en anden region havde indstillet  

 afslag.
 Ligningsrådet gav afslag på ansøgningen under henvisning til, at  

 vedtægtsændringen alene skulle ske for at gøre den ansøgte ombytning mulig.  

 Ligningsrådet anførte, at det ingen forskel gjorde, at vedtægtsændringen var  

 accepteret af medaktionæren uden modydelse eller aftale om senere ændringer i  

 stemmeretten.
 Ligningsvejledning 1996 S.G.3.5.
