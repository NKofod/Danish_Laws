Til samtlige OR-montører, OR-registrerede servicevirksomheder og skorstensfejere Foranlediget af et uheld for nylig, som nær havde kostet en familie livet,  

 skal byggestyrelsen herved henlede opmærksomheden på risikoen for, at  

 oliefyringsanlæg med blåflammebrændere kan udvikle kulilte (CO eller  

 kulmonoxid).
 Det må generelt indskærpes, at reglerne i byggestyrelsens bekendtgørelse  

 nr. 223 af 14. maj 1984 om bl.a. måling af røggassens kulildteindhold skal  

 overholdes.
 Servicemontøren må derfor ikke justere en blåflammebrænder, skifte dyse  

 eller mellemringe og pakninger, uden at måle kulilteprocenten bagefter.
Det bemærkes, at risikoen for kulilteafgivelse til det rum, hvori  

 oliefyringsanlægget er opstillet, er størst for kondenserende kedler med  

 overtryk i forbrændingskammeret.
Den mindste utæthed i kedlen vil medføre  

 røggasser og dermed risiko for kulilte i bygningen.
Oliefyrsmontører og skorstensfejere skal derfor være særligt omhyggelige  

 med kontrol af sådanne anlæg.
Der bør således foruden foretagelse af  

 OR-fyrtest og kuliltemåling også  foretages en undersøgelse af, om kedlen er  

 tør, og om der fortsat er tilstrækkelig frisklufttilførsel til  

 opstillingsrummet.
Specielt bemærkes, at en enkelt kedeltype af fabrikatet  

 Dancraft × tidligere solgt under betegnelsen Hadwick × i flere tilfælde har  

 vist sig at blive udtæt som følge af korrosion.
Utæthederne har bl.a. været  

 koncentreret ved en renselem i kedlens topplade.
Se vedlagte foto.
 En oliefyrsmontør må ikke efterlade en tilsluttet blåflammebrænder, der  

 udvikler 0,05% kulilte eller mere.
En skorstensfejer, der konstaterer, at kulilteudviklingen er større end  

 0,1% skal straks underrette ejeren/brugeren herom, og anmode denne om at få  

 brænderen justeret.
Samtidig skal ejeren/brugeren informeres om faren ved  

 kulilte.
 Til brug for information af kunder med blåflammebrændere har  

 byggestyrelsen vedlagt et orienteringsbrev, som De venligst bedes  

 fordele/fremsende til alle kunder med Dancraftkedler.
 Yderligere eksemplarer af orienteringsbrevet kan fås hos OR-sekretariatet  

 telf.: (02) 59 51 57 eller hos byggestyrelsens 5. kontor.
