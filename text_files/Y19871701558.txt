 En vognmand havde kørt »hyrekørsel« i en minibus indrettet  

 til befordring af 11 personer uden bevilling.
Ministeriet udtalte , at kørslen er omfattet af lov om buskørsel, idet  

 køretøjet er indrettet til befordring af flere end 9 personer I fremsendelsesbrev af 26. marts 1986 (j.nr. 23 P1-01280-00028-85 og 23  

 Pl-90201-00004-86) med bilag har politimesteren anmodet Direktoratet for  

 Vejtransport om en udtalelse i anledning af en politianmeldelse mod  

 vognmand Hans Jørgen Kæmpe, Søndersø, for ulovlig buskørsel i forbindelse med  

 en indkøbstur i Tyskland den 21. december 1985, og ulovlig hyrekørsel i  

 perioden 5. oktober til 19. november 1985 »forskellige steder i og  

 udenfor Søndersø Kommune«, udført med en minibus af mærket Toyota og  

 indregistreringsnummeret HD 98.127.
 Direktoratet har i brev af 24. september 1986 udtalt sig om førstnævnte  

 forhold og har for så vidt angår anmeldelsen om ulovlig hyrekørsel oversendt  

 sagen til ministeriet til videre foranstaltning.
Det fremgår af den medfulgte politirapport med tilhørende bilag,  

 at Hans Jørgen Kæmpe er anmeldt for i flere tilfælde at have udført  

 hyrekørsel med den omhandlede minibus, der er indrettet til befordring af 11  

 personer, uden bevilling.
Anmeldelsen om den ulovlige kørsel, er indgivet  

 af Søndersø Kommune på foranledning af hyrevognmænd i kommunen.
 Det fremgår af sagen, at Hans Jørgen Kæmpe er indehaver af en bevilling  

 til almindelig hyrekørsel (nr. 107-10). Bevillingen udnyttes med en Ford  

 Granada med indregistreringsnummeret DD 98.761. Det fremgår endvidere, at han  

 ikke er i besiddelse af en tilladelse til erhvervsmæssig persontransport i  

 henhold til busloven, og at han flere gange har fået afslag på ansøgning om  

 tilladelse til turist- og bestillingskørsel.
 Hans Jørgen Kæmpe har ikke ønsket at udtale sig til politirapporten om de  

 nærmere omstændigheder ved den omhandlede kørsel, men i et brev af 6. januar  

 1986 til kommunen har han erkendt, at have udnyttet minibussen til  

 »hyrekørsel« efter telefoniske bestillinger fra kunder.
 Det er ministeriets opfattelse, at den omhandlede kørsel, udført med et  

 motorkøretøj, der er »indrettet til befordring med flere end 9 personer,  

 føreren medregnet«, er omfattet af lov om buskørsel, uanset dens  

 hyrekørselslignende karakter.
Der er tale om erhvervsmæssig bestillingskørsel, der kræver tilladelse af  

 Persontrafikrådet.
Den kørsel Hans Jørgen Kæmpe har udført med den omhandlede  

 minibus i perioden 5. oktober - 19. november 1985 er således en overtrædelse  

 af buslovens § 1, jf. 10.
 Under hensyn til den ulovlige kørsels betydelige omfang finder  

 ministeriet, at der i henhold til lovens § 22 bør nedlægges påstand om straf  

 af bøde på ikke under 10.000 kr.
