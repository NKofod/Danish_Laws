Skriftlig fremsættelse (12. marts 2003) Ministeren for  

 fødevarer, landbrug og fiskeri  

  

 (Mariann Fischer Boel) :
 Herved tillader jeg mig for Folketinget at fremsætte:
Forslag til lov om  

 ændring af lov om foderstoffer (udvidet anvendelsesområde,  

 forsigtighedsprincip  

 m.v.) (Lovforslag nr.
L 182).
Forslaget fremsættes som led i  jord-til-bord  strategien, som  

 fremgår af Europakommissionens Hvidbog om Fødevaresikkerhed (KOM (1999) 719).  

 Efter strategien indføres der et højt forbrugerbeskyttelsesniveau.
Det  

 fremgår,  

 at et vigtigt middel til at sikre dette er evnen til at kunne træffe hurtige  

 og  

 effektive beskyttelsesforanstaltninger uanset hvor i fødevarekæden, der  

 opstår  

 kriser.
 Lovens anvendelsesområde foreslås udvidet for at gøre det muligt  

 at efterleve de fællesskabsbestemmelser, som fastsættes på baggrund af  

  jord-til-bord  strategien i forbindelse med foder- og fødevaresikkerhed.  

 Lovens bestemmelser tilpasses de krav, der stilles i forbindelse med  

 myndighedernes håndtering af bl.a. forsigtighedsprincippet.
Gennemførelsen af forsigtighedsprincippet medfører, at der på et  

 tidligt tidspunkt kan reageres overfor indikationer om, at et foderstof  

 muligvis kan udgøre en fare.
Der er således behov for, at myndighederne kan  

 forhindre anvendelse og salg af produkter, der kan antages at udgøre en fare  

 for menneskers eller dyrs sundhed eller for miljøet.
Ligeledes er der behov  

 for  

 at kunne nedlægge forbud og påbud også i de tilfælde, hvor en analyse ikke  

 kan  

 påvise indhold af et farligt stof, men hvor der foreligger anden  

 dokumentation  

 for, at et parti eller sending er forurenet, f.eks. på baggrund af sporing af  

 forureningen via handelsdokumenter eller lignende.
 Idet jeg i øvrigt henviser til lovforslaget bemærkninger,  

 anbefales det Folketingets velvillige behandling.
