(TIL SAMTLIGE PRAKTISERENDE DYRLÆGER) Ved udstedelse af oprindelses- og sundhedsattester samt  

 vaccinationsattester i forbindelse med eksport af levende dyr, herunder rejse  

 med hund og kat kræver en række lande, at den attest udstedende dyrlæges  

 autorisation skal bekræftes af Veterinærdirektoratet.
Af bl.a. personale- og ressourcemæssige årsager meddeles, at fremover skal  

 attester, der fremsendes til Veterinærdirektoratet til bekræftelse af  

 dyrlægens autorisation - være udfærdiget således, at den underskrivende dyrlæges navn er skrevet  

 med maskinskrift eller tydeligt stemplet med blokbogstaver under signaturen, - være ledsaget af en frankeret og adresseret svarkuvert, som kan benyttes  

 ved returnering af attester.
 Endvidere meddeles, at personlig henvendelse i Veterinærdirektoratet med  

 henblik på bekræftelse af dyrlægens autorisation kun kan finde sted mandag -  

 fredag mellem kl. 1000 - 1400.
 Dyrlæger anmodes herved om at orientere klienter om ovenstående forhold  

 vedrørende indsendelse/aflevering af attester, hvor dyrlægens autorisation  

 ønskes bekræftet.
 Nærværende cirkulære træder i kraft den 15. juli 1986.
