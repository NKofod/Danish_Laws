 Tillæg: Håndvåben; vitale dele.
OMFANG 1. Bestemmelserne er gældende for alt personel i  

 forsvaret, som får udleveret håndvåben og ammunition med tilladelse til  

 opbevaring på vedkommendes bopæl samt de i denne sammenhæng forvaltende  

 myndigheder.
For hjemmeværnet gælder, hvad angår forvaltning særlige  

 bestemmelser fastsat af Chefen for Hjemmeværnet.
FORVALTNING 2. Det påhviler den for forvaltning af håndvåben  

 ansvarlige myndighed (materielforvaltende myndighed) i forbindelse med  

 udlevering/aflevering at drage omsorg for, at våben med individnummer  

 registreres på pågældende persons navn.
Det påhviler personelforvaltende  

 myndighed at underrette materielforvaltende myndighed i forbindelse med et  

 ansættelsesforholds ophør eller pågældende persons overgang til en status,  

 hvor håndvåben ikke skal være udleveret.
3. Våbnet skal fremlægges til eftersyn een gang  

 årligt.
Eftersynet initieres af materielforvaltende myndighed.
 4. Ammunition ombyttes hvert andet år ved  

 materielforvaltende myndigheds foranstaltning.
OPBEVARING 5. På bopælen skal våben og ammunition opbevares hver  

 for sig på steder, der er umiddelbart utilgængelige for uvedkommende.
a.
Pistoler.
 - Pistoler uden vital del opbevares i aflåst gemme.
 - Den vitale våbendel (se tillæg) skal - uanset opbevaringsstedets  

 sikkerhedsmæssige karakter - altid udtages og anbringes i aflåst gemme  

 andetsteds i boligen.
- Ammunition til pistoler skal opbevares for sig og - så vidt muligt - i  

 aflåst gemme.
Haves ingen mulighed herfor vælges det opbevaringssted på  

 bopælen, der anses for sikrest.
b.
Geværer, maskingeværer, maskinpistoler m.v.
 - Våbenet uden vital del opbevares - så vidt muligt - i aflåst gemme.  

 Haves ingen mulighed herfor vælges det opbevaringssted på bopælen, der anses  

 for sikrest.
- Den vitale våbendel (se tillæg) skal altid udtages og anbringes - så  

 vidt muligt - i aflåst gemme andetsteds i boligen.
Haves ingen mulighed  

 herfor vælges det opbevaringssted, der anses for sikrest.
- Ammunition til skydevåben skal opbevares for sig og - så vidt muligt - i  

 aflåst gemme.
Haves ingen mulighed herfor vælges det opbevaringssted, der  

 anses for sikrest.
6. Nøglen/nøgler skal opbevares umiddelbart  

 utilgængeligt for uvedkommende.
Når boligen forlades, skal døre, der giver  

 adgang til boligen, være låst og vinduer være lukkede og tilhaspede.
 7. Våben og ammunition må ikke efterlades i boligen,  

 såfremt ovenstående regler ikke kan efterleves, men skal i så fald enten  

 opbevares på tjenestestedet ved låntagers foranstaltning eller ved  

 tjenestesteds/materielforvaltende myndigheds foranstaltning.
8. Hvor opbevaring af våben kan finde sted på  

 tjenestestedet ved låntagers foranstaltning, kan tillades, at våbnet  

 opbevares i samlet, funktionsduelig stand, såfremt våbnet opbevares i  

 opbevaringsmidler, der er godkendt til opbevaring af FORTROLIGT materiale  

 eller højere klassificeret materiale.
Kun under disse forhold kan tillades,  

 at udleveret kupammunition opbevares under samme lås som våbnet.
Kan våbnet  

 og ammunitionen ikke opbevares som gældende for materiale klassificeret  

 FORTROLIGT eller højere, skal våbnet og ammunitionen opbevares som gældende  

 for opbevaring på bopæl.
TAB OG SKADE 9. Såfremt våbnet, dele heraf og/eller ammunition  

 bortkommer, skal der straks indberettes herom til forvaltende myndighed.
 - Der foretages samtidig anmeldelse til politi og auditør.
 - Hvis det bortkomne atter kommer til veje, indberettes til de  

 myndigheder, hvortil bortkomsten er meddelt, ligesom aflysning af iværksat  

 efterlysning ved politiet skal foretages.
10. Tab og skade som følge af brand eller anden  

 hændelse indberettes ligeledes til forvaltende myndighed med angivelse af de  

 nærmere omstændigheder, samt om politianmeldelse er foretaget.
Eventuelle  

 rester af våbnet sendes til forvaltende myndighed.
BEKENDTGØRELSE 11. Personel, der får udleveret våben og ammunition,  

 skal gøres bekendt med ovenstående ved udlevering af kopi af nærværende  

 FKOBST.
EB T.K.
SØRENSEN generalmajor Chef for Materielstaben Fordeling: Standardfordeling + HRN AFD/UAFD FLVSK HO (285) TILLÆG HÅNDVÅBEN; VITALE DELE Når vital del skal udtages af håndvåben ved opbevaring udtages følgende  

 del:
 (Hærens Materielkommando meddeler årligt pr. 1 FEB Forsvarskommandoen  

 eventuelle rettelser til nærværende tillæg).
