Et moderselskab solgte sit franske datterselskab til en lokal  

 forhandler.
Senere købte moderselskabet det tabsgivende franske selskab  

 tilbage for at undgå uro på markedet.
Tilladelse til fornyet sambeskatning  

 blev givet, idet Ligningsrådet efter en samlet vurdering af sagens  

 omstændigheder fandt, at ophøret og genetableringen af sambeskatningen var  

 forretningsmæssigt begrundet i koncernens interesse i at bevare omsætningen  

 på det franske marked.
PÅ vegne af koncernmoderselskabet M og datterselskabet B ansøgte en  

 revisor Ligningsrådet om fornyet sambeskatning.
Revisor begrundede bl.a.  

 ansøgningen med lempelsen i sambeskatningsbetingelse 1.3.
 Den kommunale skatteforvaltning havde tidligere givet afslag på fornyet  

 sambeskatning med den begrundelse, at M og B tidligere havde været  

 sambeskattet.
Det var oplyst, at selskaberne havde været sambeskattet i 1988. M havde i  

 1987 overtaget helejerskabet af det danske datterselskab A, der ejede  

 aktierne i det franske selskab B.
Som følge af en omstrukturering af  

 koncernen i 1989 blev det besluttet, at aktiviteten i B skulle ophøre.
Salget  

 af A's produkter til det franske marked, som B tidligere havder betjent,  

 skulle fremover ske igennem lokal forhandler.
Revisor anførte, at den lokale forhandler - af grunde uafhængig af det  

 danske selskab A - efterfølgende ønskede at drive salgsvirksomheden i  

 selskabsform.
Selskab A overdrog herefter i 1989 aktierne i B til den lokale  

 forhandler, hvorefter sambeskatningen mellem M og B ophørte.
 Salget på det franske marked var siden 1989 sket igennem det af den lokale  

 forhandler helejede sekskab B, der fortsatte under uændret navn.  

 Navneforbindelsen til det danske selskab A blev herved opretholdt til trods  

 for, at A ikke længere havde ejerinteresser i B.
 I den lokale forhandlers ejerperiode led B tab, og bl.a. for at undgå  

 lukning af B, og dermed uro på markedet, sammenholdt med det danske selskabs  

 fortsatte ønske om at kunne betjene det franske marked samt at skabe høj  

 omsætning, besluttede A at tilbagekøbe aktiekapitalen i B fra den lokale  

 forhandler.
 Det blev af revisor anført, at ophør i 1989, og den nu ønskede  

 genetablering af sambeskatningen, ikke var begrundet i spekulation i  

 sambeskatningsreglerne, men udelukkende var betinget af forretningsmæssige  

 hensyn.
Ligningsrådet kunne imødekomme anmodningen.
Efter en samlet vurdering af  

 sagens omstændigheder fandt Ligningsrådet, at ophøret og genetableringen af  

 sambeskatningen var forretningsmæssigt berundet.
Der blev herved henset til  

 koncernens interesse i at bevare omsætningen mv. på det franske marked.
