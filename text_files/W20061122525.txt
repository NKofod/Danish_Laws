Landsskatteretskendelse vedr.
Anmodning om omgørelse Klagen vedrører, at anmodning om omgørelse ikke er imødekommet.
Landsskatterettens afgørelse Skatteforvaltningen har ikke  

 imødekommet en anmodning om omgørelse, jf. skattestyrelses- lovens § 37 C.
 Landsskatteretten stadfæster  

 skatteforvaltningens afgørelse.
Sagens oplysninger Klageren har i 2002 solgt sin  

 landbrugsejendom og i den forbindelse opnået en fortjeneste på 1.732.371 kr.  

 I  

 december 2002 indbetalte klageren til sin bank 200.000 kr. på en  

 pensionsordning i medfør af pensionsbeskatningslovens § 15 A.  

 Revisorerklæring  

 om fortjenesten forelå den 30. juni 2003 og var således rettidig, idet  

 erklæringen skulle være fremlagt inden den 1. juli 2003.
I forbindelse med  

 fremsendelsen af revisorerklæringen fremsatte klageren ønske om at få  

 fradraget  

 nedsat fra 200.000 kr. til 10.000 kr., idet det blev oplyst, at han ikke  

 kunne  

 udnytte et fradrag på 190.000 kr.
Der blev ikke givet nogen nærmere  

 begrundelse  

 for anmodningen om nedsættelsen af fradraget.
 Skatteforvaltningen henviste  

 som følge af anmodningen til, at imødekommelse af en sådan anmodning  

 forudsatte, at der forelå én af to situationer, jf. pensionsbeskatningslovens  

 §  

 22 og § 15 A, stk. 6:
 At indbetalingen  

 oversteg det maksimale, der må indbetales på en ophørspension (i 2002  

 svarende  

 til 2.060.400 kr.).
 At indbetalingen  

 oversteg den opgjorte skattepligtige fortjeneste (ca. 1,7 mio. kr.).
 Ingen af disse betingelser  

 var opfyldt, hvorfor skatteforvaltningen ikke imødekom anmodningen.
Klagerens revisor begærede  

 herefter tilladelse til omgørelse af dispositionen, idet det blev anført, at  

 salget af den omhandlede ejendom skete efter opløsning af et driftsfællesskab  

 med en nabo.
Driftsfællesskabet ophørte efter uenighed parterne imellem.  

 Efterfølgende udmeldtes en voldgiftsret, der har taget stilling til  

 uenigheden  

 vedrørende de økonomiske forhold.
 Voldgiftskendelsen blev  

 afsagt den 17. december 2003. Kendelsen forpligtede klageren til at betale en  

 leje af mælkekvote på 120.000 kr. til medinteressenten og til at betale løn  

 til  

 medinteressentens ægtefælle på 81.783 kr.
 Som konsekvens af kendelsen  

 anmodede revisoren om nedsættelse af klagerens indkomst for 2002 med i alt  

 201.783 kr., hvilket blev imødekommet af skatteforvaltningen.
 Klagerens revisor har oplyst,  

 at der er et fremførselsberettiget underskud primo 2002 på 652.647 kr.
 Banken har den 23. august  

 2005 meddelt, at man er indforstået med klagerens ønske om omgørelse.
Skatteforvaltningens afgørelse Anmodningen om omgørelse er  

 ikke imødekommet, idet det er en forudsætning, at der i medfør af  

 skattestyrelseslovens § 37 C, stk. 1, er sket en ændring af den privatretlige  

 disposition, hvilket ikke er tilfældet, da der er indskudt 200.000 kr. på en  

 ophørspension, og da dette er accepteret af skattemyndighederne, ligesom der  

 ikke er hjemmel i pensionsbeskatningsloven til at tillade korrektion af  

 indbetalinger udover reglerne i lovens §§ 21 A og 22.
Klagerens påstand og argumenter Revisoren har anført, at  

 begrundelsen for at anmode om omgørelse er, at på tidspunktet for  

 indbetalingen  

 af 200.000 kr. på ophørspension var den tidligere medinteressents krav nok  

 kendt af klageren, men voldgiftskendelse var endnu ikke afsagt.
Reelt var det  

 således ikke på tidspunktet for indbetalingen på ophørspension muligt at  

 fastlægge de endelige indkomstforhold for 2002.
 Revisoren har henvist til den  

 dagældende bestemmelse i skattestyrelseslovens § 37 C, hvoraf bl.a. fremgår,  

 at  

 såfremt dispositionen har haft utilsigtede skattemæssige virkninger, der er  

 væsentlige, kan omgørelse tillades.
 I klagerens tilfælde opstod  

 de utilsigtede skattemæssige konsekvenser, da voldgiftsretten tilkendte  

 klageren driftsudgifter for 2002 efter tidspunktet for indsættelse på  

 ophørspension med virkning for indkomståret 2002. Det har således ikke været  

 muligt at opgøre den eksakte indkomst for 2002 før selvangivelsesfristen og  

 fristen for at indsætte på ophørspension med virkning for salgsåret.
Revisoren har henvist til en  

 afgørelse fra Ligningsrådet offentliggjort i TfS 2004, 626. (SKM2004.291.LR) Revisoren har efterfølgende  

 om de utilsigtede skattemæssige virkninger, der viste sig i 2003, anført:
I 2002 er der såvel før som  

 efter indkomstændringerne en skattepligtig indkomst hos begge ægtefæller på 0  

 kr.
I 2002 er det således alene størrelsen af fremførselsberettiget underskud  

 til senere år, der ændres.
I 2003 er der, inkl.  

 fradraget på ophørspensionen i 2002 en skattepligtig indkomst på 0 kr. hos A  

 og  

 8.635 kr. hos hustruen B.
Det vil reelt sige, at fradragsværdien for 62.565  

 kr.  

 af ophørspensionen er 0 % (udregnet som 2 x 35.600 kr. (personfradrag)   

 8.635  

 kr.). Fradragsværdien for det overskydende beløb er kun 39,59 %.  

 Fradagsværdien  

 er dermed lavere end forventet beskatningsprocent ved udbetaling.
Skattebesparelse ved at  

 indskyde på ophørspension er således i alt 54.410 kr.
Beskatning ved  

 udbetaling  

 bliver mindst 80.000 kr. (39,59 x 200.000 kr.) og formentlig højere, hvis der  

 også pålignes mellem og topskat på udbetalingstidspunktet. Landsskatterettens bemærkninger og begrundelse Det fremgår af  

 skatteforvaltningslovens § 29 (tidligere skattestyrelseslovens § 37 C), at i  

 det omfang en ansættelse af indkomst- eller ejendomsværdiskat hviler på en  

 privatretlig disposition, kan told- og skatteforvaltningen tillade, at en  

 efterfølgende ændring af dispositionen tillægges virkning for ansættelsen af  

 indkomst- eller ejendomsværdiskat (omgørelse), hvis følgende betingelser er  

 opfyldt:
 Dispositionen må  

 ikke i overvejende grad have været båret af hensyn til at spare eller udskyde  

 skatter.
 Dispositionen  

 skal have haft utilsigtede skattemæssige virkninger, der er væsentlige.
 Dispositionen  

 skal have været klart lagt frem for myndighederne.
 De privatretlige  

 virkninger af den ændring af dispositionen, der ønskes tillagt skattemæssig  

 virkning, skal være enkle og overskuelige.
 Alle, der  

 skatteretlige vil blive berørt af en tilladelse til omgørelse, skal tiltræde  

 omgørelsesanmodningen.
Landsskatteretten finder, at  

 klagerens indbetaling i december 2002 på en ophørspension i medfør af  

 pensionsbeskatningslovens § 15 A ikke har haft væsentlige utilsigtede  

 skattemæssige virkninger.
Retten har lagt vægt på, at klageren på  

 indbetalingstidspunktet kunne have forudset de skattemæssige konsekvenser af  

 indbetalingen, idet det burde have stået klart, at indskuddet på  

 pensionsordningen  

 ikke kunne udnyttes fuldt ud i salgsåret, når der henses til indkomstårets  

 underskud og det opsparede underskud fra tidligere år.
Voldgiftskendelsen med  

 den deraf følgende ansættelsesændring for 2002 forøger nok risikoen for ikke  

 at  

 kunne udnytte personfradragene fuldt ud, men kan ikke sig selv begrunde, at  

 indbetalingen på ophørspension har haft utilsigtede skattemæssige virkninger.
 Den  

 påklagede ansættelse stadfæstes derfor.
