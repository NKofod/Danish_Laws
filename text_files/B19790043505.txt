 I henhold til § 25, stk. 3, i lov nr. 313 af 26. juni 1975 om folkeskolen  

 som ændret ved lov nr. 243 af 8. juni 1977 og lov nr. 302 af 8. juni 1978,  

 fastsættes:
 § 1.  Til børn og unge under 18 år, som bor eller  

 opholder sig i amtskommunen, og som modtager specialundervisning og anden  

 specialpædagogisk bistand i henhold til folkeskolelovens § 19, stk. 2, skal  

 amtskommunen sørge for den nødvendige befordring til og fra skole eller  

 afholde udgifterne i forbindelse hermed efter bestemmelserne i denne  

 bekendtgørelse.
 Stk. 2.  Befordringen omfatter såvel børn, der endnu  

 ikke har påbegyndt skolegangen, som skolesøgende børn og unge.
Stk. 3.  Forpligtelsen omfatter befordring mellem skole  

 og hjem eller mellem skole og daginstitution eller formidlet dagpleje i  

 henhold til lov om social bistand.
Amtskommunen skal endvidere sørge for den  

 nødvendige befordring eller afholde udgifterne i forbindelse med befordring  

 til og fra undervisningsinstitutioner (taleinstitutter m. fl.) Stk. 4.  I Københavns og Frederiksberg kommuner  

 varetages amtskommunens opgaver efter denne bekendtgørelse af kommunen.
 § 2.  Amtsrådet træffer afgørelse om art og omfang af  

 elevens befordringsbehov på grundlag af en udtalelse fra skolelægen eller  

 anden sagkyndig udtalelse om elevens egen befordringsevne.
 § 3.  I de tilfælde, hvor en elev efter udtalelsen i  

 henhold til § 2 er i stand til at befordre sig selv til og fra skole, er  

 amtskommunen kun forpligtet til at sørge for befordring, hvis skolevejen  

 opfylder betingelserne i henhold til folkeskolelovens § 25, stk. 1, 1) eller  

 2). Foretages befordringen ved hjælp af særligt hjælpemiddel, anvendes dog  

 bestemmelsen i § 5.
 Stk. 2.  Forpligtelsen til at sørge for befordring efter  

 stk. 1, 1. pkt. kan i stedet opfyldes ved at henvise eleven til offentlige  

 trafikmidler eller til en etableret befordringsordning eller ved at godtgøre  

 elevens udgifter til egen befordring.
 Stk. 3.  I tilfælde af forbigående sygdom, der  

 indebærer, at eleven midlertidigt ikke kan befordre sig selv, anvendes  

 bestemmelserne i §§ 4-6.
 § 4.  For elever, som på grund af alder, fysisk eller  

 psykisk handicap ikke er i stand til at følge den anviste specialundervisning  

 m. v., medmindre de befordres til og fra skole, skal amtskommunen efter  

 forhandling med forældrene sørge for den nødvendige befordring på den efter  

 forholdene mest hensigtsmæssige måde.
 Stk. 2.  Befordringen kan indrettes enten ved kørsel med  

 vognmand eller eventuelt ved sygetransport eller, såfremt forældrene ønsker  

 selv at befordre eleven, ved, at amtskommunen bidrager hertil med et  

 månedligt beløb, der aftales med forældrene.
 Stk. 3.  Hvis det er nødvendigt, at eleven følges til og  

 fra skole eller ledsages under befordringen med bil, bus eller andre  

 befordringsmidler, skal amtskommunen sørge for, at de nødvendige ordninger  

 etableres og afholde de hermed forbundne udgifter.
 § 5.  Hvis eleven er i stand til ved hjælp af særligt  

 hjælpemiddel (elkørestol, sygecykel eller lign.) at befordre sig til og fra  

 skole ved egen hjælp, kan amtskommunen opfylde sin pligt til at sørge for  

 befordring efter § 4 ved at afholde udgifterne til befordringen.
§ 6.  Hvis elevens fysiske eller psykiske handicap  

 tillader det, kan eleven henvises til at benytte offentlige trafikmidler  

 eller etableret skolebefordring i det omfang, dette ikke medfører urimelig  

 lang befordrings- og ventetid.
Om nødvendigt må der indrettes særskilt  

 befordring mellem hjemmet eller skolen og nærmeste offentlige trafikmiddel.
 § 7.  Afgørelser, som amtsrådet - i Frederiksberg  

 kommune kommunalbestyrelsen - træffer i henhold til denne bekendtgørelse, kan  

 inden 4 uger fra afgørelsens meddelelse indbringes for  

 undervisningsministeriet.
 § 8.  Bekendtgørelsen træder i kraft den 1. januar  

 1980.
Undervisningsministeriet, den 22.  

 oktober 1979 P.m.v.
