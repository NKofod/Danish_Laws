Udbetaling 1. Tilskuddet udbetales normalt forskudsvis for et  

 kalenderkvartal ad gangen på grundlag af tilskudsmodtagers skriftlige skøn  

 over de forventede omkostninger ved tilskudsformålet i det pågældende  

 kvartal.
 2. Udbetalingen beregnes som den i tilskudsaftalen  

 fastsatte brøkdel af de forventede omkostninger (opgjort uden moms). Viser  

 det efterfølgende projektregnskab, at omkostningerne blev mindre end  

 forventet, er det for meget udbetalte beløb straks forfaldent til  

 tilbagebetaling, men det kan dog modregnes i det beløb, der skal udbetales  

 for næste kvartal.
 3. Med udbetalingsanmodningen for det andet og de  

 følgende kvartaler må følge kvartalsrapport og projektregnskab for det  

 forløbne kvartal.
 4. Hvis der sælges effekter (komponenter, udstyr eller  

 anlæg), som er tilvejebragt med finansiering af tilskuddet, eller modtaget  

 forsikringssummer for sådanne effekter, og hvis de således opnåede indtægter  

 ikke anses for medgået til arbejdet med tilskudsformålet, skal den del af  

 tilskuddet, der er medgået til anskaffelsen, tilbagebetales.
Terminer for kvartalsrapporter og projektregnskaber 5. Kvartalsrapport og projektregnskab indsendes senest  

 tre uger efter udløbet af hvert kalenderkvartal, sidste gang for det kvartal,  

 hvori arbejdet er afsluttet eller tilskuddet opbrugt.
 6. Om fornødent kan der aftales andre terminer for  

 kvartalsrapporter og projektregnskaber, således at disses periode bringes til  

 at passe med tilskudsmodtagers regnskabsår.
Kvartalsrapporternes indhold 7. Rapporterne skal kort beskrive det i kvartalet  

 udførte arbejde og de opnåede resultater.
Det må oplyses, om arbejdet skønnes  

 at følge tidsplanen, og hvad der agtes gjort for at indhente en eventuel  

 forsinkelse.
Projektregnskabernes indhold 8. I projektregnskaberne må kun medtages omkostninger,  

 som er afholdt i kvartalet, og kun omkostninger som vedrører tilskudsformålet  

 i henhold til det budget, der er lagt til grund for tilskudstilsagnet.
Særlig  

 bemærkes, at hvis der opnås usædvanlige leverandørkreditter for eksempel mod  

 indrømmelse af pant eller ejendomsforbehold, må kun de faktiske betalinger  

 medregnes i kvartalsregnskabet.
 9. Omkostninger, som er afholdt inden det i  

 tilskudsaftalen fastlagte begyndelsestidspunkt, må ikke medtages i  

 projektregnskaberne.
10. I projektregnskaberne skal også medtages de i  

 kvartalet opnåede indtægter vedrørende tilskudsformålet, for eksempel  

 indtægter ved salg af materialer og udstyr m.v., hvis anskaffelsespris er  

 medregnet i regnskaber, der ligger til grund for beregningen af tidligere  

 tilskudsudbetalinger.
Sådanne indtægter modregnes i omkostningerne, inden den  

 nye tilskudsudbetaling beregnes.
 11. Omkostninger og indtægter medregnes uden moms.
 12. Regnskaberne skal specificeres på samme måde, som  

 det budget, der er lagt til grund for tilskudstilsagnet.
 13. Lønninger og generalomkostninger i  

 tilskudsmodtagers egen virksomhed medregnes med de satser og efter de  

 principper, der fremgår af budgettet.
 14. Må det gentages, at en eller flere budgetposter  

 vil komme til at afvige væsentligt fra det budgetterede, må afvigelserne  

 kommenteres.
Andre oplysninger 15. Tilskudsmodtager skal på forlangende give de  

 oplysninger, Industri- og Handelsstyrelsen skønner nødvendige for at følge  

 anvendelsen af tilskuddet, arbejdets forløb og udnyttelsen af dets  

 resultater, og skal på eget initiativ gøre Industri- og Handelsstyrelsen  

 opmærksom på væsentlige afvigelser fra det forventede med hensyn til  

 arbejdets forløb og mulighederne for udnyttelse af dets resultater.
 16. Efter forudgående anmeldelse til tilskudsmodtager  

 skal repræsentanter for Industri- og Handelsstyrelsen have adgang til på  

 stedet at sætte sig ind i alle forhold vedrørende tilskudsformålet.
Revisorerklæring om projektregnskaber 17. Enten i forbindelse med revisionen af  

 tilskudsmodtagers årsregnskab eller sammen med de enkelte projektregnskaber  

 indsendes en erklæring fra tilskudsmodtagers statsautoriserede eller  

 registrerede revisor om, hvorvidt projektregnskabernes indhold er i  

 overensstemmelse med den af revisor reviderede bogføring og med  

 bestemmelserne i tilskudsaftalen og »Almindelige betingelser...«.
 18. Gennemføres der ikke normalt en revision af  

 tilskudsmodtagers regnskaber ved en statsautoriseret eller registreret  

 revisor, eller er det af anden grund umuligt eller uhensigtsmæssigt at  

 indsende den i punkt 17 nævnte revisorerklæring, påhviler det  

 tilskudsmodtager inden første udbetaling af tilskuddet at træffe aftale med  

 Industri- og Handelsstyrelsen om anden form for kontrol af  

 projektregnskaberne.
Tilskudsmodtagers årsregnskab 19. Senest seks måneder efter afslutningen af  

 tilskudsmodtagers regnskabsår indsendes til Industri- og Handelsstyrelsen et  

 eksemplar af det reviderede årsregnskab med eventuelt nødvendige kommentarer.  

 Årsregnskab indsendes sidste gang for det regnskabsår, hvori sidste del af  

 tilskuddet udbetales.
20. Årsregnskabet skal omfatte hele tilskudsmodtagers  

 virksomhed.
Er tilskudsmodtager et personligt firma, skal der i regnskabet  

 eller i et bilag redegøres for indehaverens samlede indtægter og formue.
 21. Udarbejdes der ikke et revideret regnskab for  

 tilskudsmodtager, påhviler det tilskudsmodtager inden første udbetaling af  

 tilskuddet at træffe aftale med Industri- og Handelsstyrelsen om anden form  

 for regnskabsmæssig orientering.
 22. Omfatter tilskudsaftalen flere tilskudsmodtagere,  

 må årsregnskab og/eller selvangivelse indsendes for hver af  

 tilskudsmodtagerne med mindre andet aftales.
Annulering af resttilsagn 23. Medmindre tilskudsmodtager opnår anden aftale,  

 annulleres den del af tilskudstilsagnet, som ikke er udnyttet i henhold til  

 projektregnskaber, for hvilke der foreligger revisorerklæring, senest seks  

 måneder efter den i tilskudsaftalen fastsatte slutdato.
Et eventuelt for  

 meget udbetalt tilskudsbeløb er forfaldent til tilbagebetaling straks.
Tilbagebetaling af tilskuddet 24. Opnår tilskudsmodtager indtægter eller fordele ved  

 udnyttelse af resultaterne af de aktiviteter, der er ydet tilskud til, skal  

 der betales en afgift til Industri- og Handelsstyrelsen.
 25. Pligten til at betale afgift vedvarer, indtil  

 Industri- og Handelsstyrelsen i alt har modtaget et beløb svarende til det  

 udbetalte tilskudsbeløb uden tillæg af nogen art.
26. Ved salg af produkter, hvori indgår en udnyttelse  

 af resultaterne, beregnes afgiften som en procentdel af fakturaprisen (uden  

 moms) med fradrag af rabatter m.v., som er specificeret på fakturaen.
Indgår  

 en udnyttelse af resultaterne kun i en del af de på en faktura specificerede  

 ydelser, beregnes afgiften kun af denne del af fakturaprisen.
 27. Ved salg af licensrettigheder og Know-how, hvori  

 indgår en udnyttelse af resultaterne, beregnes afgiften som en procentdel  

 såvel af alle engangsbetalinger som af alle løbende betalinger.
 28. De i punkterne 26 og 27 nævnte procentdele  

 fastsættes i tilskudsaftalen.
29. Opnår tilskudsmodtager på anden måde indtægter  

 eller fordele ved udnyttelse af resultaterne, skal der optages forhandling om  

 fastsættelse af en afgift.
Udgangspunktet for en sådan forhandling skal være,  

 at tilskuddet ved denne afgift og eventuelle andre afgifter kan ventes  

 tilbagebetalt i løbet af fem år efter det i tilskudsaftalen fastsatte  

 sluttidspunkt for de aktiviteter, der ydes tilskud til.
30. Afgiften opgøres kvartalsvis og forfalder til  

 betaling til Industri- og Handelsstyrelsen den sidste dag i kvartalet med  

 sidste rettidige betalingsdag to måneder senere.
Ved for sen betaling betales  

 morarenter fra forfaldsdagen med en rentesats svarende til diskontoen med  

 tillæg af 5% pr. år. afgiftopgørelsen fremsendes hvert kvartal, også selv om  

 tilskudsmodtager ikke har opnået indtægter eller fordele ved udnyttelse af  

 resultaterne.
 31. På forlangende fra Industri- og Handelsstyrelsen  

 afgives en erklæring fra tilskudsmodtagers revisor om, hvorvidt de  

 kvartalsvise afgiftsopgørelser er i overensstemmelse med bogføringen og med  

 bestemmelserne i tilskudsaftalen og »Almindelige betingelser...«.
 32. Endvidere afgiver tilskudsmodtager sådanne andre  

 oplysninger, som Industri- of Handelsstyrelsen skønner nødvendige for at  

 følge udnyttelsen af resultaterne af de aktiviteter, der er ydet tilskud til.  

 På forlangende skal der også om sådanne yderligere oplysninger afgives en  

 erklæring fra tilskudsmodtagers revisor.
Retten til resultaterne 33. Resultaterne af de aktiviteter, der er ydet  

 tilskud til, tilhører tilskudsmodtager.
34. Resultaterne må ikke offentliggøres eller stilles  

 til rådighed for andre, uden Industri- og Handelsstyrelsen forinden  

 skriftligt har givet sit samtykke hertil.
Dette gælder dog ikke den  

 udveksling af viden, erfaringer og resultater, der måtte følge af en i  

 tilskudsaftalen omtalt samarbejdsaftale mellem tilskudsmodtager og andre.
 35. Viser det sig, at tilskudsmodtagers udnyttelse af  

 resultaterne ikke giver rimelig sandsynlighed for en tilbagebetaling af  

 tilskuddet i løbet af fem år, kan Industri- og Handelsstyrelsen - efter  

 forhandling med tilskudsmodtager og med respekt af andres rettigheder i  

 henhold til en i tilskudsaftalen omtalt samarbejdsaftale - lade andre udnytte  

 resultaterne uden betaling af vederlag til tilskudsmodtager.
Misligeholdelse 36. Medmindre tilskudsmodtager eller hans bo opnår  

 anden aftale, medfører væsentlig misligholdelse af bestemmelserne i  

 tilskudsaftalen eller i »Almindelige betingelser...«, at udbetalte  

 dele af tilskuddet forfalder til tilbagebetaling straks, samt at en endnu  

 ikke udbetalt del af tilskuddet bortfalder.
Omfatter tilskudsaftalen flere  

 tilskudsmodtagere, indtræder de nævnte virkninger, selv om det kun er en af  

 tilskudsmodtagerne, der væsentligt misligeholder bestemmelserne.
 37. Som væsentlig misligholdelse anses det blandt  

 andet:
a. hvis en forfalden afgift ikke betales senest to måneder efter  

 forfaldsdagen, b. hvis tilskudsmodtager standser sine betalinger, erklæres konkurs, eller  

 træder i likvidation, eller indleder forhandlinger om tvangsakkord, eller  

 hvis der foretages udlæg eller arrest hos tilskudsmodtager, c. hvis tilskudsmodtager eller andre - udover hvad der måtte følge af en i  

 tilskudsaftalen omtalt samarbejdsaftale - uden Industri- og Handelsstyrelsens  

 samtykke udnytter resultaterne af de aktiviteter, der er ydet tilskud til, i  

 udlandet, uden at der forinden er etableret en udnyttelse i Danmark i et  

 efter Industri~ og Handelsstyrelsens skøn rimeligt omfang, d. hvis anvendelsen af tilskuddet, aktiviteternes gang eller ændringer i  

 samarbejdsforhold, kapitalforhold, ledelse eller andre forhold hos  

 tilskudsmodtager medfører væsentlige ændringer fra forudsætningerne for  

 tilskudstilsagnet, e. hvis en kapitalandel med bestemmende indflydelse over et  

 tilskudsmodtagende selskab skifter ejer, eller f. hvis tilskudsmodtager ved grov eller vedvarende forsømmelighed eller  

 skødesløshed på anden måde tilsidesætter sine forpligtelser i henhold til  

 tilskudsaftalen og »Almindelige betingelser...«.
Søgsmål 38. I tilfælde af søgsmål er tilskudsmodtager  

 forpligtet til, hvis Industri- og Handelsstyrelsen forlanger det, at møde for  

 vedkommende ret i København efter kald og varsel som til inden for  

 retskredsen boende.
Hvis Industri- og Handelsstyrelsen ønsker det, kan sagen  

 behandles og pådømmes ved underret uden hensyn til sagsgenstandens størrelse.
