 I medfør af § 31 i lov om byfornyelse og boligforbedring, jf.  

 lovbekendtgørelse nr. 501 af 21. juli 1987, fastsættes:
 § 1.  Kommunalbestyrelsens beslutninger efter lovens  

 §§ 26, stk. 1, § 27, stk. 2, og § 30, stk. 1, kan af ejeren eller mindst 1/4  

 af de lejere i ejendommen, der berøres af afgørelsen, indbringes for  

 byfornyelsesnævnet.
 Stk. 2.  Kommunalbestyrelsens beslutninger efter § 29,  

 stk. 1, kan af ejendommens ejer indbringes for byfornyelsesnævnet.
 Stk. 3.  Kommunalbestyrelsen skal underrette de  

 klageberettigede om de beslutninger, der kan påklages efter stk. 1 og stk. 2.  

 Underretningen skal indeholde oplysning om klageadgang og klagefrist, jf.  

 lovens § 80, stk. 1.
 § 2.  Bekendtgørelsen træder i kraft den 1. oktober  

 1988.
