 Ved den skatte- og afgiftsmæssige værdiansættelse af sælgerpantebreve, jf.  

 skattedepartementets cirkulære af 11. februar 1976, skal kursen og den hertil  

 svarende effektive rente ansættes i overensstemmelse med handelsværdien.
For et ugaranteret sælgerpantebrev med sikkerhed i et enfamiliehus og med  

 en årlig ydelse på 12%, heraf rente 9%, til udløb over ca. 16 år og med et  

 ejerskiftefradrag på 10% af restgælden, vil ansættelsen kunne foretages på  

 grundlag af den efterfølgende oversigt som graduerer pantebrevskursen efter  

 pantebrevets prioritetsstilling i procent af pantets handelsværdi.
Ved  

 prioritetsstillingen forstås i denne forbindelse belåningsgrænsen, bestemt  

 ved pantebrevets yderligststående krone.
Hvor pantebrevssikkerheden består i andet end et enfamiliehus, vil kursen  

 som hovedregel være lavere.
Dette vil ligeledes være tilfældet, hvis  

 pantebrevet indeholder vilkår om rentehenstand eller afdragsfrihed, hvis  

 ejerskifteafdraget udgør mindre end 10% af restgælden, hvis den foranstående  

 prioritering er ufordelagtig, eller hvis pantebrevet er klausuleret således,  

 at dets prioritetsstilling kan forringes.
Ansættelsen af kursen vil da kunne  

 foretages med udgangspunkt i overstående oversigt, idet der efterfølgende må  

 korrigeres skønsmæssigt for den betydning, de pågældende forhold må antages  

 at have for pantebrevets handelsværdi.
 Det seneste cirkulære om kursudviklingen på sælgerpantebreve er  

 SD-cirkulære 1981-33 af 13. oktober 1981.
