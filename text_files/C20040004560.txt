 Vejledning om erstatning og godtgørelse til indsatte i  

 kriminalforsorgens institutioner og til dømte og prøveløsladte under  

 udførelse  

 af samfundstjeneste for følger af ulykkestilfælde m.v.
Indledning 1.  

  

 Reglerne om  

 erstatning og godtgørelse for følger af ulykkestilfælde m.v. er i medfør af  

 straffuldbyrdelseslovens § 6 fastsat administrativt i bekendtgørelsen om  

 erstatning og godtgørelse til indsatte i kriminalforsorgens institutioner og  

 til dømte og prøveløsladte under udførelse af samfundstjeneste for følger af  

 ulykkestilfælde m.v.
 Efter reglerne i bekendtgørelsen ydes erstatning og godtgørelse  

 med udgangspunkt i reglerne i lovgivningen om sikring mod følger af  

 arbejdsskade.
Anvendelsesområdet for kriminalforsorgens  

 erstatningsordning 2.  

  

 Kriminalforsorgens  

 erstatningsordning indebærer, at indsatte i kriminalforsorgens institutioner  

 samt dømte og prøveløsladte under udførelse af samfundstjeneste får  

 erstatning  

 og godtgørelse, hvis de kommer til skade.
3.  

  

 Bekendtgørelsen  

 omfatter udtrykkeligt indsatte, herunder varetægtsarrestanter, der opholder  

 sig  

 i kriminalforsorgens institutioner.
Børn, der tages med af en indsat under  

 opholdet, er ikke omfattet af erstatningsordningen.
Prøveløsladte, der  

 midlertidigt har fået frivilligt ophold i det fængsel (Københavns Fængsler),  

 hvorfra prøveløsladelse har fundet sted (hospitantordningen), er heller ikke  

 omfattet af erstatningsordningen.
Udover indsatte i fængslerne og arresthusene omfatter  

 bekendtgørelsen også dømte, der udstår fængselsstraf eller forvaring i en af  

 kriminalforsorgens pensioner, samt dømte, der opholder sig i en af  

 kriminalforsorgens pensioner i forbindelse med betinget dom, betinget  

 benådning  

 eller prøveløsladelse med vilkår om ophold dér.
Medanbragte familiemedlemmer  

 og  

 andre, der bor eller opholder sig frivilligt i kriminalforsorgens pensioner,  

 er  

 ikke omfattet af erstatningsordningen.
 Endelig omfatter bekendtgørelsen udtrykkeligt betinget dømte og  

 prøveløsladte med vilkår om samfundstjeneste, hvis de kommer til skade under  

 udførelsen af samfundstjenesten.
4.  

  

 Dømte, der efter  

 reglerne om udgang er udstationeret til eller efter straffuldbyrdelseslovens  

 §  

 78, stk. 1-2, er anbragt i institutioner m.v. uden for kriminalforsorgen, kan  

 også være omfattet af bekendtgørelsen.
Det afhænger af en konkret vurdering i  

 hvert enkelt tilfælde af opholdets karakter.
Hvis der i samarbejde med  

 kriminalforsorgen er fastsat nærmere vilkår for opholdet, herunder for  

 adgangen  

 til at bringe det til ophør ved beslutning om tilbageførsel til vedkommende  

 institution, vil opholdet kunne sidestilles med ophold i kriminalforsorgens  

 institutioner.
Da der normalt altid fastsættes sådanne vilkår for opholdet,  

 vil  

 det i praksis betyde, at udstationerede og anbragte efter  

 straffuldbyrdelseslovens § 78, stk. 1-2, er omfattet af bekendtgørelsen.
Bekendtgørelsen gælder dog ikke i forhold til skader, der  

 indtræder under ophold i institutioner m.v. uden for kriminalforsorgen, hvis  

 der for ophold i den pågældende institution m.v. gælder regler om erstatning  

 og  

 godtgørelse for følger af ulykkestilfælde m.v., som svarer til  

 kriminalforsorgens erstatningsordning.
Det er f.eks. tilfældet for ophold i  

 institutioner, der er omfattet af Socialministeriets bekendtgørelse om  

 forsikring efter lov om forsikring mod følger af arbejdsskade for personer,  

 der  

 er optaget i døgnophold i boformer m.v. efter lov om social service.
Skadesbegrebet 5.  

  

 Ved skade forstås  

 ulykkestilfælde, skadelige påvirkninger af højst 5 dages varighed, pludselige  

 løfteskader og erhvervssygdomme.
Bekendtgørelsen omfatter således også  

 ulykkestilfælde, der ikke skyldes arbejde eller de forhold, hvorunder dette  

 foregår, og uanset at det er indtruffet i fritiden.
 Bortset fra den omstændighed, at kriminalforsorgens  

 erstatningsordning omfatter ethvert ulykkestilfælde, som skadelidte kommer ud  

 for, og ikke kun de ulykkestilfælde, der skyldes arbejde eller de forhold,  

 hvorunder dette foregår, svarer skadesbegrebet til arbejdsskadebegrebet i  

 arbejdsskadelovens §§ 9-10.
6.  

  

 Der kan ydes  

 erstatning og godtgørelse for skader, der indtræffer under opholdet i  

 institutionen.
Endvidere ydes erstatning m.v. for skader, som indtræffer  

 under  

 arbejde uden for institutionen, medmindre skadelidte arbejder for en  

 arbejdsgiver, som er uafhængig af institutionen.
Erstatning m.v. ydes også  

 for  

 skader, som indtræffer under uddannelse uden for institutionen, eller som  

 indtræffer under anden godkendt aktivitet uden for institutionen.
Erstatning  

 og  

 godtgørelse ydes endelig, når skaden indtræffer under færden i forbindelse  

 med  

 arbejde, uddannelse eller anden godkendt aktivitet.
 For personer, der er idømt en betinget straf eller er  

 prøveløsladt med vilkår om samfundstjeneste, ydes erstatning og godtgørelse,  

 når skaden indtræffer under udførelsen af samfundstjenesten.
7.  

  

 Desuden ydes der  

 erstatning og godtgørelse for skader, som indtræffer under udøvelse af  

 aktiviteter m.v., der afvikles i kriminalforsorgens regi og under  

 kriminalforsorgens ledelse og ansvar som led i straffuldbyrdelsen.
Det gælder  

 således skader indtruffet under skibstogter, fjeldvandringsture, skiture og  

 lignende  

 samt under studieture, der gennemføres som led i et undervisningsforløb, samt  

 ledsagede udflugter fra en institution.
 Derimod er skader, som pådrages under udgang f.eks. med henblik  

 på besøg hos bestemte personer m.v. (orlov), ikke omfattet af  

 bekendtgørelsen.
Særligt om ulykkestilfælde 8.  

  

 Ulykkestilfælde  

 vil udgøre størstedelen af de skader, der er omfattet af bekendtgørelsen.
Ved et ulykkestilfælde forstås en udefra kommende eller  

 virkende, af den skadelidtes vilje uafhængig, pludselig indtrædende  

 begivenhed,  

 der har en skadelig påvirkning af den pågældendes helbredstilstand til følge.  

 Der skal således foreligge en pludselig indtrådt begivenhed, f.eks. stød,  

 slag  

 (herunder vold), forvridning, gled eller fald, for at skaden kan anses som et  

 ulykkestilfælde.
Skader, som skadelidte påfører sig selv med vilje  

 (forsætligt), falder uden for, men derimod ikke skader som pådrages ved  

 tilsidesættelse af almindelige forsigtighedshensyn.
Endvidere skal det være  

 en  

 udefra kommende påvirkning, som har haft en skadelig indflydelse på  

 skadelidtes  

 helbredstilstand.
Skyldes skaden en sygelig tilstand hos skadelidte, er der  

 således ikke tale om et ulykkestilfælde.
Særligt om hjælpemidler 9.  

  

 Beskadiges  

 proteser, briller eller lignende hjælpemidler i forbindelse med et  

 ulykkestilfælde,  

 vil skadelidte tillige kunne have krav på at få sine udgifter til reparation  

 eller eventuelt fornyelse af hjælpemidlet betalt, også selv om den dømte ikke  

 samtidig har pådraget sig personskade.
Der er i forhold til betaling af  

 brillestel fastsat et maksimumsbeløb, der i 2004 er på 918,03 kr.
Beløbet  

 reguleres én gang årligt af Arbejdsskadestyrelsen.
 Anmeldelse til Arbejdsskadestyrelsen m.v.
 10.  

  

 En skade skal  

 altid anmeldes til Arbejdsskadestyrelsen, hvis skadelidte anmoder om det.  

 Herudover skal en skade kun anmeldes, hvis skaden antages at kunne begrunde  

 krav på ydelser efter arbejdsskadeloven.
 Anmeldelsespligten omfatter således ikke småskader som f.eks.  

 splinter, skrammer og buler, der ikke er behandlingskrævende.
Reglerne om anmeldelsespligt er ikke til hinder for, at  

 vedkommende institution selv betaler den skadelidtes udgifter til reparation  

 eller fornyelse af proteser, briller eller lignende hjælpemidler (for  

 brillestel dog højst det gældende maksimumsbeløb), i stedet for at anmelde  

 ulykkestilfældet m.v. til Arbejdsskadestyrelsen.
Det er en betingelse for  

 således at undlade anmeldelse, at den indsatte ikke anmoder om, at  

 ulykkestilfældet m.v. anmeldes til Arbejdsskadestyrelsen.
Det er endvidere i  

 almindelighed en betingelse, at den skadelidte ikke samtidig har pådraget sig  

 personskade, medmindre der er tale om småskader.
11.  

  

 Pligten til at  

 anmelde skader til Arbejdsskadestyrelsen påhviler den institution, hvor  

 skaden  

 er indtruffet.
Hvis skadelidte opholder sig i en institution m.v. uden for  

 kriminalforsorgen,  

 påhviler pligten den institution, hvorfra den indsatte er udstationeret,  

 eller  

 moderinstitutionen.
For skader, der indtræffer under udførelse af  

 samfundstjeneste, påhviler anmeldelsespligten den afdeling, som fører tilsyn  

 med, at skadelidte overholder vilkåret om samfundstjeneste.
12.  

  

 Anmeldes en skade  

 ikke til Arbejdsskadestyrelsen, skal der gøres fyldige notater svarende til  

 de  

 oplysninger, der normalt skal afgives ved anmeldelse af ulykkestilfælde.
Det  

 vil i de fleste tilfælde være mest hensigtsmæssigt, at der udfyldes en  

 anmeldelsesblanket, der opbevares i institutionen.
13.  

  

 Afgørelse om  

 erstatning og godtgørelse for følger af en skade træffes af  

 Arbejdsskadestyrelsen, og Arbejdsskadestyrelsens afgørelser kan indbringes  

 for  

 Den Sociale Ankestyrelse.
Da enhver skade i almindelighed skal anmeldes til  

 Arbejdsskadestyrelsen, vil der kun sjældent være tale om, at  

 kriminalforsorgens  

 institutioner og afdelinger træffer afgørelse i forvaltningslovens forstand  

 om  

 spørgsmål om anvendelse af reglerne i bekendtgørelsen.
Meddeles en sådan  

 afgørelse i givet fald skriftligt, skal den efter forvaltningslovens § 25,  

 stk.  

 1, være ledsaget af klagevejledning.
Den almindelige vejledningspligt efter  

 forvaltningslovens § 7, stk. 1, medfører, at afgørelsen også om fornødent  

 skal  

 være ledsaget af klagevejledning, selv om den alene meddeles mundtligt.
 14.  

  

 Vejledning nr. 66  

 af 16. maj 2001 om erstatning og godtgørelse til indsatte i  

 kriminalforsorgens  

 institutioner og til dømte under udførelse af samfundstjeneste for følger af  

 ulykkestilfælde m.v. bortfalder.
