Klage  

 over laserbehandling af tatovering Nævnet fandt ikke grundlag for at kritisere, at  

 speciallægen behandlede patientens tatovering med laser.
Nævnet kunne oplyse, at tatoveringer kan fjernes på  

 forskellig måde.
Laserbehandling er en skånsom måde at fjerne tatoveringer  

 på.  

 Princippet er, at der anvendes en laserstråle af særlig bølgelængde (farve)  

 og  

 med passende stor energi i pulse af passende kort varighed til at  

 tatoveringens  

 farvekorn, som er placeret i læderhuden, sprænges og derefter transporteres  

 bort af kroppens hvide blodlegemer, uden at det omgivende væv lider væsentlig  

 skade.
Videre kunne nævnet oplyse, at laserstrålens  

 karakteristika og farven på tatoveringskornene har stor betydning for  

 behandlingens effekt.
Laserbehandling med Alexandrite-laser 7 mm, 10ms, 20J  

 er  

 for så vidt angår bølgelængde, energi, pulslængde og vævsgennemtrængningsevne  

 relevant til fjernelse af blå (sorte) tatoveringer.
Den er derimod mindre  

 egnet  

 til behandling af røde partier, idet varmepåvirkningen vil være for stærk med  

 risiko for en brandsårslignende effekt, hvilket kan give et mindre  

 tilfredsstillende kosmetisk resultat med fortykket ardannelse, specielt hvis  

 der i efterforløbet opstår infektion.
 Det var nævnets opfattelse, at de fremsendte  

 fotografier viste, at patientens tatovering indeholdt partier med rød farve  

 og  

 partier med blå (sort) farve.
 Det fremgik ikke af journalen hvilke partier af  

 tatoveringen, der blev behandlet med laser, hvorfor nævnet fandt, at  

 speciallægens journalføring var utilstrækkelig.
 Nævnet fandt endvidere grundlag for at kritisere, at  

 speciallægen undlod at give infektionsforebyggende behandling til patienten i  

 forbindelse med indgrebet.
 Nævnet kunne oplyse, at vævet i et laserbehandlet  

 tatoveret område er sartere med mindre tærskel for komplikationer, hvorfor  

 infektionsforebyggende behandling er relevant ikke mindst, hvis tidligere  

 behandlinger allerede har givet anledning til fortykket ardannelse i  

 tatoveringen.
