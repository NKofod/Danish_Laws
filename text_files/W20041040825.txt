Fratrædelsesgodtgørelse  

 - generel omstrukturering - fradrag i efterløn - sidestilles med rådighedsløn Resumé  



  

 Medlemmet søgte den 4. juli 2002 - som 61-årig - om at gå på efterløn pr.  

 1. august 2002.  


  

 Medlemmet havde været ansat som konsulent i Told- og Skattestyrelsen.
Han  

 søgte  

 den 16. april 2002 om fratrædelsesgodtgørelse og aftalte med arbejdsgiveren,  

 at  

 han ville fratræde pr. 1. august 2002 mod tilkøb af pensionsalder på 1 år og  

 3  

 måneder og en fratrædelsesgodtgørelse på 116.925 kr., svarende til 5,27  

 måneders løn.  


  

 Kassen meddelte, at medlemmets fratrædelsesgodtgørelsen skulle medføre  

 fradrag  

 i efterlønnen, da medlemmet havde sagt sit arbejde op med kortere varsel end  

 de  

 3 år, hvor han ville have haft ret til rådighedsløn.  


  

 Medlemmet har anført, at hans stilling ikke blev nedlagt i forbindelse med  

 hans  

 fratræden.  


  

 Ankenævnet fandt ikke, at fratrædelsesgodtgørelsen kunne anses for løn eller  

 rådighedsløn m.v. eller en ydelse, der træder i stedet herfor  


  

 Ankenævnet lagde ved afgørelsen vægt på Personalestyrelsens udtalelse,  

 hvorefter det hverken principielt eller i praksis generelt kunne lægges til  

 grund, at afsked med rådighedsløn ville være en umiddelbar konsekvens af, at  

 der ikke i de konkrete tilfælde var blevet indgået en aftale om frivillig  

 fratræden.  

  

 Ankenævnet fandt herefter, at efterlønnen skal udskydes efter de almindelige  

 regler, hvorefter udskydelsen foretages for den periode en  

 fratrædelsesgodtgørelse  

 træder i stedet for løn i en evt. manglende opsigelsesperiode, jf. § 6,  

 stk. 1-3, i bekendtgørelse om overgang til, udtræden af og genindtræden  

 i  

 efterlønsordningen samt optjening af præmie.  


  

 Da medlemmet den 29. april 2002 sagde sin stilling op til udgangen af juli  

 måned 2002 havde medlemmet således sagt op med 3 måneders varsel, i hvilken  

 periode han havde fået løn, og der var derfor ikke grundlag for at udskyde  

 efterlønnen.
Vedrørende Ankenævnet har behandlet Deres klage på møde den 11.  

 marts 2004.
Nævnet traf denne A F G Ø R E L S E ...s fratrædelsesgodtgørelse skal ikke fradrages i  

 hans  

 efterløn pr. 1. august 2002 efter § 36, stk. 1, nr. 1), i  

 bekendtgørelse  

 om fleksibel efterløn.
Ankenævnet lægger ved afgørelsen til grund, at   

 	... den 29. april  

 2002 søgte om sin afsked som tjenestemand som konsulent ved Told og Skat, og   

 	  

 Told og Skat den 29.  

 maj 2002 meddelte ...s afsked fra udgangen af juli måned 2002, således at han  

 i  

 henhold til frivillig fratrædelsesordning mellem Dansk Told og Skatteforbund  

 og  

 Told og Skattestyrelsen ville blive tillagt 1 år og 3 måneder i ekstraordinær  

 pensionsalder og tillagt et fratrædelsesbeløb på 116.925 kr.
 Ankenævnet lægger ved afgørelsen vægt på Personalestyrelsens  

 udtalelse af 6. januar 2004 om, at det hverken principielt eller i praksis  

 generelt kan lægges til grund, at afsked med rådighedsløn vil være en  

 umiddelbar  

 konsekvens af, at der ikke i de konkrete tilfælde er blevet indgået en aftale  

 om frivillig fratræden.
Personalestyrelsen begrundede denne opfattelse med, at formålet  

 med Finansministeriets aftale med tjenestemændenes centralorganisationer om  

 bl.a. frivillig fratræden er at skabe mulighed for en fleksibel  

 personaletilpasning i tilfælde, hvor ansættelsesmyndigheden vurderer, at  

 personalereduktioner er eller forudses at blive nødvendige eller i de særlige  

 tilfælde, hvor personaletilpasninger kan forudses at blive nødvendige for at  

 rette op på en skæv aldersfordeling.
Det er også et personalepolitisk sigte  

 med  

 reglerne om frivillig fratræden at give mulighed for, at en nødvendig  

 personalereduktion  

 i videst muligt omfang kan ske frivilligt.
 Personalestyrelsen tilføjede, at det har formodningen imod sig, at  

 der kan indgås aftale om frivillig fratræden med en medarbejder, hvis der er  

 en  

 til vished grænsende sandsynlighed for, at den pågældende ellers ville blive  

 afskediget med rådighedsløn og efterfølgende pension, idet de samlede  

 økonomiske  

 vilkår i sidstnævnte tilfælde er væsentligt gunstigere end i førstnævnte  

 tilfælde.
 Ankenævnet finder på denne baggrund ikke, at  

 fratrædelsesgodtgørelsen kan anses for løn eller rådighedsløn m.v. eller en  

 ydelse, der træder i stedet herfor.
 Der er således ikke hjemmel til at foretage fradrag for  

 fratrædelsesgodtgørelsen i ...s efterløn efter § 36, stk. 1, nr.1,  

 i  

 bekendtgørelse om fleksibel efterløn.
 Ankenævnet finder herefter, at efterlønnen skal udskydes efter de  

 almindelige regler, hvorefter udskydelsen foretages for den periode en  

 fratrædelsesgodtgørelse træder i stedet for løn i en evt. manglende  

 opsigelsesperiode, jf. § 6, stk. 1-3, i bekendtgørelse om overgang  

 til, udtræden af og genindtræden i efterlønsordningen samt optjening af  

 præmie.
 Da ... den 29. april 2002 sagde sin stilling op til udgangen af  

 juli måned 2002 har ... således sagt op med 3 måneders varsel, i hvilken  

 periode han har fået løn, og der er derfor ikke grundlag for at udskyde  

 efterlønnen efter den ovenfor nævnte regel i bekendtgørelse om overgang til,  

 udtræden af og genindtræden i eftrlønsordningen samt optjening af præmie.
 Der henvises til arbejdsløshedsforsikringslovens § 74 h,  

 stk. 1, jf. lovbekendtgørelse nr. 603 af 25. juni 2001 og § 36,  

 stk. 1, i Arbejdsdirektoratets bekendtgørelse nr. 594 af 22. juni 2001  

 om  

 fleksibel efterløn samt § 6 stk. 1-3, i bekendtgørelse nr. 349 af  

 15.  

 maj 2001 om overgang til, udtræden af og genindtræden i efterlønsordningen  

 samt  

 optjening af præmie.
 Ankenævnet ændrer herefter direktoratets afgørelse af 28. august  

 2002.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
...  

  

 Arbejdsløshedskasse Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
Det fremgår af sagen, at De i april 2002 søgte Deres afsked som  

 tjenestemand.
Det fremgår af aftalen mellem Dansk Told & Skatteforbund og  

 Told- og Skattestyrelsen,  

  

 at  

  

 afskeden var betinget af, at De ville få tillagt 1 år og 3 mdr´s  

 ekstraordinær  

 pensionsalder samt modtage et fratrædelsesbeløb på 116.925,- kr. svarende til  

 5,27 måneders løn.
Det fremgår videre,  

  

 at  

  

 De ønskede at fratræde den 31. juli 2002.
 Ved brev af 29. maj 2002 meddelte Told- og Skattestyrelsen Dem, at  

 Deres ansøgning om frivillig fratræden kunne imødekommes på de i ansøgningen  

 anførte vilkår.
 A-kassen modtog den 4. juli 2002 Deres ansøgning om overgang til  

 efterløn pr. 1. august 2002.
 Ved brev af 10. april 2002 meddelte a-kassen Dem, at De tidligst  

 kan få udbetalt efterløn pr. 26. december 2002, idet De ikke kan få udbetalt  

 efterløn for de måneder, som fratrædelsesgodtgørelsen lønmæssigt dækker.  

 Endvidere  

 bliver den optjente ferie før overgangen til efterløn fradraget i efterlønnen  

 fra 26. december 2002 til den 30. januar 2003.
Den 4. august 2002 klagede De over a-kassens afgørelse.
De har til  

 støtte for deres synspunkter blandt andet anført, at De ikke er enig i  

 direktoratets meddelelse af 23. januar 2002 udlægning af direktoratets  

 bekendtgørelse nr. 670 af 11. juli 2002. De har endvidere anført, at kun  

 ganske  

 få over 60 år ville blive afskediget uansøgt, at Deres stilling ikke er  

 blevet  

 nedlagt i forbindelse med Deres fratræden, og at Deres afskedigelse ikke er  

 uansøgt.
De finder således, at idet Deres stilling ikke er nedlagt, og De  

 derfor ikke ville være berettiget til rådighedsløn, og da De har arbejdet og  

 fået løn i opsigelsesperioden på 3 måneder, som også ville være arbejdsgivers  

 varsel ved uansøgt afsked, da er fratrædelsesgodtgørelsen at sidestille med  

 godtgørelser efter funktionærlovens § 2a og øvrige godtgørelser, der  

 ydes  

 som påskønnelse for god, lang og tro tjeneste.
 Den 7. august 2002 fastholdt a-kassen afgørelsen og sendte Deres  

 klage samt sagens øvrige bilag til direktoratet.
 Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 28. august 2002 denne afgørelse:
 Deres fratrædelsesgodtgørelse fører til fradrag i Deres efterløn.
 De kan derfor tidligst få udbetalt efterløn når Deres  

 fratrædelsesgodtgørelse svarende til 5,27 måneders løn er opbrugt.
Begrundelse Afgørelsen er truffet med hjemmel i § 74 h,  

 stk. 1, i lov om arbejdsløshedsforsikring m.v., og § 36,  

 stk. 1,  

 nr. 1, i bekendtgørelse nr. 594 af 22. juni 2001 om fleksibel efterløn og i  

 § 6, stk. 2, jf. stk. 1, og stk. 4, i bekendtgørelse nr.  

 670 af 11. juli 2000 om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse (se regelafsnittet).
 Grunden til, at fratrædelsesgodtgørelsen medfører fradrag i  

 efterlønnen er, at De selv har sagt Deres stilling op med ca. 3 måneders  

 varsel, som er en kortere periode end den periode på 3 år, hvor Deres  

 arbejdsgiver ville have haft pligt til at betale rådighedsløn efter  

 tjenestemandslovens  

 regler.
 De kan således først få udbetalt efterløn efter udløbet af den  

 periode svarende til 5,27 måneder, som den udbetalte fratrædelsesgodtgørelse  

 lønmæssigt svarer til, jf. § 36, stk. 1, nr. 1, i bekendtgørelse om  

 fleksibel efterløn, og § 6, stk. 2, jf. stk. 1, og  

 stk. 4,  

 i bekendtgørelse om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse.
 Direktoratet har ved afgørelsen lagt til grund,  

  

 at  

  

 der den 16. april 2002 blev indgået  

 aftale mellem Dansk Told & Skatteforbund og Told og Skattestyrelsen om  

 opsigelse af Deres arbejde til fratræden 31. juli 2002 betinget af, at De  

 ville  

 blive tildelt en fratrædelsesgodtgørelse svarende til 5,27 måneders løn og at  

 De fik tillagt 1 år og 3 mdr´s ekstraordinær pensionsalder,  

  

 at  

  

 udbetalingen af godtgørelsen skete i  

 henhold til en frivillig fratrædelsesordning, og  

  

 at  

  

 Deres arbejdsgiver ville have haft pligt til betale rådighedsløn  

 i 3 år efter tjenestemandslovens regler, medmindre en anden passende stilling  

 kunne anvises, hvis De ikke selv havde opsagt Deres stilling, men var blevet  

 afskediget.
Det er direktoratets opfattelse, at når en tjenestemand vælger at  

 fratræde ved selv at sige sin stilling op i forbindelse med en aftale om en  

 fratrædelsesgodtgørelse fra arbejdsgiverens side, og tjenestemanden dermed  

 fraskriver sig retten til rådighedsløn, så træder fratrædelsesgodtgørelsen i  

 stedet for rådighedsløn.
Dette skyldes, at en tjenestemands accept af  

 fratrædelsesgodtgørelse reelt tilsidesætter arbejdsgiverens pligt til at  

 betale  

 rådighedsløn til den tjenestemand, der skal afskediges som følge af ændringer  

 i  

 forvaltningen.
Det er videre direktoratets opfattelse, at anvendelsen af  

 generelle aftaler eller tilbud om særlige fratrædelsesordninger i forbindelse  

 med personaleindskrænkninger, hvor det forudsættes, at den ansatte selv siger  

 sin stilling op, må medføre, at eventuelle godtgørelser m.v., som  

 udgangspunkt  

 har indflydelse på medlemmets ret til efterløn.
Det hypotetiske spørgsmål om  

 arbejdsgiverens forpligtelse til at udbetale rådighedsløn i op til 3 år fra  

 en  

 tjenestemands fratrædelse, hvis medlemmet var blevet afskediget, lader sig  

 vanskeligt afklare for hver enkelt opsigelse, da personalereduktionen i  

 højere  

 grad må antages at medføre en mere generel omstrukturering i organisationen.
Så længe den frivillige opsigelse sker i forbindelse med ændringer  

 i forvaltningen, finder ovennævnte fradragsregel anvendelse uden hensyn til,  

 om  

 den frivillige fratrædelse sker samtidig med nedlæggelse af stillingen.
Dette  

 skyldes, at fratrædelsen/stillingsnedlæggelsen må anses for at indgå i en  

 samlet  

 omstrukturering af organisationen i forbindelse med reduktion af personale.
 Det forhold,  

  

 at  

  

 det af  

 den interne skrivelse fra Told- og Skat fremgår, at kun ganske få over 60 år  

 ville blive afskediget uansøgt,  

  

 at  

  

 Deres stilling ikke er blevet nedlagt i forbindelse med Deres fratræden, og  

  

 at  

  

 Deres afskedigelse ikke er uansøgt  

 kan derfor ikke føre til et andet resultat .
3. Klagen  

 til ankenævnet De har på ...s vegne anført, at De ønsker at ankenævnet skal  

 foretage en konkret vurdering, om der er grundlag for at fradrage  

 fratrædelsesgodtgørelsen.
 De har henvist til at direktoratet i sin afgørelse har anerkendt  

 at stillingen ikke blev nedlagt i forbindelse med ...s fratræden, og da en  

 tjenestemand ikke har krav på rådighedsløn når hans stilling ikke nedlægges  

 har... ikke givet afkald på rådighedsløn i 3 år.
 Der er således tale om en afskedigelse, der kan foretages med 3  

 måneders varsel.
 I øvrigt har De bemærket, at det har formodningen imod sig, at en  

 tjenestemand skulle »bytte« retten til løn i 3 år ud med en godtgørelse  

 svarende til 5,27 måneders løn.
4. Arbejdsdirektoratets  

 bemærkninger til klagen Direktoratet har den 30. september 2002 anført, at man ved  

 afgørelsen har lagt vægt på at den frivillige fratræden sker i forbindelse  

 med  

 en samlet omstrukturering af organisationen i forbindelse med reduktion af  

 personalet.
Det har således ingen betydning, at den frivillige fratræden sker  

 samtidig med nedlæggelse af stillingen.
5. Nyt  

 efter klagen Personalestyrelsen har den 6.januar 2004 anført følgende:
 »Vedrørende  

 tjenestemænds rådighedsløn og afskedigelse.
 I breve af 25. september 2003 - vedrørende j.nr.  .. - har  

 sekretariatet for Arbejdsmarkedets Ankenævn til brug for afgørelse i 4  

 konkrete  

 sager, hvor problemstillingen er, om udbetalt fratrædelsesgodtgørelse skal  

 medføre fradrag i efterløn, anmodet om en principiel udtalelse over 2  

 spørgsmål.
 Det fremgår af henvendelsen, at der i alle de 4 konkrete sager er  

 tale om tidligere tjenestemænd, der har indgået en aftale med deres  

 ansættelsesmyndighed om frivillig fratræden, herunder på vilkår at der i  

 henhold til Finansministeriets regler om frivillig fratræden er ydet de  

 pågældende en fratrædelsesgodtgørelse på et antal måneders løn.
 Det i sagerne foreliggende problem er, hvorvidt den således ydede  

 fratrædelsesgodtgørelse skal bevirke, at tidspunktet for modtagelse af  

 efterløn  

 skal udskydes i en periode svarende til den tid, som fratrædelsesgodtgørelsen  

 lønmæssigt kan beregnes til at dække.
 Sekretariatet spørger for det første Personalestyrelsen, om de  

 pågældende personer ville have været berettiget til rådighedsløn, jfr.  

 tjenestemandslovens § 32.
Personalestyrelsen kan ikke indgå i en vurdering af mulige  

 alternative faktiske begivenhedsforløb i de 4 konkrete sager.
Svaret må  

 derfor  

 blive principielt.
 Ydelse af rådighedsløn i henhold til tjenestemandslovens § 32  

 forudsætter, at tjenestemanden afskediges uansøgt, fordi ændringer i  

 forvaltningens organisation eller arbejdsform medfører, at stillingen  

 nedlægges, og der ikke anvises den pågældende en anden passende stilling som  

 vedkommende har pligt til at overtage efter tjenestemandslovens §§ 12 og  

 13.
 Med stillingsnedlæggelse som følge af ændringer i forvaltningens  

 organisation og arbejdsform sidestilles stillingsnedlæggelse på grund af  

 opgavebortfald, bevillingsmangel, rationalisering o.l.
 Formålet med Finansministeriets aftale med tjenestemændenes  

 centralorganisationer om bl.a. frivillig fratræden er at skabe mulighed for  

 en  

 fleksibel personaletilpasning i tilfælde, hvor ansættelsesmyndigheden  

 vurderer,  

 at personalereduktioner er eller forudses at blive nødvendige eller i de  

 særlige  

 tilfælde, hvor personaletilpasninger kan forudses at blive nødvendige for at  

 rette op på en skæv aldersfordeling.
 Det er også et personalepolitisk sigte med reglerne om frivillig  

 fratræden at give mulighed for, at en nødvendig personalereduktion i videst  

 muligt omfang kan ske frivilligt.
 Det har formodningen imod sig, at der kan indgås aftale om  

 frivillig fratræden med en medarbejder, hvis der er en til vished grænsende  

 sandsynlighed for, at den pågældende ellers ville blive afskediget med  

 rådighedsløn  

 og efterfølgende pension, idet de samlede økonomiske vilkår i sidstnævnte  

 tilfælde  

 er væsentligt gunstigere end i førstnævnte tilfælde.
 Det er derfor Personalestyrelsens opfattelse, at det hverken  

 principielt eller i praksis kan lægges generelt til grund, at afsked med  

 rådighedsløn vil være en umiddelbar konsekvens af, at der i de konkrete  

 tilfælde ikke var blevet indgået en aftale om frivillig fratræden.
 I sagen vedrørende   citeres Post Danmark i Arbejdsdirektoratets  

 afgørelse af 14. november 2000 på side 4 for at have udtalt telefonisk, at  

 det  

 er en betingelse for frivillig fratræden, at den ansatte fraskriver sig  

 retten  

 til 3 års rådighedsløn.
Personalestyrelsen er ikke enig i dette udsagn.
Frivillig  

 fratræden forudsætter en ansøgt afsked, og allerede af den grund er  

 rådighedsløn i 3 år udelukket.
Det er derfor ikke nødvendigt og ej heller i  

 regelsæt foreskrevet, at den pågældende skal fraskrive sig en ret til  

 rådighedsløn.
 Sekretariatet har dernæst spurgt, i hvilke situationer en  

 tjenestemand sagligt vil kunne afskediges i tilfælde, hvor der  

  

 ikke foreligger:
1)  

 	  

 Stillingsnedlæggelse 2)  

 	  

 Alder (70 år) 3)  

 	  

 Sygdom 4)  

 	  

 Uegnethed/samarbejdsvanskeligheder 5)  

 	  

 Tjenesteforseelser Iflg. tjenestemandslovens § 28, stk. 1, kan en  

 tjenestemand afskediges med 3 måneders varsel til udgangen af en måned.  

 Afsked  

 kan dog ske med kortere varsel, såfremt den er begrundet i, at tjenestemanden  

 som følge af strafbart forhold, tjenesteforseelse eller mislighed er fundet  

 uskikket til at forblive i stillingen.
 Det antages såvel i teori som i praksis, at der består en  

 diskretionær ret til afskedigelse af tjenestemænd, og at adgangen hertil  

 således ikke er begrænset til konkret opregnede afskedsgrunde.
 De af sekretariatet opregnede afskedsgrunde bortset fra  

 samarbejdsvanskeligheder er på forskellig vis omhandlet i  

 tjenestemandslovgivningen og vil i praksis dække langt hovedparten af de  

 afskedigelser, der finder sted.
 Principielt må det imidlertid fastholdes, at en afskedigelse, der  

 er sagligt begrundet efter almindelige forvaltningsretlige principper, og for  

 gennemførelsen af hvilken, de foreskrevne procedurer er fulgt, er lovlig og  

 mulig, uanset om begrundelsen undtagelsesvis ikke måtte kunne dækkes af de af  

 sekretariatet nævnte typetilfælde.
Personalestyrelsen ser sig ikke i stand til at opstille en  

 udtømmende liste over mulige andre afskedsårsager.
I daglig tale er der  

 formentlig en tilbøjelighed til at anvende »uegnethed« som en  

 fællesbetegnelse  

 for afskedsårsager, der ikke er dækket af de andre nævnte kategorier, men det  

 er ikke et forhold, der baserer sig på lovbestemmelser eller -forarbejder, og  

 udelukker som sagt principielt ikke andre årsager.« De har den 14. marts 2004 fremsendt ...s anmodning om afsked,  

 dateret den 29. april 2002 og bemærket, at det var i henhold til Told og  

 Skats  

 frivillige fratrædelsesordning, at ... accepterede at fratræde.
6. Regler Lov om  

 arbejdsløshedsforsikring m.v. nr. 603 af 25. juni 2001 § 74 h.  

  

 Direktøren for Arbejdsløshedsforsikringen fastsætter efter forhandling med  

 Landsarbejdsrådet  

 nærmere regler om, hvilken betydning arbejde og indtægter i efterlønsperioden  

 skal have for efterlønnens størrelse.
 Arbejdsdirektoratets bekendtgørelse nr. 594 af 22. juni 2001 om  

 fleksibel efterløn.
 § 36.  

  

 Følgende  

 andre indtægter medfører fradrag i efterlønnen efter reglerne i  

 bekendtgørelse  

 om fradrag i dagpenge, orlovsydelse, praktikydelse, uddannelsesgodtgørelse og  

 etableringsydelse:
1)  

 	  

 løn, rådighedsløn  

 m.v. for en periode, hvor der ikke udføres arbejde, eller ydelser, der træder  

 i  

 stedet, 2)  

 	  

  ..
 3)  

 	  

  ..
 Stk. 2 .
 Arbejdsdirektoratets  

 bekendtgørelse nr. 670 af 11. juli 2000 om fradrag i dagpenge, orlovsydelse,  

 praktikydelse, uddannelsesgodtgørelse og etableringsydelse.
 Løn, rådighedsløn, honorarer mv.
 § 6.  

  

 Ved  

 indtægter forstås i denne bekendtgørelse løn, rådighedsløn, honorarer mv.  

 Indtægterne  

 medfører fradrag, selv om der ikke udføres arbejde i den periode, indtægterne  

 dækker.
 Stk. 2.  

  

 Indtægter,  

 der træder i stedet for de indtægter, der er nævnt i stk. 1, herunder  

 erstatning for tabt arbejdstjeneste og fratrædelsesgodtgørelse, medfører også  

 fradrag.
 Stk. 3.  

  

 Bestemmelserne i stk. 1 og 2 anvendes både på engangsbeløb og løbende  

 indtægter.
 Stk. 4.  

  

 Fradraget  

 sker for den periode, indtægterne dækker.
Arbejdsdirektoratets  

 Bekendtgørelse om overgang til, udtræden af og genindtræden i  

 efterlønsordningen samt optjening af præmie, bek. nr. 349 af 15. maj 2001 § 6.  

  

 Et  

 medlem, der uden at arbejde har indtægter i form af løn, rådighedsløn m.v.,  

 kan  

 ikke gå på efterløn i den periode, som indtægterne dækker.
 Stk. 2.  

  

 Indtægter,  

 der træder i stedet for de indtægter, der er nævnt i stk. 1, udskyder  

 også  

 overgangen til efterløn.
 Stk. 3.  

  

 Stk. 1  

 og 2 gælder både engangsbeløb og løbende indtægter.
 Stk. 4.  

  

 Uanset  

 stk. 1-3 kan et medlem, der vælger at arbejde mod fradrag i efterlønnen,  

 gå på efterløn.
Vejledning  

 om overgang til, udtræden af og genindtræden i efterlønsordningen samt  

 optjening af præmie, Arbejdsdir. vejl. nr. 63 af 15. maj 2001 Til § 6 Bestemmelsen svarer indholdsmæssigt til  

 bestemmelsen på dagpengeområdet, hvor udbetalingen dog medfører fradrag i  

 dagpengene.
Det afgørende for, om et udbetalt beløb skal udskyde overgangen  

 til efterløn, er, om beløbet kan anses for at træde i stedet for løn m.v. i  

 en  

 periode.
Det er ikke beløbets benævnelse eller udbetalingsform, som afgør, om  

 overgangen til efterløn skal udskydes.
Det har normalt heller ikke betydning,  

 hvordan indtægten beskattes.
 Løn, rådighedsløn m.v.
Reglen gælder bl.a. udbetaling af løn i en periode, hvor  

 medlemmet er fritstillet.
Dette kan f.eks. være tilfældet i en  

 opsigelsesperiode.
Reglen gælder også ved udbetaling af rådighedsløn efter  

 tjenestemandslovens § 32 eller udbetalinger efter sømandslovens  

 § 18  

 m.v.
Et medlem kan ikke overgå til efterløn i den periode, som udbetalingen  

 skal dække.
Dette gælder både løbende udbetalinger og udbetaling af  

 engangsbeløb.
 Udbetales f.eks. 3 års rådighedsløn efter tjenestemandslovens  

 § 32, kan medlemmet ikke overgå til efterløn i de 3 år, udbetalingen  

 dækker.
 Et medlem, der får erstatning for tabt arbejdsfortjeneste eller en  

 fratrædelsesgodtgørelse, kan som udgangspunkt ikke overgå til efterløn i den  

 periode, som udbetalingen dækker.
Erstatning for tabt arbejdsfortjeneste Hvis en arbejdsgiver ikke har overholdt sit  

 opsigelsesvarsel, og arbejdsgiveren ved en fagretlig sag pålægges at betale  

 den  

 ansatte en erstatning for tabt arbejdsfortjeneste eller indgår et forlig  

 herom,  

 udskyder erstatningen overgangen til efterløn i den periode, som erstatningen  

 dækker.
Fratrædelsesgodtgørelse Princippet om udskudt overgang gælder også ved  

 udbetaling af en fratrædelsesgodtgørelse.
Det afgørende for, om et udbetalt beløb skal udskyde overgangen,  

 er, om arbejdsgiverens opsigelsesvarsel er overholdt.
Udbetalingen udskyder  

 ikke overgangen til efterløn, hvis opsigelsesvarslet er overholdt, da  

 udbetaling herudover ikke kan anses for at træde i stedet for løn.
Er  

 arbejdsgiverens opsigelsesvarsel ikke overholdt, udskyder udbetalingen  

 overgangen til efterløn i den del af opsigelsesperioden, som udbetalingen  

 dækker.
Reglen gælder både, når en virksomhed indgår fratrædelsesordninger  

 for et større antal medarbejdere, og når enkeltpersoner indgår sådanne  

 aftaler  

 med deres arbejdsgiver.
Bestemmelsen omfatter således både kollektive og  

 individuelle  

 aftaler.
En udbetaling af en fratrædelsesgodtgørelse i tilfælde, hvor  

 medarbejderen som led i en fratrædelsesordning selv siger op, er også  

 omfattet  

 af reglen.
Også i disse tilfælde er arbejdsgivers overholdelse af  

 opsigelsesvarsel afgørende for, om godtgørelsen udskyder overgangen til  

 efterløn.
