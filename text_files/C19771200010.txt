 Cirkulærskrivelse om dødsattester.
I.
Dødsattestblanketten og dens udfyldelse.
 I forbindelse med gennemførelsen af lov nr. 279 af 26. maj 1976 om ligsyn  

 m.v., som træder i kraft den 1. april 1977, er der ved justitsministeriets  

 bekendtgørelse nr. 45 af 7. februar 1977 om dødsattester, som træder i kraft  

 samme dato, foreskrevet en ny  blanket - formular nr. 1231 (grå) - til brug  

 ved lægers udfærdigelse af dødsattester.
Den ny blanket træder i stedet for de ved justitsministeriets  

 bekendtgørelse nr. 430 af 15. december 1965 om dødsattester foreskrevne  

 blanketter og finder således anvendelse ved ethvert  dødsfald, herunder også  

 dødfødsel . Vedrører dødsattesten et dødfødt barn, skal den være forsynet med  

 et kryds i rubrikken »dødfødt«.
De særlige blanketter til brug ved  

 ligsynsmænds udfærdigelse af dødsattester er bortfaldet, idet ligsyn efter  

 den nye ligsynslov altid skal foretages af en læge.
Det gælder som hidtil, at  

 dødsattester udleveres i tilklæbet stand og kun må åbnes af embedslægen.
Dødsattestblanketten indeholder 4 underskriftsrubrikker, benævnet A, B, C  

 og D.
Rubrik A skal benyttes i tilfælde, hvor lægen ikke skønner, at  

 dødsfaldet har politimæssig interesse, og vil således være den rubrik, hvori  

 lægen normalt underskriver.
Er dødsfaldet af lægen indberettet til politiet,  

 og er der af politiet derefter givet lægen meddelelse om, at der ikke er  

 anledning til foretagelse af retslægeligt (medico-legalt) ligsyn, skal lægens  

 underskrift afgives i rubrik B.
Begravelsesmyndigheden kan på grundlag af en  

 dødsattest, der af lægen er underskrevet i rubrik A eller rubrik B tillade  

 såvel jordfæstelse som brænding af liget.
 Ved udstedelse af dødsattest efter retslægeligt ligsyn - der foretages af  

 politiet og embedslægen i forening - skal ingen af de to fornævnte  

 underskriftsrubrikker benyttes, men derimod rubrikkerne C og D, idet  

 embedslægen underskriver i rubrik C og politiet i rubrik D til bekræftelse af  

 at der intet er til hinder for, at liget begraves eller brændes.
 II.Begravelsesmyndighedens kontrolvirksomhed .
A.
I justitsministeriets bekendtgørelse nr. 46 af 7. februar 1977 om  

 lægers adgang til at foretage ligsyn og udstede dødsattest er det i § 1  

 fastsat, at en læge ikke må foretage ligsyn og udstede dødsattest, når den  

 afdøde:
Efter henstilling fra justitsministeriet skal man anmode de som  

 begravelsesmyndighed fungerende præster og kordegne om at have opmærksomheden  

 henvendt på tilfælde, hvor det af dødsattesten, dødsanmeldelsen eller de  

 iøvrigt for begravelsesmyndigheden foreliggende oplysninger fremgår, at den  

 dødsattestudstedende læge har overtrådt den nævnte bestemmelse, eller hvor  

 der er grund til mistanke herom, og i sådanne tilfælde omgående foretage  

  indberetning til politiet - bilagt dødsattesten, således at der kan afholdes  

 retslægeligt ligsyn, hvis bestemmelsen er overtrådt.
Forinden en ny - af  

 embedslægen og politiet underskrevet - dødsattest foreligger, eller der er  

 fremkommet meddelelse fra politiet om, at bestemmelsen ikke er overtrådt, må  

 den i kirkeministeriets bekendtgørelse af 1. december 1975 om begravelse og  

 ligbrænding § 6, stk. 1, omtalte attest ikke udstedes af  

 begravelsesmyndigheden.
B.
I tilslutning til den fornævnte bekendtgørelse har sundhedsstyrelsen på  

 foranledning af justitsministeriet i cirkulære af 10. marts 1977 til landets  

 læger henstillet, at en læge undlader at foretage ligsyn og udstede  

 dødsattest vedrørende andre personer, som han har et særligt  

 tilknytningsforhold til.
Som sådanne særlige tilknytningsforhold nævnes  

 slægtsskabsforhold til personer, der ikke er omfattet af bekendtgørelsens §  

 1, f.eks. søskende og børnebørn, nære venskabsforhold, uægteskabelige  

 forbindelser, svogerskabsforhold samt tilfælde, hvor lægen er indsat i  

 afdødes testamente eller som begunstiget i afdødes livsforsikringspolice.
 Efter forhandling med justitsministeriet skal man anmode  

 begravelsesmyndighederne om at medvirke ved kontrollen af, at den nævnte  

 henstilling er overholdt, således at begravelsesmyndigheden i tilfælde, hvor  

 den rent faktisk bliver bekendt med, at en læge ved udstedelsen af en  

 dødsattest har tilsidesat henstillingen,  underretter embedslægen herom .  

 Prøvelse af anmodningen om begravelse eller ligbrænding skal i et sådant  

 tilfælde ikke standses, medmindre der er holdepunkter for mistanke om et  

 kriminelt forhold, I så fald skal der i stedet straks ske indberetning til  

 politiet - bilagt dødsattesten, og forinden der foreligger en ny - af  

 embedslægen og politiet underskrevet - dødsattest, eller der er fremkommet  

 meddelelse fra politiet om, at der intet er til hinder for, at liget begraves  

 eller brændes, må den i kirkeministeriets fornævnte bekendtgørelse af 1.  

 december 1975 § 6, stk. 1, omtalte attest ikke udstedes af  

 begravelsesmyndigheden.
C.
Det påhviler som hidtil begravelsesmyndigheden at foretage fornøden  

 berigtigelse eller supplering af fejlagtigt eller mangelfuldt udfyldte  

 dødsattester, jfr. herved kirkeministeriets cirkulære af 1. december 1975 om  

 begravelse og ligbrænding afsnit III, stk. 4.
---- Nærværende cirkulærskrivelse træder fra den 1. april 1977 i stedet for  

 kirkeministeriets cirkulærskrivelse af 27. januar 1975 om dødsattester.
 Et antal eksemplarer af cirkulærskrivelsen vedlægges til omdeling blandt  

 stiftets præster og kordegne.
Jørgen Peder Hansen /Kai Winther eksp.sekr.
 Til biskopperne.
