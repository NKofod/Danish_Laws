Klage  

 over manglende røntgenundersøgelse Nævnet fandt ikke anledning til kritik af den  

 administrerende overlæge for skadestuen for hans delegation af opgaver og  

 udarbejdelse af instruks til den lægestuderende.
 Nævnet oplyste, at nævnet ikke har kompetence til at  

 behandle klager over behandling foretaget af en medicinstuderende, men at  

 nævnet kan tage stilling til, om den læge, som havde ansvaret for den  

 studerendes behandling, udviste tilstrækkelig omhu ved delegationen af  

 opgaver  

 til den studerende og ved udarbejdelsen af sin instruks.
 Nævnet lagde vægt på, at det fremgik af den skriftlige  

 instruks for medicinstuderende ved behandlingen på skadestuen, i hvilke  

 situationer denne altid skulle konferere med bagvagten.
Nævnet fandt endvidere ikke anledning til kritik af den  

 overlæge, som foretog syning af såret, herunder ikke anledning til kritik af,  

 at der ikke blev foranlediget røntgenundersøgelse eller anledning til kritik  

 af  

 journalføringen.
Nævnet fandt dog, at det havde været hensigtsmæssigt, om  

 overlægen havde sørget for, at det fremgik af journalen, at han tillige havde  

 set patienten i skadestuen.
 Det var nævnets vurdering på baggrund af sagens  

 oplysninger, at der ikke forelå tydelige tegn på brud ved den kliniske  

 undersøgelse, samt at der ikke alene på baggrund af oplysningerne om ulykken  

 var indikation for at foretage røntgenundersøgelse, når der forelå en klinisk  

 undersøgelse, der ikke tydede på, at der var tale om et brud.
