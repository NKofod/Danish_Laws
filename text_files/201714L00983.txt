Betænkning afgivet af Beskæftigelsesudvalget den 16. maj 2018 Betænkning over Forslag til lov om ændring af lov om udstationering af lønmodtagere m.v.
(Styrket håndhævelse af RUT med mulighed for administrative tvangsbøder) [af beskæftigelsesministeren (Troels Lund Poulsen)]:
1. Ændringsforslag Der er stillet 5 ændringsforslag til lovforslaget.
Socialdemokratiets medlemmer af udvalget har stillet ændringsforslag nr. 1. Beskæftigelsesministeren har stillet ændringsforslag nr. 2-5.
2. Udvalgsarbejdet Lovforslaget blev fremsat den 21. marts 2018 og var til 1. behandling den 6. april 2018. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 7. februar 2018 dette udkast til udvalget, jf.
BEU alm. del  bilag 175. Den 22. marts 2018 sendte beskæftigelsesministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Foreningen Rejsearbejdere.dk.
 Beskæftigelsesministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 5 spørgsmål til beskæftigelsesministeren til skriftlig besvarelse, som denne har besvaret.
3. Indstillinger Et flertal i udvalget (DF, V, LA og KF) indstiller lovforslaget til vedtagelse med de af beskæftigelsesministeren stillede ændringsforslag.
 Flertallet vil stemme imod det under nr. 1 stillede ændringsforslag.
 Et mindretal i udvalget (S, EL, ALT, RV og SF) indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (S), tiltrådt af et mindretal (EL, ALT, RV og SF):
 1) I den under nr. 1 foreslåede § 7 f ændres i stk. 2 »påbuddet« til: »dette påbud«.
[Daglige bøder til udenlandske virksomheder hæves med 50 pct.] Af beskæftigelsesministeren, tiltrådt af udvalget:
 2) I den under nr. 1 foreslåede § 7 f ændres i stk. 3 »tvangsbøder« til: »daglige bøder«.
[Sproglig justering, som sikrer samme begrebsanvendelse som i det foreslåede § 7, stk. 2] 3) I den under nr. 1 foreslåede § 7 f ændres i stk. 4 »tvangsbøder« til: »daglige bøder«.
[Sproglig justering, som sikrer samme begrebsanvendelse som det i foreslåede § 7, stk. 2] 4) Den under nr. 1 foreslåede § 7 g udgår.
[Konsekvensændring af ændringsforslag nr. 5] 5) Efter nr. 1 indsættes som nyt nummer:
 »01. Efter kapitel 3 a indsættes:
»Kapitel 3 b Klageadgang § 7 g.
Arbejdstilsynets afgørelser i henhold til denne lov kan inden for en frist på 4 uger fra den dag, hvor afgørelsen er meddelt virksomheden, indbringes for Arbejdsmiljøklagenævnet.«« [Ny placering af den foreslåede § 7 g, således at bestemmelsen placeres i et særskilt kapitel om klageadgang] Bemærkninger Til nr. 1 Det forudsættes, at de daglige bøder fastsættes til ikke under 1.500 kr.
Således er niveauet 50 pct. højere end det oprindelig var foreslået, idet det fremgår af bemærkningerne til lovforslaget som fremsat, at det forudsættes, at bøderne fastsættes til ikke under 1.000 kr. dagligt, ligesom det er tilfældet på en række andre områder, herunder momsloven og kildeskatteloven.
 Det forhøjede forudsatte bødeniveau på 1.500 kr. vurderes fortsat at være proportionalt med formålet, som det er behandlet under afsnit 8 i de almindelige bemærkninger til lovforslaget som fremsat.
Til nr. 2 Det foreslås, at terminologien i lovforslaget ensrettes, således at ordet tvangsbøder i det foreslåede § 7 f, stk. 3, ændres til »daglige bøder« for derved at være identisk med formuleringen i det foreslåede § 7 f, stk. 2.
Til nr. 3 Det foreslås, at terminologien i lovforslaget ensrettes, således at ordet tvangsbøder i det foreslåede § 7 f, stk. 4, ændres til »daglige bøder« for derved at være identisk med formuleringen i det foreslåede § 7 f, stk. 2.
Til nr. 4 og 5 Det foreslås, at den foreslåede § 7 g placeres i et særskilt kapitel, idet der er tale om en generel klagebestemmelse vedrørende Arbejdstilsynets afgørelser, som kan påklages til Arbejdsmiljøklagenævnet.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Carsten Hansen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Jette Gottlieb (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
