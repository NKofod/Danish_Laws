(Til rektor/forstander for samtlige  

 gymnasieskoler, studenterkurser samt kurser til højere  

 forberedelseseksamen) I henhold til Bekendtgørelse om studentereksamen og om højere  

 forberedelseseksamen (studenter- og hf-eksamensbekendtgørelsen) nr. 192 af  

 11. marts 1994, fastsættes følgende bestemmelser om praktiske  

 foranstaltninger i forbindelse med afviklingen af de skriftlige prøver ved  

 studenter- og højere forberedelseseksamen (henvisningerne er til  

 eksamensbekendtgørelsen).
§ 1.  Ministeriet fremsender eksamensopgaverne til  

 skolerne/kurserne inden en uge før den skriftlige eksamensperiode starter.  

 Ved modtagelse af pakken, der indeholder de forseglede kuverter med de  

 skriftlige opgaver, skal rektor/forstander straks kontrollere, at det på de  

 enkelte opgavekuverter anførte indhold svarer til skolens/kursets  

 opgave-bestilling.
Det kontrolleres nøje, at der er opgaver i de fag og de  

 niveauer, hvor der er tilmeldt eksaminander.
 Stk. 2. Opgavekuverterne skal indtil prøvedagen opbevares på betryggende  

 vis i boks.
§ 2.  Rektor/forstander skal sikre sig, at de  

 tilsynsførende, jf. § 17, før prøvens begyndelse er orienteret om de  

 generelle regler for skriftlig eksamen, som findes i gymnasie og  

 hf-bekendtgørelsen, i eksamensbekendtgørelsen og i dette cirkulære.
Endvidere  

 skal de tilsynsførende være grundigt orienteret om de specielle forhold, der  

 gælder for det aktuelle prøvefag.
Det drejer sig om de tilladte hjælpemidler  

 i de enkelte fag, herunder de forskellige typer hjælpeark (fx enkelt- og  

 dobbeltlogaritmisk papir mv).
 Stk. 2. Såfremt skolens/kursetslærere fungerer som tilsynsførende, skal  

 det sikres, at ingen lærer fører tilsyn med eksaminander, som læreren selv  

 fører op til eksamen i det fag, der er skriftlig prøve i.
 Stk. 3. Ved de skriftlige prøver i musik fastsætter rektor/forstander  

 antallet af tilsynsførende, så det sikres, at prøven afvikles under  

 forsvarlig kontrol.
Stk. 4. De tilsynsførende skal fordele sig hensigtsmæssigt i lokalet.
De  

 må ikke foretage sig noget, der kan virke forstyrrende for eksaminanderne.
De  

 skal konstant have deres opmærksomhed rettet mod eksaminanderne.
Indtil de  

 afleverer opgavebesvarelsen må eksaminanderne kun forlade prøvelokalet under  

 ledsagelse af en tilsynsførende, jf. § 18, stk. 2.
Stk. 4. Hvis der opstår formodning om, at der kan være fejl i opgaverne  

 (fx trykfejl, mangler, meningsforstyrrende fejl eller lignende), skal de  

 tilsynsførende tilkalde rektor/forstander, så ministeriet kan kontaktes.
De  

 tilsynsførende må ikke give eksaminanderne nogen oplysning vedrørende  

 forståelsen af eller løsningen på opgaverne.
 Stk. 5. Ved prøver i musik, hvor eksaminanderne er fordelt på flere  

 lokaler, skal de tilsynsførende jævnligt føre tilsyn med hver enkelt  

 eksaminand.
§ 3.  Eksamenslokalet åbnes senest 10 minutter før  

 prøvens begyndelse.
Samtlige tilsynsførende skal være til stede i lokalet fra  

 åbningstidspunktet.
 Stk. 2. Kun eksaminanderne, de tilsynsførende og rektor/forstander må  

 være til stede i lokalet under prøven.
Stk. 3. Eksaminanderne anbringes således, at ingen kan nå hinanden ved  

 samtidig at række en arm ud.
Tasker, poser, overtøj og lignende må ikke under  

 prøven opbevares umiddelbart op ad prøvebordene.
 Stk. 4. Ved prøver i musik anbringes eksaminanderne enten i hvert sit  

 lokale med et tasteinstrument (keyboard) eller, hvis flere eksaminander  

 anbringes i samme lokale med el-klaverer med høretelefoner, da på en sådan  

 måde at eksaminanderne ikke kan se hinandens tastatur eller på nogen måde  

 meddele sig til hinanden.
 § 4.  Rektor/forstander åbner opgavekuverten før  

 prøvens begyndelse, jf. § 11. Ved prøvens begyndelse deler de tilsynsførende  

 en opgave ud til hver eksaminand.
 Stk. 2. Alle eksemplarer af opgaverne, herunder eventuelle overskydende  

 eksemplarer, skal blive i eksamenslokalet, indtil prøven er erklæret  

 afsluttet, jf. § 5.
§ 5.  Når prøvetiden er udløbet, og besvarelserne er  

 indsamlet, jf. eksamensbekendtgørelsens § 23-24, kontrollerer de  

 tilsynsførende, at alle besvarelser er afleveret.
Besvarelserne bringes derpå  

 straks til skolens/kursets kontor.
 Stk. 2. Skolen/kursus ordner besvarelserne holdvis i alfabetisk  

 rækkefølge, svarende til karakterlisten.
Stk. 3. Besvarelserne sendes på prøvedagen anbefalet til den af de to  

 beskikkede censorer, der er anført som 1. censor.
Såfremt afsendelse på  

 prøvedagen ikke er mulig, fx ved delt prøve i musik, vedlægges besvarelserne  

 en bemærkning herom.
For hvert hold pakkes opgavebesvarelserne,  

 karakterlisten og et eksemplar af opgaven i et solidt charteque, som lukkes  

 og forsegles.
Opgavetypen og besvarelsernes antal skrives uden på chartequet.
 § 6.  Cirkulæret træder i kraft 15. februar 1995.
 P.m.v.
 e.b.
