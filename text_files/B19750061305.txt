 I medfør af § 3, stk. 2, jfr. § 5 i lov nr. 327 af 26. juni 1975 om  

 lægemidler fastsættes:
 § 1.  Antiparasitære midler samt jern- og  

 vitaminpræparater til dyr kan i det omfang, de er omfattet af lov om  

 lægemidler, jfr. lovens § 3, stk. 1, forhandles til forbrugerne uden for  

 apotekerne, såfremt de er optaget med en særlig markering i  

 sundhedsstyrelsens specialitetsregister til angivelse af, at de kan  

 forhandles uden for apotekerne.
 Stk. 2.  Den i stk. 1 nævnte markering foretages af  

 sundhedsstyrelsen efter ansøgning fra registreringsindehaveren, enten i  

 forbindelse med specialitetens optagelse i specialitetsregisteret eller  

 senere.
 § 2.  De i § 1 nævnte specialiteter skal ved  

 forhandling til forbrugerne være forsynet med en af sundhedsstyrelsen  

 godkendt særlig anvisning, der kan omfatte brugsvejledning,  

 opbevaringsvejledning og advarsler.
 § 3.  Forhandling af de i § 1 nævnte specialiteter kan  

 kun ske gennem virksomheder eller personer, der ved godkendelse i henhold til  

 § 8 i lov om lægemidler har fået en særlig tilladelse til forhandling af de i  

 § 1 nævnte specialiteter direkte til forbrugerne.
 § 4.  I øvrigt gælder for de i § 1 nævnte  

 specialiterer reglerne i lov om lægemidler.
 § 5.  Overtrædelse af reglerne i § 1, stk. 1, § 2 og §  

 3 straffes med bøde.
 § 6.  Bekendtgørelsen træder i kraft 1. januar 1976.
 INDENRIGSMINISTERIET, DEN 15. DECEMBER  

 1975.
 Egon Jensen.
/Carl G.
Jacobsen.
