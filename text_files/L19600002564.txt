Ved kgl. resolution af 13. juni 1959 har Danmark ratificeret den under 19.  

 september 1949 i Geneve vedtagne protokol vedrørende færdselstavler og  

 lyssignaler til regulering af vejfærdselen.
Protokollens ordlyd er som  

 følger:
PROTOKOL vedrørende færdselstavler og lyssignaler til regulering af  

  vejfærdselen De parter, der har underskrevet nærværende protokol, ønsker at fremme  

 sikkerheden for vejfærdselen og at lette den internationale vejfærdsel ved et  

 ensartet system af vejafmærkning og har derfor vedtaget følgende  

 bestemmelser:
Almindelige bestemmelser Artikel 1 De kontraherende parter vedtager det heri beskrevne vejafmærkningssystem  

 og forpligter sig til at indføre det så snart som muligt.
I denne anledning  

 vil de opstille de i nærværende protokol omhandlede færdselstavler, når nye  

 tavler skal opstilles, eller når de nuværende tavler skal fornyes.  

 Færdselstavler, der ikke er i overensstemmelse med det i nærværende protokol  

 omhandlede system, skal fuldstændig afløses i løbet af ti år fra nærværende  

 protokols ikrafttræden i forhold til hver af de kontraherende parter.
Artikel 2 De kontraherende parter forpligter sig til straks ved protokollens  

 ikrafttræden at udskifte tavler, der, uanset at de har væsentlig lighed med  

 de i nærværende protokol beskrevne færdselstavler, benyttes i en anden  

 betydning.
Færdselstavler I almindelighed Artikel 3 Det internationale system for færdselstavler omfatter tre klasser, nemlig:
Artikel 4 Tavlerne skal have en form, der er karakteristisk for vedkommende klasse.
Artikel 5 1. De på tavlerne angivne symboler, således som vist i  

 de til nærværende protokol vedlagte bilag, skal anerkendes af de  

 kontraherende parter som grundlag for deres færdselstavler.
Som regel skal de  

 vises på selve tavlepladen.
 2. Hvor de kontraherende parter måtte anse det for  

 nødvendigt at modificere symbolerne, må disse modifikationer ikke være af en  

 sådan beskaffenhed, at de ændrer symbolernes væsentlige kendetegn.
 3. For at lette forståelsen af tavlerne kan yderligere  

 oplysninger gives på en rektangulær undertavle.
 4. Hvor der anvendes påskrift på eller under en tavle,  

 skal denne affattes i det eller de nationale sprog, og, hvis det ønskes, i et  

 af De Forenede Nationers officielle sprog.
 5. Underretning om nye symboler, der i henhold til  

 bestemmelserne i artikel 17, stk. 1, i den internationale færdselskonvention,  

 der blev åbnet for underskrift i Geneve den 19. september 1949, anvendes af  

 de kontraherende parter, skal gives generalsekretæren for De Forenede  

 Nationer, som derpå underretter alle kontraherende parter.
Artikel 6 1. De til tavlerne, symbolerne og påskrifterne  

 benyttede farver skal være i overensstemmelse med de i nærværende protokol  

 fastsatte, medmindre særlige forhold gør dette upraktisk.
 2. Hvor valget af farver er frit, skal hvert land  

 benytte samme farver inden for hver klasse af tavler, der anvendes under  

 samme betingelser.
 3. Tavlernes bagside skal have en neutral farve,  

 undtagen for så vidt angår tavlerne III, C. 1 a, b, og symbolet II, A. 15,  

 når dette er anbragt på bagsiden af tavlen II, A. 14.
Artikel 7 Det refleksmateriale, der benyttes, må ikke blænde vejfarende, ej heller  

 vanskeliggøre symbolernes eller påskrifternes læselighed.
Artikel 8 1. Tavlerne skal have sådanne dimensioner, at de  

 tydeligt kan ses på afstand og uden vanskelighed forstås på nært hold.
2. De forskellige tavler skal have standardiserede  

 størrelser i hvert land for at sikre den størst mulige ensartethed.
I  

 almindelighed benyttes to størrelser for hver type, nemlig en  

 standardstørrelse og en reduceret størrelse, der benyttes, hvor forholdene  

 ikke tillader, eller hvor de vejfarendes sikkerhed ikke nødvendiggør  

 opstilling af tavler i standardstørrelse.
I undtagelsestilfælde kan en særlig  

 tavle af endnu mindre størrelse benyttes i bymæssigt bebyggede områder eller  

 som en gentagelse af hovedtavlen.
Artikel 9 1. Uden for bymæssigt bebyggede områder må tavlernes  

 midtlinier ikke være mere end 2 m fra kørebanekanten, medmindre særlige  

 forhold gør dette upraktisk.
2. I bymæssigt bebyggede områder og i bjergterræn skal  

 afstanden mellem den kant af tavlen, der er nærmest ved kørebanen, og en  

 lodret linie, trukket ved kanten af kørebanen være mindst 0,50 m.
I  

 undtagelsestilfælde kan denne afstand imidlertid nedsættes.
Artikel 10 1. I nærværende protokol betyder højden af en tavle  

 over jordoverfladen afstanden fra vejbanen til tavlens nederste kant.
 2. En ensartet højde skal så vidt muligt anvendes på  

 samme gennemgående vejstrækning.
Klasse I.
Advarselstavler Artikel 11 1. Advarselstavlerne skal have form af en ligesidet  

 trekant med en spids opad undtagen, hvor det drejer sig om tavlen  

 »Hovedvej forude« (I, 22), på hvilken spidsen skal vende nedad.
2. Disse tavler skal have rød rand med hvidt eller  

 gult midterfelt.
Symbolerne skal være sorte eller mørke.
 3. For tavler af standardstørrelse skal trekantens  

 sider være mindst 0,90 m og for den reducerede størrelse mindst 0,60 m lange.
4. Tavlerne vil blive anbragt på den side af vejen,  

 der svarer til trafikkens retning og vendende mod denne.
De kan gentages på  

 den anden side af vejen.
5. Hvis ikke andet er bestemt nedenfor i nærværende  

 protokol, skal tavlerne anbringes mindst 150 m og højst 250 m fra farestedet,  

 medmindre dette er upraktisk på grund af de stedlige forhold.
I sådanne  

 undtagelsestilfælde kan tavlerne anbringes i mindre afstand end 150 m fra  

 farestedet, men dog så langt som muligt fra dette, og der skal træffes  

 særlige foranstaltninger.
 6. Tavlernes højde må ikke overstige 2,20 m og uden  

 for bymæssigt bebyggede områder ikke være mindre end 0,60 m.
 7. Tavlerne skal anbringes således, at de ikke skjules  

 eller er til ulempe for fodgængere.
Artikel 12 1. Tavlen »Ujævn vej« (I, 1) skal anvendes  

 som fremskudt tavle for ujævn vej eller bro.
Artikel 13 1. Tavlen »Farligt vejsving« eller  

 »Farlige vejsving« (I, 2) skal kun benyttes som fremskudt tavle for  

 et eller flere vejsving, som er farlige på grund af vejbanens forløb eller  

 utilstrækkelig oversigt.
2. Enhver af de kontraherende parter kan bestemme i  

 stedet for ovennævnte tavler at anvende tavler, der giver en tydeligere  

 beskrivelse af vejsvinget eller vejsvingene.
Sådanne alternative tavler skal  

 i så fald anvendes for hele den kontraherende parts territorium.
Disse  

 alternative tavler er:
I, 3 - vejsving til højre I, 4 - vejsving til venstre I, 5 - to vejsving, det første til højre I, 6 - to vejsving, det første til venstre.
Artikel 14 Tavlen »Vejkryds« (I, 7) benyttes som en fremskudt tavle for en  

 vejforgrening, en vejudmunding eller et vejkryds.
I bymæssigt bebyggede  

 områder må denne tavle kun anbringes undtagelsesvis.
Artikel 15 1. Tavlen »Bevogtet jernbaneoverkørsel« (I,  

 8) skal benyttes som fremskudt tavle for alle bevogtede jernbaneoverkørsler.
 2. Tavlen »Ubevogtet jernbaneoverkørsel« (I,  

 9) skal benyttes som fremskudt tavle for alle ubevogtede jernbaneoverkørsler,  

 uanset om de er forsynet med automatisk virkende signaler eller ej.
 3. På veje med betydelig færdsel af motorkøretøjer om  

 natten skal de under stk. 1 og 2 i nærværende artikel omhandlede tavler være  

 tilstrækkeligt belyste eller forsynet med refleksglas eller refleksmateriale.
4. Bommene ved jernbaneoverkørsler skal påmales røde  

 og hvide eller røde og lysegule striber.
De kan også males hvide eller  

 lysegule med en stor rød skive i midten.
For at gøre bommene mere synlige om  

 natten skal de forsynes med rødt lys eller med røde reflektorer eller være  

 kraftigt belyst, når de ikke er helt åbne.
5. Ved alle ubevogtede jernbaneoverkørsler anbringes i  

 umiddelbar nærhed af jernbanesporene en tavle i form af et Andreas-Kors eller  

 en rektangulær tavle, på hvilken dette tegn er vist på neutral baggrund (I,  

 10 og I, 11). For at undgå forveksling må bevogtede jernbaneoverkørsler ikke  

 forsynes med dette tegn.
Andreas-Korset, eller i hvert tilfælde dets nederste  

 arme, kan være dobbelte, hvis der er to eller flere spor.
Det skal males rødt  

 og hvidt eller rødt og lysegult.
6. De i foranstående stykker indeholdte bestemmelser  

 gælder for alle jernbanelinier, bortset fra lokale jernbanelinier og  

 sporvejslinier.
Uden for bymæssigt bebyggede områder skal tavlerne, der  

 angiver overkørsler for lokale jernbanelinier eller sporveje, have samme  

 særpræg, form og betydning som på andre jernbanelinier.
Med hensyn til brugen  

 af de i nærværende artikel omhandlede tavler kan en kontraherende part  

 tillade visse forenklinger eller undtagelser, særlig hvor det drejer sig om  

 veje med mindre, lokal færdsel, eller hvor en sporvejsoverkørsel falder  

 sammen med et vejkryds.
 7. Ved dele af lokale jernbaner eller sporveje i  

 bymæssigt bebyggede områder og ligeledes ved sidespor til fabriksbygninger  

 eller andre dele af en jernbanelinie, der kan sidestilles med sidespor,  

 bestemmer den kontraherende part det system, der i så tilfælde skal anvendes.
Artikel 16 1. Tavlen »Stejl nedkørsel« (I, 12) skal  

 benyttes som fremskudt tavle for en farlig nedkørsel, hvor de kompetente  

 myndigheder anser det for nødvendigt.
Stigningen må overstige 10 pct., eller  

 de stedlige forhold må være sådanne, at de anses for at være til fare for  

 færdselen.
 2. Stigningen skal angives på tavlen, således som  

 f.eks. vist i diagrammerne I, 12a og I, 12b.
Artikel 17 Tavlen »Indsnævret kørebane« (I, 13) skal benyttes i tilfælde,  

 hvor vedkommende myndigheder anser det for nødvendigt, som fremskudt tavle  

 for et sted, hvor kørebanen indsnævres på en sådan måde, at det kan medføre  

 fare.
Artikel 18 Tavlen »Oplukkelig bro« (I, 14) skal benyttes, hvor vedkommende  

 myndigheder finder det nødvendigt, som fremskudt tavle for en bro, der kan  

 åbnes.
Artikel 19 1. Tavlen »Vejarbejde« (I, 15) skal benyttes  

 som fremskudt tavle for arbejder på vejen.
 2. Grænserne for vejarbejdets område skal tydeligt  

 angives om natten.
Artikel 20 Tavlen »Glat kørebane« (I, 16) skal benyttes i tilfælde, hvor  

 vedkommende myndigheder anser det for nødvendigt, som fremskudt tavle for en  

 vejstrækning, hvor vejoverfladen kan være glat under visse forhold.
Artikel 21 1. Fortavle for »Fodgængerovergang« (I, 17)  

 skal benyttes i tilfælde, hvor vedkommende myndighed anser det for  

 nødvendigt, som fremskudt tavle for en fodgængerovergang.
Afmærkning af  

 fodgængerovergange fastsættes af vedkommende myndigheder.
 2. Bestemmelserne i artikel 11, stk. 5, i nærværende  

 protokol finder ikke anvendelse på denne tavle.
Artikel 22 1. Tavlen »Børn« (I, 18) skal benyttes i  

 tilfælde, hvor vedkommende myndighed anser det for nødvendigt, som fremskudt  

 tavle på steder, der ofte befærdes af børn, f.eks. ved skoler eller  

 legepladser.
 2. Bestemmelserne i artikel 11, stk. 5, i nærværende  

 protokol finder ikke anvendelse på denne tavle.
Artikel 23 Tavlen »Dyr« (I, 19) skal benyttes i tilfælde, hvor vedkommende  

 myndighed anser det for nødvendigt at afmærke det sted, hvor en vej fører ind  

 i et særligt område, hvor der vil kunne findes løsgående dyr.
Artikel 24 Tavlen »Krydsning med vej med vigepligt« (I, 20) skal benyttes i  

 tilfælde, hvor vedkommende myndighed anser det for nødvendigt, på en vej, en  

 hovedvej, eller en stærkt trafikeret vej som fremskudt tavle for en krydsning  

 med en vej med vigepligt, hvor brugen af en sådan tavle er i overensstemmelse  

 med de der gældende færdselsregler.
Artikel 25 1. Tavlen »Anden fare« (I, 21) skal benyttes  

 i tilfælde, hvor vedkommende myndighed anser det for nødvendigt at benytte  

 den som fremskudt tavle for andre farer end de i nærværende protokols  

 artikler 12-24 angivne.
 2. Imidlertid kan der i stedet for det angivne symbol  

 på tavlen påføres en påskrift i sort eller mørk farve, der angiver faren,  

 såsom rundkørsel, begrænset højde eller bredde forude, færge eller  

 nedfaldende klippestykker.
 3. Denne tavle skal altid indeholde symbolet eller  

 påskriften eller begge dele.
 4. Under tavlen kan yderligere anbringes en  

 rektangulær tavle med en påskrift eller et symbol, der er almindeligt  

 benyttet i vedkommende kontraherende parts territorium.
Artikel 26 I en kontraherende parts territorium, hvor de atmosfæriske forhold ikke  

 tillader brugen af den udfyldte tavle, kan en rød trekant uden midterfelt  

 anvendes til at betegne de forskellige i artiklerne 12-25 omhandlede farer.  

 En rektangulær tavle, på hvilken de pågældende symboler eller påskrifter  

 eller begge dele skal anføres for at betegne faren, skal altid anbringes  

 under trekanten.
Artikel 27 1. Tavlen »Hovedvej forude« (I, 22) skal  

 benyttes for at tilkendegive over for en fører af et køretøj, at han har  

 vigepligt for køretøjer, der befinder sig på den vej, som han nærmer sig.
 2. Denne tavle skal anbringes på veje med vigepligt i  

 passende afstand fra vejkrydset, nemlig indtil 50 m i åbent område og i  

 bymæssige bebyggelser indtil 25 m fra vejkrydset.
 Det anbefales yderligere på disse veje at anbringe en stoplinie - mærke  

 eller tavle så nær som muligt ved vejkrydset.
 3. Som fortavle til tavlen I, 22 kan, om ønskes og  

 især, hvor tavlen »Vejkryds« (I, 7) ikke er opstillet, anvendes  

 tavlen I, 22 i forbindelse med en rektangulær tavle, der angiver afstanden  

 fra vejkrydset, således som vist i diagram I, 22a.
 Denne fortavle skal gentages efter hvert mindre vejkryds, indtil vejen,  

 hovedvejen eller den stærkt trafikerede vej er nået.
Klasse II.
Tavler med bestemte  

 instruktioner.
Artikel 28 1. De i nærværende klasse anførte tavler betegner en  

 af vedkommende myndighed given instruks, nemlig enten et forbud eller et  

 påbud.
 2. Tavlerne inden for denne klasse skal være cirkulære  

 af form.
3. Med undtagelse af tavlen II, A. 16, skal diameteren  

 være mindst 0,60 m for tavler af standardstørrelse og mindst 0,40 m for den  

 reducerede størrelse.
For så vidt angår tavlerne II, A. 15, 17, 18 og II, B.  

 1, 2, kan diameteren nedsættes til 0,20 m, såfremt tavlerne gentages.
4. Tavlerne skal anbringes i vejens færdselsside og  

 vende imod vedkommende færdsel.
De kan gentages på den anden side af vejen.
5. Tavlerne skal anbringes i umiddelbar nærhed af det  

 sted, hvor forbudet eller påbudet begynder eller fortsætter.
Dog kan den  

 tavle, der forbyder svingning, eller som viser kørselsretningen, anbringes i  

 en passende afstand fra det pågældende sted.
 6. Tavlernes højde må ikke være over 2,20 m og ikke  

 under 0,60 m.
II.
A.
Forbudstavler.
Artikel 29 Medmindre andet er bestemt eller vist i de til nærværende protokol hørende  

 diagrammer, skal farven på forbudstavlerne være som følger: hvid eller  

 lysegul med rød rand, medens symbolet skal være sort eller af mørk farve.
Artikel 30 Følgende tavler betegner færdselsforbud:
Artikel 31 De tavler, der betegner forbud for visse klasser køretøjer, er følgende:
Artikel 32 Følgende tavler betegner begrænsninger i køretøjers dimensioner, vægt  

 eller hastighed:
Artikel 33 1. Tavlen »Stop ved vejskæring« benyttes,  

 hvor dette kræves i henhold til færdselsreglerne for at angive, at føreren af  

 et køretøj skal standse, før han kører ind på en vej, på en hovedvej eller en  

 stærkt trafikeret vej.
2. Denne tavle består af en rød trekant med spidsen  

 nedad, indskrevet i en rød cirkel.
Trekanten kan have ordet »Stop«  

 påført, således som vist i diagram II, A. 16.
 3. Denne tavles diameter skal være mindst 0,90 m for  

 tavler af standardstørrelse og mindst 0.60 m for den reducerede størrelse.
 4. Denne tavle skal anbringes på veje med ubetinget  

 vigepligt i passende afstand fra vejudmundingen, nemlig indtil 50 m i åbent  

 terræn og indtil 25 m i bymæssig bebyggelse.
 Det anbefales, at der også på en sådan vej anbringes en stoplinie - mærke  

 eller tavle så nær ved vejudmundingen som muligt.
 5. Foran tavlen II, A. 16 kan der, om ønskes, og  

 særlig hvor tavlen »Vejkryds« (I, 7) ikke er anbragt, anbringes  

 advarselstavlen I, 22, suppleret med en rektangulær tavle, der angiver  

 afstanden fra vejudmundingen, således som i diagram I,22a angivet.
 Fortavlen skal gentages efter hvert mindre betydningsfuldt vejkryds,  

 indtil hovedvejen eller den stærkt trafikerede vej nås.
Artikel 34 1. Tavlen »Stop (Told)» skal benyttes til at  

 betegne et toldsted, hvor den vejfarende skal standse.
Ordet »Told« skal påføres tavlen.
Oversættelsen af ordet  

 »Told« i nabolandets sprog kan tilføjes (II, A. 17).
2. Denne tavle kan benyttes til at betegne andre  

 forpligtelser til at standse.
I så tilfælde skal påskriften »Told«  

 erstattes med en påskrift, der angiver grunden til standsningen.
Artikel 35 1. Tavlen »Standsnings- eller  

 parkeringsforbud« (II, A. 18) skal benyttes til at betegne, at køretøjer  

 kun må parkere i begrænset tidsrum, eller at parkering er forbudt, og forbud  

 mod at standse et køretøj.
Denne tavles midterparti skal være blåt med en rød  

 skråstreg og omgivet af en rød rand.
 2. Når tavlen er uden forklarende påskrift, skal den  

 anvendes for at tilkendegive et vedvarende forbud mod parkering.
 3. Påskrift kan anbringes på en undertavle eller på  

 selve tavlen med nærmere angivelse af:
 under forudsætning af, at sådan påskrift ikke forringer tavlens  

 almindelige betydning eller gør den tvetydig eller uklar.
 4. Påskriften »Stopforbud«, anbragt på en  

 undertavle eller på selve tavlen, betegner forbud mod enhver standsning af  

 køretøjer.
5. Kontraherende parter, som tidligere har anvendt  

 tavlen »Parkeringsforbud« (rød cirkel med midterparti i hvid eller  

 bleggul farve med bogstavet P med en rød skråstreg) som forbud mod længere  

 parkering af køretøjer med eller uden deres fører, har ret til midlertidigt  

 at bevare deres system uforandret.
Tavlen II, A. 18 er imidlertid den eneste  

 tavle, der i ovennævnte henseende anerkendes i nærværende protokol, og  

 kontraherende parter anbefales på det stærkeste inden for deres territorium  

 at anvende denne tavle til at tilkendegive forbud mod standsning eller  

 parkering af køretøjer, alt i overensstemmelse med de i ovennævnte stykker  

 1-4 angivne principper.
II.
B.
Påbudstavler.
Artikel 36 1. Farverne på påbudstavler skal være følgende: blå  

 baggrund med hvidt symbol.
 2. Følgende tavler er påbudstavler:
Klasse III.
Forklarende tavler.
Artikel 37 1. Tavler af denne klasse skal være rektangulære.
 2. Hvor farverne ikke er obligatoriske, må rødt i  

 intet tilfælde være fremherskende.
III.
A.
Anvisningstavler.
Artikel 38 1. Tavlen »Parkering« (III, A. 1) skal  

 anvendes for at betegne en godkendt parkeringsplads.
 2. Denne tavle skal være kvadratisk.
 3. Kvadratets sider skal være mindst 0,60 m for  

 tavlerne af standardstørrelse og 0,40 m for tavler af reduceret størrelse.
 4. Tavlerne skal anbringes med front mod færdselen  

 eller parallel med denne.
 5. Tavlens farve skal være blå og bogstavet  

 »P« hvidt.
 6. En rektangulær tavle kan anvendes under tavlen med  

 påskrift, der angiver det tidsrum, i hvilket parkering er tilladt, eller  

 betegner retningen til parkeringspladsen.
Artikel 39 1. Tavlen »Sygehus« skal anvendes til at  

 betegne, at køretøjets fører skal træffe de forsigtighedsforanstaltninger,  

 der er nødvendige i nærheden af sygehuse og særlig undlade at frembringe  

 unødvendig støj.
 2. Denne tavle består af bogstavet »H« over  

 ordet »Hospital«, således som i diagram III, A 2 anført.
 3. Pladen skal være blå og påskriften hvid.
 4. Denne tavle skal anbringes med front imod  

 færdselen.
Artikel 40 1. Tavlerne, der angiver hjælp, er følgende:
2. Den korteste side af de i nærværende artikel  

 omhandlede rektangulære tavler skal anbringes vandret.
Farven skal være blå  

 med sort eller mørkt symbol på et hvidt kvadrat.
Imidlertid skal figuren være  

 rød på tavlerne III, A. 3 eller III, A. 4. Kvadratets sider skal være mindst  

 0,30 m.
For så vidt angår tavlen III, A. 7, skal der i stedet for kvadratet  

 anbringes et hvidt rektangel med den korteste side vandret.
 3. De i stk. 1 b, c og d beskrevne tavler kan  

 opstilles, hvor de pågældende myndigheder anser det for nødvendigt.
Artikel 41 1. Hvor en vej uden vigepligt begynder, kan opsættes  

 tavlen »Hovedvej« (III, A. 8).
 2. Tavlen kan også gentages langs veje uden vigepligt.
 3. Hvor en sådan vej ophører, skal tavlen  

 »Hovedvej ophører« (III, A. 9) opsættes, hvor tavlen III, A. 8 er  

 benyttet.
4. Tavlen III, A. 9 kan også benyttes til at betegne,  

 at man nærmer sig endepunktet af en vej uden vigepligt.
I dette tilfælde skal  

 en rektangulær tavle anbringes under tavlen med angivelse af afstanden til  

 endepunktet således som vist i diagram III A. 9a.
 5. De i nærværende artikel omhandlede tavler skal være  

 kvadratiske med en af kvadratets spidser vendende nedad.
 6. Kvadratets sider skal være mindst 0,60 m for  

 standardstørrelse og mindst 0,40 m for den reducerede størrelse og 0,25 m for  

 tavler, der gentages i bymæssige bebyggelser.
7. Randen på den i nærværende artikel omhandlede tavle  

 skal være hvid med en sort eller mørk yderrand, og midterfeltet skal være  

 gult.
Med hensyn til tavle III.
A. 9 skal skråstregen være sort eller mørk.
8. Tavlerne anbringes i vejens færdselsside og med  

 front mod færdselen.
De kan gentages på den anden side af vejen.
III.
B.
Vejvisere og orienteringstavler.
Artikel 42 1. Orienteringstavler skal være rektangulære.
 2. De må være af en sådan størrelse, at deres  

 anvisninger let forstås af førere af køretøjer i fart.
 3. Disse tavler skal enten have mørke bogstaver på lys  

 baggrund eller lyse bogstaver på mørk baggrund.
4. Orienteringstavler skal anbringes i en afstand af  

 mellem 100 og 250 m fra vejskæringen på almindelige veje.
På særlige  

 motorveje kan denne afstand forøges til 500 m.
 5. Diagrammerne III, B. 1a og III, B. 1b er eksempler  

 på disse tavler.
Artikel 43 1. Vejvisere skal være rektangulære med den længste  

 side vandret og skal ende i en pilespids.
 2. Navne på andre lokaliteter, der ligger i samme  

 retning, kan påføres denne tavle.
 3. Når afstande angives, skal det tal, der angiver  

 kilometer (eller miles), anbringes mellem navnene på lokaliteten og  

 pilespidsen.
 4. Disse tavler skal have samme farve som  

 orienteringstavlerne.
 5. Diagrammerne III, B. 2a og III, B. 2b er eksempler  

 på disse tavler.
III.
C.
Bytavler, nummertavler og rutetavler.
Artikel 44 1. Tavler, der angiver en bestemt, lokalitet, skal  

 være rektangulære med den længste side vandret.
 2. Disse tavler skal have en sådan størrelse og være  

 anbragt på en sådan måde, at de er synlige selv om natten.
 3. Disse tavler skal enten have lys baggrund med mørk  

 påskrift eller mørk baggrund med lys påskrift.
 4. Disse tavler skal anbringes forinden et område med  

 bymæssig bebyggelse begynder i færdselsretningens side og med front mod den  

 pågældende færdsel.
 5. Diagrammerne III, C. 1a og III, C. 1b er eksempler  

 på denne tavle.
Artikel 45 1. Tavlerne, der angiver bestemte ruter, og som er  

 forsynet med tal eller bogstaver eller en kombination af tal og bogstaver,  

 skal være rektangulære.
 2. Påskrifterne kan anbringes på kilometersten, andre  

 tavler eller anbringes på særlige tavler.
 3. Diagrammet III, C. 2a er et eksempel på denne  

 tavle.
Tillægsbestemmelser angående  

 Jernbaneoverkørsler Artikel 46 Som ekstraafmærkning kan der efter omstændighederne opsættes mellemtavler,  

 såsom lodrette tavler, der anbringes under tavlerne I, 8 eller I, 9, for så  

 vidt de gentages i omtrent to trediedele eller en trediedel af afstanden  

 mellem disse tavler og jernbanesporet og er forsynet med henholdsvis tre, to  

 og een rød skråstreg på hvid eller gul bund.
Diagrammerne I, 8a, I, 9a, I,  

 8/9b og I, 8/9c er eksempler på disse tavler.
Artikel 47 I de tilfælde, hvor bomme eller led, der fjernbetjenes (hvad enten dette  

 sker ved håndkraft eller automatisk) ikke er synlige fra stedet, hvorfra de  

 betjenes, skal de forsynes med lyd- eller lyssignaler, der advarer vejfarende  

 i tilstrækkelig god tid om, at bommen eller leddet vil blive lukket.
Bommene  

 eller leddene skal lukkes så langsomt, at vejfarende, som allerede er kommet  

 ind på overkørslen, kan passere denne.
Artikel 48 Ved alle bevogtede jernbaneoverkørsler skal bommene eller leddene bevogtes  

 under hele det tidsrum, i hvilket der løber tog.
Såfremt en  

 jernbaneoverkørsel ændres permanent fra bevogtet til ubevogtet overskæring  

 med automatiske signaler, eller til en ubevogtet jernbaneoverkørsel uden  

 automatiske signaler, skal bommene eller leddene fjernes for at undgå  

 misforståelser fra de vejfarendes side.
Artikel 49 1. Ved alle ubevogtede jernbaneoverkørsler, der har  

 automatisk signal, skal der i umiddelbar nærhed af jernbanelinien anbringes  

 et automatisk signal, der giver advarsel, når et tog nærmer sig.
Hvor det er  

 muligt, skal dette signal anbringes på samme stolpe som den tavle, der har  

 form som et Andreas-Kors (I, 10 og I, 11). Det skal bestå af en eller flere  

 lanterner, der både om dagen og om natten viser røde blink, der angiver, at  

 færdselen på vejen skal standse.
Passende foranstaltninger skal træffes,  

 således at en tilfældig fejl i det automatiske signal og enhver mulighed for  

 misforståelse af signalet kan undgås.
 2. Ovennævnte røde lys signal kan suppleres med et  

 lydsignal.
 3. Manuelt betjente signaler af samme slags, skal  

 betragtes som svarende til det ovenfor omhandlede automatiske signal, der  

 anvendes, når et tog nærmer sig.
Artikel 50 Jernbaneoverkørsler skal bevogtes og forsynes med automatiske signaler,  

 medmindre jernbanelinien er klart synlig for vejfarende på begge sider af  

 overkørslen under hensyntagen til togets største hastighed, således at førere  

 af køretøjer, der nærmer sig jernbanen fra en af siderne, kan have tid til at  

 standse, når et tog er i sigte, før de kommer ind på jernbanelinien, og  

 således at vejfarende, der er kommet ind på overkørslen, har tid til at komme  

 ud af denne, når et tog nærmer sig.
Færdselspolitiets tegngivning Artikel 51 Færdselspolitiet skal udstyres og skal være placeret på en sådan måde, at  

 det er synligt for alle vejfarende.
Artikel 52 1. De af færdselspolitiet givne tegn skal være i  

 overensstemmelse med et af de følgende to systemer:
 Første system:
 Tegn A: Til at betegne »Stop« til de køretøjer, der nærmer sig  

 vedkommende betjent forfra: Armen hævet lodret med håndflåden fremefter.
 Tegn C: Til at betegne »Stop« til de køretøjer, der nærmer sig  

 betjenten bagfra: Armen udstrakt vandret mod den side af vejen, hvor  

 vedkommende færdsel skal foregå, med håndfladen fremefter.
 Tegnene A og C kan bruges samtidig.
 Andet system:
 Tegn B: Til at betegne »Stop« til de køretøjer, der nærmer sig  

 betjenten forfra: Armen udstrakt vandret mod den side af vejen, hvor  

 vedkommende færdsel skal foregå, med håndfladen fremefter.
 Tegn C: Til at betegne »Stop« til de køretøjer, der nærmer sig  

 betjenten bagfra: Armen udstrakt vandret mod den side, hvor vedkommende  

 færdsel skal foregå, med håndfladen fremefter.
 Tegnene B og C kan benyttes samtidig.
 2. I henhold til begge systemer kan en vinkende  

 bevægelse med hånden betegne, at køretøjerne skal køre frem.
Lyssignaler Artikel 53 1. Signalbillederne i lyssignalerne skal have følgende  

 betydning.
 Rødt betyder, at den kørende færdsel ikke må passere signalet.
 grønt betyder, at den kørende færdsel kan passere signalet.
 Når gult benyttes efter det grønne signal, betyder det, at det er forbudt  

 den kørende færdsel at køre frem forbi signalet, medmindre køretøjet er så  

 nær ved signalet, når det gule lys tændes, at det ikke uden fare kan  

 standses, før det passerer signalet.
 Når gult benyttes i forbindelse med eller efter det røde signal, betegner  

 det en forestående ændring i signalbilledet og betegner ikke, at den kørende  

 færdsel kan sætte sig i bevægelse.
 Rødt betyder, at den kørende færdsel ikke må passere signalet.
 Grønt betyder, at den kørende færdsel kan passere signalet.
 Kombinationen grønt og rødt skal have samme betydning som gult efter grønt  

 i trefarvesystemet.
 2. Når et enkelt gult blinkende lys benyttes, betyder  

 det »Forsigtig«.
3. Lanternerne anbringes oven over hinanden.
Som regel  

 skal den røde lanterne anbringes øverst og den grønne lanterne nederst.
Når  

 en gul lanterne benyttes, skal den anbringes mellem den røde og den grønne  

 lanterne.
4. Når lyssignaler anbringes ved kørebanekanten, skal  

 underkanten af det laveste lys normalt være mindst 2 m og højst 3,50 m over  

 kørebanen.
Når de er ophængt over kørebanen, skal under kanten af det laveste lys være mindst 4,50 m over kørebanen.
 5. Hvor det er muligt, bør lyssignalerne gentages på  

 den modsatte side af et vejkryds.
Kørebaneafmærkning Artikel 54 1. Hvor en kørebane uden for områder med bymæssig  

 bebyggelse har mere end to vognbaner, skal disse som regel markeres, således  

 at de er lette at skelne fra hinanden.
 2. Hvor en tresporet vej uden for et bymæssigt  

 bebygget område passerer igennem områder med utilstrækkelig oversigt eller  

 andre farlige steder, skal kørebanen være opdelt i kun to vognbaner.
 3. Hvor en kørebane har to vognbaner, skal disse på  

 strækninger med utilstrækkelig oversigt og andre farlige steder være tydeligt  

 adskilt.
 4. Den i stykkerne 2 og 3 i nærværende artikel  

 omhandlede afmærkning af vognbanerne betyder, at intet køretøj under normale  

 færdselsforhold bør forlade den vognbane, der er forbeholdt den pågældende  

 kørselsretning.
Artikel 55 1. Hvor kørebanekanterne er markeret ved lys eller  

 refleksanordninger, kan to forskellige farver benyttes til disse lys eller  

 anordninger.
 2. Til at markere kanten af kørebanen i  

 færdselsretningens side kan enten rødt eller orange lys benyttes, og til at  

 betegne kanten af kørebanens modsatte side kan hvidt lys benyttes.
 3. Hvor lys eller refleksanordninger benyttes til at  

 markere tilstedeværelse af faste genstande eller heller på kørebanen, bør der  

 anvendes hvide eller gule farver.
Slutbestemmelser Artikel 56 1. Nærværende protokol skal være åben for underskrift  

 indtil den 31. december 1949 af alle de stater, der har underskrevet  

 færdselskonventionen, der blev åbnet for underskrift i Geneve den 19.  

 september 1949.
 2. Nærværende protokol skal ratificeres, og meddelelse  

 om ratifikation deponeres hos generalsekretæren for De Forenede Nationer.
3. Fra 1. januar 1950 er nærværende protokol åben for  

 tiltrædelse af stater, der har underskrevet færdselskonventionen, og af  

 stater, der tiltræder eller har tiltrådt denne.
Den skal også være åben for  

 tiltrædelse for så vidt angår ethvert formynderskabsterritorium, for hvilket  

 De Forenede Nationer er den administrerende myndighed, og på hvis vegne  

 ovennævnte konvention er blevet tiltrådt.
 4. Tiltrædelsen skal kunne foretages ved at deponere  

 et tiltrædelsesdokument hos generalsekretæren for De Forenede Nationer.
Artikel 57 1. Enhver stat kan ved underskrift, ratifikation eller  

 tiltrædelse eller på et hvilket som helst senere tidspunkt ved en til  

 generalsekretære n for De Forenede Nationer stilet notifikation erklære, at  

 nærværende protokols bestemmelser skal finde anvendelse på alle eller enkelte  

 af de territorier, for hvis internationale forhold, den er ansvarlig.
Disse  

 bestemmelser skal finde anvendelse på de i notifikationen omhandlede  

 territorier 30 dage efter, at generalsekretæren har modtaget notifikationen,  

 eller, hvis protokollen ikke er trådt i kraft på dette tidspunkt, da på  

 datoen for dens ikrafttræden.
 2. Hver kontraherende part forpligter sig til, når  

 omstændighederne tillader det, så snart som muligt at træffe de nødvendige  

 foranstaltninger for at udvide nærværende protokols anvendelse til de  

 territorier, for hvis internationale forhold, den er ansvarlig, dog med  

 forbehold, hvor det er nødvendigt af forfatningsmæssige grunde, af samtykke  

 fra regeringerne for de pågældende territorier.
 3. En hver stat, der har afgivet en erklæring i  

 henhold til nærværende artikels stykke 1 og i henhold til hvilken, nærværende  

 protokol finder anvendelse på noget territorium, for hvis internationale  

 forhold, den er ansvarlig, kan på et hvilket som helst senere tidspunkt  

 erklære ved en til generalsekretæren stilet notifikation, at protokollen ikke  

 længere skal finde anvendelse på de i notifikationen om handlede territorier,  

 og protokollen skal da, efter udløbet af et år fra notifikationens dato, ikke  

 længere gælde for dette territorium.
Artikel 58 Nærværende protokol skal træde i kraft femten måneder efter datoen for  

 deponeringen af det femte ratifikations- eller tiltrædelsesdokument.  

 Nærværende protokol skal træde i kraft for enhver af de stater, der har  

 ratificeret eller tiltrådt protokollen efter denne dato, femten måneder efter  

 vedkommende stat har deponeret ratifikations- eller tiltrædelsesdokumentet.
 Generalsekretæren for De Forenede Nationer skal underrette hver af de  

 underskrivende eller tiltrædende stater samt enhver stat, der var opfordret  

 til at deltage i De Forenede Nationers konference angående vej- og  

 motortransport, om datoen for denne protokols ikrafttræden.
Artikel 59 Ved ratificering af nærværende protokol eller dens tiltrædelse forpligter  

 hver stat, der var part i konventionen angående tilvejebringelse af  

 vejafmærkning, der blev åbnet for underskrift i Geneve den 30. marts 1931,  

 sig til at opsige denne konvention inden tre måneder efter, at ratifikations-  

 eller tiltrædelsesdokumentet for nærværende protokol er afleveret.
Artikel 60 1. Enhver kontraherende stat kan foreslå ændringer til  

 nærværende protokol.
Teksten til sådan foreslåede ændringer skal meddeles  

 generalsekretæren, som skal videresende den til alle de andre kontraherende  

 stater, der er forpligtet ved nærværende protokol med anmodning om, at enhver  

 kontraherende stat vil afgive sit svar inden for fire måneder med angivelse  

 af hvorvidt den:
 Den foreslåede ændring skal ligeledes af generalsekretæren tilsendes alle  

 stater, bortset fra de kontraherende parter, der var opfordret til at deltage  

 i De Forenede Nationers konference angående vej- og motortransport.
 2. Generalsekretæren skal indkalde de kontraherende  

 parter til en konference til overvejelse af den foreslåede ændring, såfremt  

 mindst en trediedel af de kontraherende parter forlanger en sådan konference  

 indkaldt.
 Generalsekretæren skal til denne konference, udover de kontraherende  

 parter, indbyde de stater, som var opfordret til at deltage i De Forenede  

 Nationers konference angående vej- og motortransport eller hvis deltagelse  

 efter det Økonomiske og Sociale Råds mening vil være ønskeligt.
 Nærværende stykkes bestemmelser finder ikke anvendelse på tilfælde, hvor  

 en ændring til nærværende protokol er bestemt i henhold til nærværende  

 artikels stykke 5.
3. Enhver ændring i nærværende protokol, som på en  

 konference måtte blive vedtaget med to trediedele stemmers majoritet, skal  

 meddeles alle kontraherende parter til tiltrædelse.
En ændring skal træde i  

 kraft for alle kontraherende parters vedkommende halvfems dage efter, at den  

 er tiltrådt af to trediedele af de kontraherende parter, bortset fra de  

 parter, som forinden dens ikrafttræden erklærer, at de ikke tiltræder  

 ændringen.
 4. Konferencen kan på det tidspunkt, da en ændring til  

 nærværende protokol vedtages med to trediedele stemmers majoritet, bestemme,  

 at ændringen er af en sådan beskaffenhed, at den kontraherende part, der har  

 afgivet erklæring om, at den ikke vil tiltræde ændringen, og som ikke  

 tiltræder ændringen inden for en periode af tolv måneder efter ændringens  

 ikrafttræden, efter udløbet af denne periode ikke længere skal være part i  

 nærværende protokol.
5. I tilfælde af, at et flertal på to trediedele af de  

 kontraherende stater meddeler generalsekretæren i henhold til stykke 1 b af  

 nærværende artikel, at de vil kunne tiltræde ændringen uden en konference,  

 skal underretning om denne afgørelse af generalsekretæren tilstilles alle de  

 kontraherende parter.
Efter forløbet af halvfems dage fra denne meddelelse  

 skal ændringen træde i kraft over for alle kontraherende parter, bortset fra  

 sådanne, som inden for den pågældende periode meddeler generalsekretæren, at  

 de nedlægger indsigelse mod en sådan ændring.
 6. Med hensyn til ændringer, der ikke falder inden for  

 nærværende artikels stykke 4, skal de stadig gældende bestemmelser forblive i  

 kraft for enhver kontraherende part, som har afgivet erklæring eller fremsat  

 indsigelse med hensyn til en sådan ændring.
 7. En kontraherende part, der har afgivet erklæring i  

 overensstemmelse med de i nærværende artikels stk. 3 indeholdte bestemmelser,  

 eller som har nedlagt indsigelse mod en ændring i henhold til nærværende  

 artikels stk. 5, kan ved en til generalsekretæren stilet erklæring  

 tilbagekalde sin erklæring eller indsigelse når som helst. Ændringen træder i  

 kraft over for den pågældende kontraherende part, når generalsekretæren har  

 modtaget sådan meddelelse.
Nærværende protokol kan opsiges med et års varsel til generalsekretæren  

 for De Forenede Nationer, som lader enhver underskrivende eller tiltrædende  

 stat tilgå meddelelse herom.
Efter udløbet af dette tidsrum ophører  

 protokollen at gælde med hensyn til den kontraherende part, som opsiger den.
Artikel 62 Enhver tvist, der måtte opstå mellem to eller flere kontraherende parter  

 angående fortolkningen eller anvendelsen af nærværende protokol, og som  

 parterne er ude af stand til at afgøre ved forhandling eller at bilægge på  

 anden måde, kan på skriftlig begæring af en af de kontraherende parter  

 henvises til afgørelse af Den Mellemfolkelige Domstol.
Artikel 63 Nærværende protokols bestemmelser skal ikke kunne afskære en kontraherende  

 part fra at træffe foranstaltninger, der er forenelige med De Forenede  

 Nationers pagt, og som er begrænset til, hvad den i den givne situation anser  

 nødvendigt for dens indre eller ydre sikkerhed.
Artikel 64 1. Generalsekretæren for De Forenede Nationer skal  

 foruden de i artikel 5, stk. 5, artikel 58, artikel 60, stk. 1, 3 og 5, og  

 artikel 61, omhandlede meddelelser, underrette de i artikel 56, stk. 1,  

 omhandlede stater om følgende:
 2. Den originale protokol skal deponeres hos  

 generalsekretæren, som vil oversende bekræftede afskrifter til de i artikel  

 56, stk. 1, omhandlede stater.
 3. Generalsekretæren er bemyndiget til at registrere  

 nærværende protokol ved dens ikrafttræden.
 TIL BEKRÆFTELSE har undertegnede repræsentanter efter at have  

 fremlagt deres fuldmagter, der befandtes i god og behørig form, underskrevet  

 nærværende protokol.
For Belgien: F.
Blondeel.
For Czekoslovakiet: V.
Outrata, den 28. december 1949.
For Danmark: K.
Bang.
A.
Blom-Andersen.
 For Frankrig: Lucien Hubert.
For Indien: B.
N.
Rau, den 29. december 1949.
For Israel: M.
Kahany.
M.
Lubarsky.
For Italien: M.
Enrico Mellini.
For Jugoslavien: Ljub.
Komnenovic.
For Libanon: J.
Mikaoui.
Under forbehold af ratifikation.
For Luxembourg: R.
Logelin.
For Nederlandene: J.
J.
Oyevaar.
 Omfatter tillige Surinam, de Nederlandske Antiller og Nederlandsk Ny  

 Guinea.
 For Norge: Axel Ronning.
 Under det forbehold med hensyn til art. 15, stk. 5, der indeholdes i stk.  

 7 (e) i slutakten for konferencen om vej- og automobiltransport.
 For Sverige: Gøsta Hall.
 Under det forbehold med hensyn til art. 15, stk. 5, der indeholdes i stk.  

 7 (e) i slutakten for konferencen om vej- og automobiltransport.
For Schweiz: Heinrich Rothmund.
Robert Plumez.
Paul Gottret.
For Ægypten: A.
K.
Safwat.
 For Østrig: Herman Dahlen.
 Under det forbehold med hensyn til art. 45, stk. 1, der indeholdes i stk.  

 7 (f) i slutakten for konferencen om vej- og automobiltransport.
 Protokollen trådte i henhold til artikel 58 i kraft den 20. december 1953.
 Danmarks ratifikationsinstrument deponeredes hos De Forenede Nationers  

 generalsekretær den 1. juli 1959.
 Protokollen, som herefter for Danmarks vedkommende er trådt i kraft den 1.  

 oktober 1959, er desuden ratificeret eller tiltrådt af følgende stater:
Belgien, Cambodia, Cuba, Czekoslovakiet, Den dominikanske Republik,  

 Finland, Den forenede arabiske Republik, Frankrig, Grækenland, Haiti,  

 Italien, Jugoslavien, Luxembourg, Monaco, Nederlandene, Polen, Portugal.  

 Omfatter tillige de portugisiske oversøiske provinser Angola og Mozambique,  

 Sovjetunionen, Spanien.
Omfatter tillige afrikanske lokaliteter og provinser.  

 Sverige, Tunis, Vatikanstaten og Østrig.
 Udfærdiget i Geneve den 19. september 1949 i eet eksemplar på engelsk og  

 fransk, hver tekst af samme gyldighed.
 Udenrigsministeriet, den 30. april 1960.
 Kampmann.
 Bilag ialt 8 sider uden paginering, vedlægges til indlæggelse efter  

 side 216.
