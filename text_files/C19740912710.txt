(Til samtlige  

 civilforsvarskommissioner) Med cirkulæreskrivelse af 14. oktober 1969 udsendte Civilforsvarsstyrelsen  

 »Bestemmelser vedrørende en hundetjeneste i civilforsvaret«  

 (september 1969). Ved cirkulæreskrivelse af 20. marts 1970 udsendtes  

 suplerende bestemmelser til bestemmelserne af september 1969.
 Disse bestemmelser, der er udarbejdet af Civilforsvarsstyrelsen og  

 tiltrådt af Danmarks civile Hundeførerforening og Landsforeningen for  

 Politihundesagen i Danmark, har dannet grundlag for  

 civilforsvarskommissionernes tilvejebringelse og uddannelse af hundeførere og  

 hunde i civilforsvarsområderne.
 De i den forløbne tid afholdte forsøg med hunde, der ikke kan  

 stambogføres, har vist, at også sådanne hunde kan være anvendelige i  

 civilforsvarets redningstjeneste.
På grundlag af disse erfaringer ændres »Bestemmelser vedrørende en  

 hundetjeneste i civilforsvaret« (september 1969) således, at alle hunde,  

 der opfylder de i bestemmelserne stillede krav til træning og prøver, kan  

 indgå i civilforsvarets hundetjeneste.
Hundene skal sammen med hundeførerne  

 gennemgå træning og bestå prøver med tilfredsstillende resultat efter hidtil  

 gældende regler.
 Dene ændring, der ligeledes er tiltrådt af Danmarks civile  

 Hundeførerforening og Landsforeningen for Politihundesagen i Danmark, er,  

 sammen med nødvendige konsekvensændringer, optaget i »Bestemmelser  

 vedrørende en hundetjeneste i civilforsvaret« (juni 1974). Heri er  

 endvidere indarbejdet de med cirkulærskrivelse af 20. marts 1970 ikraftsatte  

 supplerende bestemmelser.
 Ved udsendelsen af således ajourførte bestemmelser skal man fremhæve  

 betydningen af bestemmelsernes overholdelse til sikring af det bedst mulige  

 samarbejde mellem de lokale hundeførerforeninger og de lokale  

 civilforsvarsmyndigheder, specielt i spørgsmålet om tilvejebringelse og  

 anvendelse af instruktører.
 Et antal eksemplarer af de ændrede bestemmelser vedlægges.
 P.D.V.
 E.B.
K.E.
Fisker --------------------------------------------------------------------- BILAG 1. Der oprettes under civilforsvaret en hundetjeneste,  

 der indgår som et led i civilforsvarets redningstjeneste.
Hundetjenesten  

 opbygges i samarbejde mellem de lokale hundeførerforeninger og de lokale  

 civilforsvarsmyndigheder.
2. Hunde i civilforsvarets hundetjeneste, der tilhører  

 hundeførere, der er medlemmer af en hundeførerforening, der kan tilsluttes  

 Dansk Kennelklub, skal forud for tilmeldingen til redningshundeuddannelsen  

 have opnået kåring eller bestået tilsvarende prøve i de respektive  

 foreninger.
Tilslutning til civilforsvarets hundetjeneste medfører ingen  

 begrænsning i adgangen til at lade de tilmeldte hunde deltage i de pågældende  

 foreningers almindelige uddannelsesprogrammer og konkurrencer.
 3. Hunde, der tilhører hundeførere, der ikke er  

 medlemmer af en hundeførerforening, skal sammen med hundeføreren have  

 gennemgået en af civilforsvarets godkendt fortræning, der påviser hundens og  

 førerens egnethed til videreuddannelse.
 4. Hunde i civilforsvarets hundetjeneste skal bestå 2  

 prøver: en forprøve, der har til formål på et tidligt tidspunkt at udskille  

 hunde, der ikke er egnet til redningshunde, og en redningshundeprøve.
5. Uddannelsen til forprøven og redningshundeprøven  

 varetages af civilforsvarsmyndighederne og forestås af en godkendt  

 instruktør, jfr. nedenfor punkt 8. Forprøven og redningshundeprøven afholdes  

 ved civilforsvarsmyndighedernes foranstaltning i overensstemmelse med de af  

 Civilforsvarsstyrelsen herom givne bestemmelser.
Uddannelsen til prøverne kan  

 efter de lokale forhold og antallet af tilmeldte hunde gennemføres som  

 fællesuddannelse af hunde fra forskellige foreninger eller som særskilt  

 uddannelse af hunde fra samme forening.
6. Hunde, der har bestået redningshundeprøven,  

 fremstilles ved årlige mønstringer, der omfatter gennemgang af et  

 lydighedsprogram og eftersøgningsopgaver.
Herudover deltager hundene i  

 egentlige civilforsvarsøvelser.
 7. Hundenes præstationer ved prøver, mønstringer og  

 øvelser bedømmes af dommere, der udpeges af henholdsvis  

 hundeførerforeningerne og civilforsvaret.
8. Instruktører i civilforsvarets hundetjeneste er  

 hundeførerforeningerne instruktører, som gennemgår et særligt  

 civilforsvarskursus, eller civilforsvarspersonel med samme uddannelse sm  

 hundeførerforeningernes instruktører.
Instruktørerne bistår  

 civilforsvarsmyndighederne med uddannelsens tilrettelæggelse og gennemførelse  

 og med afholdelse af prøver.
Instruktørernes honoreres efter taksten for  

 praktisk uddannelse i overensstemmelse med de herom af Civilforsvarsstyrelsen  

 fastsatte bestemmelser.
9. Som grundlag for beregning af fremmødegodtgørelse  

 og instruktørhonorar i forindelse med den civilforsvarsmæssige uddannelse af  

 hundene er uddannelsen fastlagt til en samlet varighed af maksimalt 12  

 lektioner a 2 timer til forprøven og 24 lektioner a 2 timer til  

 redningshundeprøven.
Uddannelsen kan af hensyn til kontinuiteten i træningen  

 eksempelvis gennemføres med lektionerne fordelt over 3-4 måneder til  

 forprøven og 6-8 måneder til redningshundeprøven.
10. Hundeførere, der melder sig til civilforsvarets  

 hundetjeneste, har samme rettigheder og pligter som andre frivillige i  

 civilforsvaret.
Såfremt hundeføreren ikke i forvejen er tilknyttet  

 redningstjenesten, gennemgår han en uddannelse i redningstjeneste af ca. 35  

 timers varighed.
