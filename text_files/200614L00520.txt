Betænkning afgivet af Sundhedsudvalget den 28. marts 2007 Betænkning over Forslag  

 til lov om ændring af lov om klage- og erstatningsadgang inden for  

 sundhedsvæsenet (Erstatning i forbindelse med Sundhedsstyrelsens  

 sagsbehandling i henhold til reglerne om maksimale ventetider ved behandling  

 af  

 patienter med livstruende kræftsygdomme m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 10. januar 2007 og var til 1.  

 behandling den 25. januar 2007. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 21. december 2006  

 dette  

 udkast til udvalget, jf. alm. del  bilag 203. Den 11. januar 2007  

 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Spørgsmål Udvalget har stillet 56 spørgsmål til indenrigs- og sundhedsministeren  

 til skriftlig besvarelse, som denne har besvaret.
Et af udvalgets spørgsmål  

 til  

 indenrigs- og sundhedsministeren og dennes svar herpå er optrykt som bilag  

 til  

 betænkningen.
2. Indstillinger og politiske bemærkninger Udvalget  

  

 indstiller lovforslaget  

 til  

  

 vedtagelse uændret.
Socialdemokratiets medlemmer af udvalget bemærker, at  

 Socialdemokratiet støtter lovforslaget, der giver erstatning til de  

 kræftpatienter, som på trods af forventning herom ikke har fået den  

 behandling,  

 de ifølge reglerne om ventetidsgaranti har ret til.
Det er efter  

 Socialdemokratiets opfattelse tragisk, at der på et så hårdt belastet  

 sundhedsområde som kræftbehandling kan blive tale om forsømmelse fra  

 ministerens side, idet det er Socialdemokratiets fortsatte opfattelse, at  

 ansvaret for, at denne skandale fik lov at udvikle sig, ligger hos  

 ministeren.
Socialdemokratiet tilslutter sig, at loven giver mulighed for,  

 at patienterne via denne lovgivning kan søge erstatning inden for den  

 eksisterende patienterstatningsordning.
Socialdemokratiet er også tilfreds  

 med,  

 at der i denne sag foretages en ændring af reglerne om patienterstatningen,  

 således  

 at der kan anmeldes erstatningskrav, selv om patienten ellers ville være  

 afskåret herfra efter den 5-årige forældelsesregel, og således at loven får  

 tilbagevirkende kraft.
 Med baggrund i de erfaringer omkring patienterstatningen, der er  

 kommet frem i forbindelse med behandlingen af lovforslaget, og med baggrund i  

 de svar, ministeren har givet på en række spørgsmål, finder Socialdemokratiet  

 det nødvendigt at påpege behovet for at give loven om patientforsikring og  

 -erstatning et serviceeftersyn.
I slutfasen af lovforslagets behandling er der fremkommet  

 oplysninger om, hvorledes ventetiden for kræftpatienterne kan have afgørende  

 indvirkning på udviklingen af patienternes sygdom.
Der er efter  

 Socialdemokratiets opfattelse belæg grænsende til evidens for, at selv kort  

 ventetid kan have betydning for patienternes prognose og dermed også for den  

 i  

 lovforslaget omtalte statistiske forringelse af patienternes sygdom samt  

 deres  

 psykiske ubehag.
Disse oplysninger har efter Socialdemokratiets opfattelse  

 betydning for grundlaget for lovforslaget  såvel i indhold som for den  

 angivne  

 økonomi.
Efter Socialdemokratiets opfattelse betyder den omtalte viden, at  

 flere patienter skal have erstatning, og at der kan blive tale om større  

 erstatninger end forudsat i lovforslagets bemærkninger.
 Ministeren har i sit svar på spørgsmål 56 lovet, at  

 oplysningerne om den fremkomne viden, når den er endeligt verificeret, vil  

 indgå  

 i Patientforsikringens vurdering af de enkelte sager.
 Socialdemokratiet forventer i denne sammenhæng, at der i  

 informationen om mulighederne for erstatning gøres opmærksom på dette  

 forhold,  

 og at patienterne også informeres om, at selv en lille overskridelse af  

 ventetiden kan være erstatningsberettigende.
 Endvidere forventer Socialdemokratiet, at ministeren løbende  

 holder udvalget orienteret om verificeringen af den sidst tilkomne viden og  

 dens implementering i behandlingen af sagerne fra den berørte gruppe af  

 patienter.
Det Radikale Venstres medlemmer af udvalget bemærker, at Det  

 Radikale Venstre støtter lovfor-slaget, der bl.a. giver de 50 kræftpatienter,  

 der er blevet udsat for fejlagtig og mangelfuld sagsbehandling i  

 Sundhedsstyrelsen, mulighed for at søge erstatning i Patientforsikringens  

 regi  

  helt på linje med andre patienter, der mener sig udsat for  

 fejlbehandling.  

 Denne erstatningsmulighed er det eneste rigtige i betragtning af de åbenlyse  

 fejl, som disse patienter er blevet udsat for i deres sagsbehandling.
Men  

 lovforslaget lukker også et hul i lovgivningen ved, at Sundhedsstyrelsens  

 sagsbehandling  

 omfattes af Patientforsikringen, når Sundhedsstyrelsen selv indgår i  

 sagsbehandlingen af enkelte patientforløb, som det gælder på bl.a.  

 kræftområdet.
Det Radikale Venstre noterer sig, at bevisbyrden er mindre tung  

 under patientforsikringsordningen end inden for de almindelige  

 erstatningsregler.
Lovforslaget stiller dermed som udgangspunkt de  

 kræftpatienter, der er blevet udsat for fejl i sagsbehandlingen, klart bedre,  

 end hvis de skulle have søgt om erstatning på grundlag af de almindelige  

 erstatningsregler.
Alligevel kan Det  

 Radikale Venstre være bekymret for, om bevisbyrden er for svær at løfte.
I  

 sidste  

 ende er det nemlig patienterne, der bærer bevisbyrden, idet  

 Patientforsikringen  

 dog selv af egen drift skal oplyse sagen og fremskaffe det materiale, der er  

 nødvendigt for at dokumentere, at betingelserne for erstatning er opfyldt.  

 Konsekvensen kan blive, at det kun lykkes for et fåtal af kræftpatienterne at  

 få udbetalt erstatning  og at der kun bliver tale om mindre beløb, der  

 ikke  

 står mål med de fysiske og psykiske omkostninger for patienterne, alene fordi  

 patienterne ikke formår at løfte bevisbyrden.
Det vil i givet fald være et  

 ulykkeligt og for de fleste et ubegribeligt udkomme af hele denne ulykkelige  

 sag, også selv om Det Radikale Venstre naturligvis anerkender det juridiske  

 grundprincip om, at det skal kunne sandsynliggøres, at patienten har lidt tab  

 i  

 forbindelse med en fejlagtig behandling, for at erstatning kan komme på tale.
Det Radikale Venstre mener, det er afgørende, at  

 sagsbehandlingstiden er rimelig.
Ministeren anslår, at der bliver tale om  

 cirka  

 et halvt år for den enkelte sag.
Meget længere er efter Det Radikale Venstres  

 opfattelse  

 heller ikke acceptabelt  og slet ikke i betragtning af, hvad disse syge  

 kræftpa-tienter  

 allerede har været udsat for.
Det Radikale Venstre vil følge  

 erstatningssagerne  

 tæt, ikke mindst med henblik på et eventuelt hovedeftersyn af  

 erstatningssystemet  

 på sundhedsområdet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Jens Peter Vernersen (S)   

 Sophie Hæstorp Andersen (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Elsebeth Gerner Nielsen (RV)   

 Sanne Schroll (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 118 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Tidsplan for udvalgets behandling af lovforslaget 3 Udskydelse af betænkningsafgivelse 4 Udskydelse af betænkningsafgivelse 5 1. udkast til betænkning 6 Udskydelse af betænkningsafgivelse Oversigt over spørgsmål og svar vedrørende L 118 Spm.nr.
Titel 1 Spm. om, hvem der har forpligtelsen til at undersøge, om  

 forlængelsen af ventetiden er skyld i patientens død, til indenrigs- og  

 sundhedsministeren,  

 og ministerens svar herpå 2 Spm. om uddybning af lovforslagets bemærkning »kortere  

 forsinkelse i ventetiden«, til indenrigs- og sundhedsministeren, og  

 ministerens svar herpå 3 Spm., om ministeren kan bekræfte, at der ikke kan ydes  

 erstatning alene på grund af den psykiske belastning, patienten har haft i  

 forbindelse med en forlængelse af ventetiden, til indenrigs- og  

 sundhedsministeren,  

 og ministerens svar herpå 4 Spm. om, hvad der skal til for at anse »patientens  

 statistiske overlevelsesprognose for forringet«, til indenrigs- og  

 sundhedsministeren, og ministerens svar herpå 5 Spm. om, hvilke oplysninger patienten/pårørende selv skal  

 give Pa-tientforsikringen i forbindelse med anmeldelse af en sag, til  

 indenrigs- og sundhedsministeren, og ministerens svar herpå 6 Spm., om ministeren kan udelukke, at det vil kunne være  

 mere fordelagtigt at anlægge erstatningssag i Sundhedsstyrelsen frem for i  

 pa-tientforsikringsordningen,  

 til indenrigs- og sundhedsministeren, og ministerens svar herpå 7 Spm. om redegørelse for erstatningsreglerne i lande sammenlignelige  

 med Danmark, til indenrigs- og sundhedsministeren, og ministerens svar herpå 8 Spm. om, hvor lang tid der går i gennemsnit, fra en  

 erstatning er tilkendt enten af Patientforsikringen eller af  

 Patientskadeankenævnet,  

 til indenrigs- og sundhedsministeren, og ministerens svar herpå 9 Spm., om der løber renter på erstatningsbeløbet i  

 ventetiden, til indenrigs- og sundhedsministeren, og ministerens svar herpå 10 Spm. om, hvor mange kræftpatienter der hidtil har fået  

 udbetalt erstatning, til indenrigs- og sundhedsministeren, og ministerens  

 svar herpå 11 Spm. om, hvor mange af de omhandlede patienter ministeren  

 reelt vurderer, vil kunne opnå erstatning, til indenrigs- og  

 sundhedsministeren,  

 og ministerens svar herpå 12 Spm., om ministeren er enig i, at det anslåede beløb på  

 4,1 mio. kr. forudsætter, at kun et mindre antal vil kunne få erstatning, til  

 indenrigs- og sundhedsministeren, og ministerens svar herpå 13 Spm., om ministeren er enig i, at der i det anslåede  

 beløb på 4,1 mio. kr. ikke kan være en forventning om, at der vil være sager,  

 hvor ventetiden er skyld i patientens død, til indenrigs- og  

 sundhedsministeren, og ministerens svar herpå 14 Spm. om, hvilke kræftpatienter der med lovforslaget ikke  

 vil modtage nogen erstatning, til indenrigs- og sundhedsministeren, og  

 ministerens svar herpå 15 Spm. om redegørelse for sammenhængen mellem  

 kræftsygdommens stadium, den forøgede ventetid og erstatningens størrelse,  

 til indenrigs- og sundhedsministeren, og ministerens svar herpå 16 Spm. om, hvilke skader en erstatning på 30.000-60.000 kr.  

 typisk vil dække, til indenrigs- og sundhedsministeren, og ministerens svar  

 herpå 17 Spm. om, hvorledes erstatningssummer på 30.000-60.000 kr.  

 i denne lovgivning er i størrelse set i forhold til andre sager i  

 Patientforsikringen  

 med skader, der har medført nedsat levetid, til indenrigs- og  

 sundhedsministeren, og ministerens svar herpå 18 Spm. om, hvilke afgørelser om erstatninger som følge af  

 forringet prognose der er truffet af Patientforsikringen i perioden  

 1994-2006,  

 til indenrigs- og sundhedsministeren, og ministerens svar herpå 19 Spm. om, hvilke betingelser der skal være opfyldt for at  

 modtage erstatning efter patientforsikringsloven i sager om skader som følge  

 af forsinket behandling, til indenrigs- og sundhedsministeren, og ministerens  

 svar herpå 20 Spm., om ministeren er indstillet på at give loven om  

 patientforsikring et eftersyn med henblik på en eventuel lovrevision, til  

 indenrigs- og sundhedsministeren, og ministerens svar herpå 21 Spm., om lovforslaget medfører, at der udbetales  

 erstatning, alene fordi der er sket en forsinkelse i sagsbehandlingen, til  

 indenrigs- og sundhedsministeren, og ministerens svar herpå 22 Spm., om det er tilstrækkeligt for at opnå erstatning, at  

 sygdommen »kan være blevet« forværret, til indenrigs- og sundhedsministeren,  

 og ministerens svar herpå 23 Spm. om, hvilken bevisbyrde der påhviler den enkelte  

 patient for at opnå erstatning, til indenrigs- og sundhedsministeren, og  

 ministerens svar herpå 24 Spm. om, hvad den forventede sagsbehandlingstid for  

 erstatningssager er henholdsvis med og uden anke til Patientskadeankenævnet,  

 til indenrigs- og sundhedsministeren, og ministerens svar herpå 25 Spm., om reglen om nedsat erstatning til patienter over  

 60 år også gælder patienter, der tilkendes erstatning efter lovforslaget, til  

 indenrigs- og sundhedsministeren, og ministerens svar herpå 26 Spm. om, hvilke betingelser der skal være opfyldt for, at  

 en patient kan opnå en erstatning af størrelsesordenen 1-1,5 mio. kr., til  

 indenrigs- og sundhedsministeren, og ministerens svar herpå 27 Spm. om, hvordan en erstatning for forringet prognose som  

 følge af erstatningspådragende forsinkelse beregnes, til indenrigs- og  

 sundhedsministeren,  

 og ministerens svar herpå 28 Spm., om lovforslaget indebærer, at patienter også vil  

 kunne få erstatning for udgifter afholdt til behandling andetsteds, til  

 indenrigs- og sundhedsministeren, og ministerens svar herpå 29 Spm., om ministeren vil bekræfte, at ménerstatninger ikke  

 udbetales, til indenrigs- og sundhedsministeren, og ministerens svar herpå 30 Spm., om det er korrekt, at man efter  

 patientforsikringsloven slet ikke kan modtage erstatning, hvis man dør, inden  

 skaden anmeldes, til indenrigs- og sundhedsministeren, og ministerens svar  

 herpå 31 Spm. om redegørelse for typiske erstatninger, til  

 indenrigs- og sundhedsministeren, og ministerens svar herpå 32 Spm., om psykiske skader i sig selv udløser erstatning,  

 til indenrigs- og sundhedsministeren, og ministerens svar herpå 33 Spm., om Sundhedsstyrelsen har kendskab til sager, hvor  

 der er sket en skade som følge af forsinkelserne, til indenrigs- og  

 sundhedsministeren, og ministerens svar herpå 34 Spm., om forklaring af begrebet »overvejende  

 sandsynlighed« i pa-tientforsikringsloven, til indenrigs- og  

 sundhedsministeren, og ministerens svar herpå 35 Spm. om, hvorvidt alle patienter, der potentielt har et  

 erstatningskrav, er blevet kontaktet, til indenrigs- og sundhedsministeren,  

 og ministerens svar herpå 36 Spm. om oversendelse af kopi af det beklagelsesbrev, der  

 er tilsendt patienterne, til indenrigs- og sundhedsministeren, og ministerens  

 svar herpå 37 Spm., om ministeren vil vurdere præcedens af, at der i  

 denne afgrænsede gruppe af patienter udbetales erstatning, ligegyldigt om der  

 anlægges sag eller ej, til indenrigs- og sundhedsministeren, og ministerens  

 svar herpå 38 Spm. om redegørelse for de 500.000 kr., der er afsat til  

 annonceudgifter, til indenrigs- og sundhedsministeren, og ministerens svar  

 herpå 39 Spm. om baggrunden for, at det anslås, at 91 patienter  

 kan søge erstatning, til indenrigs- og sundhedsministeren, og ministerens  

 svar herpå 40 Spm. om, hvordan ministeren skelner mellem fejl og skade,  

 til indenrigs- og sundhedsministeren, og ministerens svar herpå 41 Spm. om, hvilken erstatning en fejl vil udløse, til  

 indenrigs- og sundhedsministeren, og ministerens svar herpå 42 Spm. om, hvilken erstatning en fejl, der også har medført  

 skade, vil udløse, til indenrigs- og sundhedsministeren, og ministerens svar  

 herpå 43 Spm., om det ifølge ministeren er i overensstemmelse med  

 ventetidsgarantien, at »hvis sundhedsvæsenet ikke har ressourcer nok«, kan  

 patienterne ikke indgå under patientforsikringsloven og derfor ikke få  

 erstatning, til indenrigs- og sundhedsministeren, og ministerens svar herpå 44 Spm., om lovgivningen også omfatter psykisk belastning af  

 en pa-tients pårørende, til indenrigs- og sundhedsministeren, og ministerens  

 svar herpå 45 Spm., om en psykisk belastning for en pårørende anses som  

 en lige så stor belastning som en fysisk skade, til indenrigs- og  

 sundhedsministeren,  

 og ministerens svar herpå 46 Spm., om tab af arbejde for en pårørende anses som en  

 lige så stor belastning som en fysisk skade, til indenrigs- og  

 sundhedsministeren, og ministerens svar herpå 47 Spm., om ministeren er tilfreds med forløbet af denne  

 sag, til indenrigs- og sundhedsministeren, og ministerens svar herpå 48 Spm. om, hvorfor denne sag ikke har udløst en særlov, til  

 indenrigs- og sundhedsministeren, og ministerens svar herpå 49 Spm., om Patientforsikringen foretager en selvstændig  

 prøvelse af, hvorvidt der har været tale om mangelfuld sagsbehandling i  

 Sundhedsstyrelsen,  

 til indenrigs- og sundhedsministeren, og ministerens svar herpå 50 Spm. om, hvor lang tid ministeren forventer  

 sagsbehandlingen vil være i Patientforsikringen henholdsvis  

 Patientskadeankenævnet for de sager, der relaterer sig til mangelfuld  

 sagsbehandling af kræftsagerne, til indenrigs- og sundhedsministeren, og  

 ministerens svar herpå 51 Spm. om redegørelse for omfanget af patientforsikringsordningens  

 og Patientskadeankenævnets forpligtelse til selv at skulle søge en sag  

 tilstrækkeligt oplyst til, at der kan træffes en afgørelse, til indenrigs- og  

 sundhedsministeren, og ministerens svar herpå 52 Spm., om patienter og pårørende kan få rådgivning i  

 Sundhedsstyrelsen om fremgangsmåden ved anmeldelse af skade, til indenrigs-  

 og sundhedsministeren, og ministerens svar herpå 53 Spm. om redegørelse for de overvejelser, der lå til grund  

 for erstatninger til lsd-behandlede patienter og hiv-smittede blødere, til  

 indenrigs- og sundhedsministeren, og ministerens svar herpå 54 Spm. om, hvorvidt erstatninger til kræftpatienter  

 forventes udbetalt med baggrund i »specialiststandarden«, til indenrigs- og  

 sundhedsministeren, og ministerens svar herpå 55 Spm., om ministeren kan bekræfte, at det ikke er en  

 forudsætning for udbetaling af erstatning, at der er begået en fejl, men  

 alene at patienten ikke har modtaget behandling af en erfaren specialist, til  

 indenrigs- og sundhedsministeren, og ministerens svar herpå 56 Spm., om ministeren finder det nødvendigt at revidere  

 lovforslagets grundlag som følge af nye oplysninger om overlevelseschancer,  

 til indenrigs- og sundhedsministeren, og ministerens svar herpå Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra S.
 Spørgsmål 56:
 Med henvisning til vedhæftede artikel fra Kræftens Bekæmpelses  

 hjemmeside  

  

 www.cancer.dk  

  

 den 9. marts 2007  

 og udtalelsen fra professor og overlæge Jens Overgaard, Århus  

 Universitetshospital,  

 på Kræftens Bekæmpelses konference om kræft på Christiansborg den 6. marts  

 2007  

 om, »at man ved en 50 procents overlevelseschance så en reduktion på 8  

 procentpoints  

 forringelse pr. uge«, bedes ministeren besvare følgende spørgsmål:
 a)  

 	  

 Finder ministeren  

 ikke, at ovenstående oplysninger gør det nødvendigt at revidere hele  

 grundlaget  

 for lovforslaget, idet der jo som følge af oplysningerne kan blive tale om,  

 at  

 flere patienter kan få erstatning, og at erstatningerne kan nå en anden  

 størrelse end i grundlaget for lovforslaget.
 b)  

 	  

 Vil ministeren på  

 baggrund af de nye oplysninger revidere sine besvarelser af følgende  

 spørgsmål  

 til lovforslaget: nr.: 1-4, 11-17, 21, 22, 25, 27, 28, 32, 34, 48, 50, 52 og  

 54.
 Svar:
 Sundhedsstyrelsen har blandt andet udtalt følgende om  

 spørgsmålet, hvortil jeg kan henholde mig:
»Sundhedsstyrelsen har ikke mulighed for at vurdere den omtalte  

 undersøgelse nærmere, idet denne endnu ikke er offentliggjort.
Det er  

 imidlertid kendt fra andre undersøgelser, at der i forbindelse med visse  

 typer  

 af kræft, herunder især visse hoved/halskræftformer, kan være en hurtig  

 tumorvækst  

 over tid, i andre kræfttilfælde er tumorudviklingen langsom, eventuelt meget  

 langsom.« Patientforsikringen har blandt andet udtalt følgende om  

 spørgsmålet, hvortil jeg kan henholde mig:
 »Indledningsvis bemærkes, at Kræftens Bekæmpelse over for  

 Patientforsikringen  

 har oplyst, at den i artiklen omtalte lægevidenskabelige undersøgelse  

 vedrørende brystkræft og hoved/halskræft foretaget af overlæge Jens  

 Overgaard,  

 Århus Universitetshospital, endnu ikke er offentliggjort, og at det faktuelle  

 grundlag for de i artiklen nævnte vurderinger således endnu ikke foreligger.  

 Når det sker, vil undersøgelsen indgå i  

 Patientforsikringen  

 s  

 vurdering af alle kræftsager af den i artiklen omtalte art, herunder  

 kræftsagerne fra Sundhedsstyrelsen, på linje med de eksisterende  

 lægevidenskabelige  

 undersøgelser af samme spørgsmål.
 Patientforsikringen har imidlertid ikke på det foreliggende  

 grundlag mulighed for at vurdere, om den i artiklen omtalte  

 lægevidenskabelige  

 undersøgelse vil medvirke til at forrykke den hidtidige, i faglige kredse  

 almindeligt anerkendte opfattelse af betydningen af ventetid i forbindelse  

 med  

 undersøgelse af og behandling for de enkelte kræftsygdomme.
 Såfremt det på baggrund af nye lægevidenskabelige undersøgelser  

 må anses for godtgjort, f.eks. at visse kræftsygdomme udvikler sig hurtigere  

 end tidligere antaget af kræftforskerne, så vil det kunne ændre vurderingen  

 af,  

 hvornår patienten skal behandles, for at behandlingen af disse kræftsygdomme  

 kan leve op til bedste specialiststandard.  

 Det kan betyde, at flere patienter skal behandles tidligere end de 4  

 uger, som de maksimale ventetider angiver.  

 For så vidt angår de sager, hvor Sundhedsstyrelsen har tilsidesat  

 reglerne om maksimale ventetider, kan dette føre til, at flere patienter  

 bliver  

 berettiget til erstatning.
 Skulle det således på et givet tidspunkt på baggrund af  

 foreliggende lægevidenskabelige undersøgelser anses for godtgjort, at visse  

 kræftsygdomme udvikler sig hurtigere end tidligere antaget, således at man i  

 løbet af f.eks. 30 dage kan se en forværring af sygdommen på  

 scanningsbilleder,  

 vil det have bevismæssig betydning for den konkrete vurdering af, om  

 patienten  

 hurtigere skulle have været henvist til anden behandling, og om det har været  

 ventetiden frem for grundsygdommen, der med overvejende sandsynlighed har  

 forårsaget forværringen af sygdommen.  

 Såfremt det må anses for overvejende sandsynligt, at forværringen af  

 patientens sygdom (vækst i tumor) som følge af ventetiden medfører en fysisk  

 skade, f.eks. forlænget sygeleje eller mén, kan der ydes erstatning herfor  

 efter reglerne i erstatningsansvarsloven.
 Hvis det må anses for overvejende sandsynligt, at væksten er  

 årsag til, at patienten bliver uhelbredeligt syg eller dør, og ventetiden må  

 anses for at have forårsaget dette, kan der blive tale om langt større  

 erstatninger og erstatning for tab af forsørger end den i lovforslagets  

 bemærkninger anførte méngodtgørelse på 30.000-60.000 kr. for det psykiske  

 ubehag ved prognoseforringelsen.
Såfremt det kan godtgøres, at visse kræftsygdomme udvikler sig  

 hurtigere end tidligere antaget af kræftforskerne og dette har betydning for  

 patienternes overlevelsesprognose, vil det generelt indebære, at flere  

 patienter vil kunne få erstatning efter lovforslaget.
Patientforsikringen har  

 ikke mulighed for at vurdere, hvor mange patienter der i så fald vil kunne få  

 erstatning, eller hvor store erstatninger der i så fald vil blive udmålt,  

 herunder om erstatningerne derved samlet set vil nå en anden størrelse end  

 angivet i bemærkningerne til lovforslaget.
Det bemærkes herved, at det i  

 lovforslagets  

 bemærkninger anførte skøn over erstatningernes samlede størrelse ikke tager  

 højde for tilfælde, hvor patienter får udmålt langt større erstatninger end  

 méngodtgørelse på 30.000-60.000 kr. for det psykiske ubehag ved  

 prognoseforringelsen.  

 Dette er også angivet i bemærkningerne.
Afslutningsvis bemærkes, at  

 Patientforsikringen  

 ikke i øvrigt finder anledning til at korrigere eller udbygge sine  

 bemærkninger,  

 således som disse er gengivet i ministerens besvarelse af udvalgets tidligere  

 spørgsmål.« Jeg finder på den baggrund i øvrigt ikke anledning til at  

 korrigere eller udbygge mine tidligere besvarelser af spørgsmål nr.  

 1-4,11-17,  

 21, 22, 25, 27, 28, 32, 34, 48, 50, 52 og 54.
 Jeg finder derimod anledning til at minde om, at det lovforslag,  

 som Folketinget skal tage stilling til, udelukkende vedrører det helt  

 specifikke og isolerede spørgsmål om udvidelse af dækningsområdet for den  

 gældende patientforsikringsordning til også at omfatte de 91 patienter, hvis  

 sager har været  eller skulle have været  behandlet af  

 Sundhedsstyrelsen  

 efter reglerne i bekendtgørelse nr. 1749 af 21. december 2006 om behandling  

 af  

 patienter med livstruende kræftsygdomme m.v.
