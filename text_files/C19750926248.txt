 I medfør af Indenrigsministeriets bekendtgørelse af 28. november 1975 om  

 radioaktive lægemidler m.m. fastsætter Sundhedsstyrelsen gølgende om  

 fremstilling og kontrol af radioaktive lægemidler på sygehuse m.v.
1. ANVENDELSE Om anvendelse af radioaktive lægemidler, herunder om anmeldelse af nye  

 radioaktive lægemidler, henvises til Sundhedsstyrelsens cirkulære af 12.  

 august 1974 om anvendelse af radioaktive stoffer på sygehuse m.v.
2. FREMSTILLING 2.1. Fremstilling m.m. af radioaktive lægemidler på sygehuse m.v. skal ske  

 efter principperne i »Vejledende retningslinier for fremstilling af  

 radioaktive lægemidler på sygehuse m.v.« (bilag 1).
 2.2. Til fremstilling af radioaktive lægemidler, der alene er baseret på  

 registrerede eller gennem Isotop-Apoteket indkøbte halvfabrikata, kræves ikke  

 særskilt tilladelse.
2.3. Til fremstilling af andre radioaktive lægemidler kræves foruden  

 tilladelse efter lov om brug m.v. af radioaktive stoffer, en generel  

 tilladelse fra Sundhedsstyrelsen.
Ansøgning herom, der indsendes til  

 Sundhedsstyrelsens farmaceutiske Isotoplaboratorium, Isotop-Apoteket  

 (Frederikssundsvej 378, 2700 Brønshøj), skal indeholde oplysninger om  

 lokaler, indretning, personale, organisation m.m.
 2.4. Isotop-Apoteket fører tilsyn med fremstilling af radioaktive  

 lægemidler på sygehuse.
3. KONTROL 3.1. Registrerede eller gennem Isotop-Apoteket indkøbte radioaktive  

 lægemidler og radioaktive lægemidler fremstillet med registrerede eller  

 gennem Isotop-Apoteket indkøbte halvfabrikata skal før anvendelsen  

 underkastes følgende kontrol på sygehuset:
a.
En simpel kontrolmåling af den administrerede aktivitetsmængde.
b.
Andre kontrolundersøgelser, der måtte være anbefalet af Isotop-Apoteket  

 i forbindelse med registreringen eller leveringen.
 3.2. Isotop-Apoteket kan pålægge sygehuset at indsende prøver af  

 radioaktive lægemidler til kontrolundersøgelser.
4. IKRAFTTRÆDELSE 4.1. Disse regler træder i kraft 1. januar 1976. Sygehuse, der allerede  

 udfører den under 2.3. nævnte fremstilling, skal inden udgangen af 1976 søge  

 om tilladelse hertil.
Søren K.
Sørensen /Øhlenschlæger VEJLEDENDE RETNINGSLINIER FOR FREMSTILLING AF RADIOAKTIVE LÆGEMIDLER PÅ  

 SYGEHUSE Det bør tilsigtes, at fremstilling og kontrol af radioaktive lægemidler  

 foregår under sådanne forhold, at man opnår samme grad af sikkerhed og  

 effektivitet, som for andre lægemidler.
I denne vejledning vil kun blive behandlet de farmaceutiske problemer i  

 forbindelse med radioaktive lægemidler til diagnostisk brug, idet de  

 strålehygiejniske problemer allerede er beskrevet f.eks, i IAEA: »Safe  

 Handling of Radioisotopes«.
Det forudsættes, at de laboratorier, hvori  

 fremstilling af radioaktive lægemidler foregår, opfylder kravene til type B  

 eller C laboratorier, jfr.
IAEA »Safe Handling of Radioisotopes«,  

 således som det i hvert enkelt tilfælde er angivet i Sundhedsstyrelsens  

 tilladelse til indkøb og brug af radioaktive stoffer.
 Der skelnes mellem på den ene side simple operationer, som tilberedning af  

 patientdosis og simple mærkninger af prøver fra patienter, og på den anden  

 side egentlig lægemiddelfremstilling.
A: TILBEREDNING AF PATIENTDOSIS OG SIMPLE MÆRKNINGER Udover de forholdsregler, der følger af, at lægemidlet er radioaktivt,  

 kræves der ikke forholdsregler, der er forskellige fra dem, man ville anvende  

 ved håndtering af andre lægemidler.
Det anbefales, at man i så høj grad som  

 muligt anvender radioaktive lægemidler i een-dosis beholdere.
Der skal altid  

 foretages en kontrolmåling af den aktivitetsmængde, som patienten skal have  

 indgivet.
Radioaktive lægemidler vil være underkastet kontrol enten ved, at de er  

 optaget i Sundhedsstyrelsens register over godkendte radioaktive lægemidler,  

 eller ved at de leveres gennem Isotop-Apoteket.
Kontrolundersøgelser på det  

 enkelte sygehus udover nævnte bestemmelse af aktivitetsmængden vil derfor  

 normalt ikke være nødvendig.
B: FREMSTILLING AF RADIOAKTIVE LÆGEMIDLER Fremstilling af radioaktive lægemidler på det enkelte sygehus adskiller  

 sig fra fremstilling af andre læemidler bl.a. ved, at det ofte kun vil være  

 den afsluttende del af fremstillingen, der sker på sygehuset og ved, at det  

 ofte vil være muligt og nødvendigt at anvende hjælpeopløsninger, der f.eks.  

 på forhånd er steriliserede og kontrollerede.
Det radioaktive lægemiddel skal  

 desuden som regel anvendes straks efter fremstillingen.
For at opnå en  

 fornøden sikkerhed og effektivitet af det radioaktive lægemiddel vil det dog  

 være nødvendigt at stille en række af de krav til lokaler, personale,  

 udgangsmaterialer, arbejdsmetoder og kontrolundersøgelser, der normalt  

 stilles ved lægemiddelfremstilling.
1. LOKALER Lokalet må være af god hygiejnisk standard.
Dette vil normalt være opfyldt  

 for de lokaler, der svarer til kravene til isotoplaboratorier.
Ved aseptisk  

 fremstilling af radioaktive lægemidler må lokalet være egnet hertil, eller  

 arbejdspladsen må være indrettet således, at luftens kimindhold reduceres.  

 Dette kan f.eks. ske ved anvendelse af en lukket boks eller af en egnet form  

 for laminar-air-flow teknik.
2. PERSONALE Fremstilling af radioaktive lægemidler skal ske under tilsyn af farmaceut.  

 I de tilfælde, hvor fremstillingen sker efter en af Isotop-Apoteket godkendt  

 forskrift og med anvendelse af registrerede eller af Isotop-Apoteket  

 godkendte radioaktive præparater, eller præparationssæt, kræves det ikke, at  

 en farmaceut direkte skal overvåge hver enkelt præparats fremstilling, Det  

 forudsættes således ikke, at de enkelte sygehusafdelinger, der foretager  

 disse præparationer af radioaktive lægemidler, har fast ansat farmaceut, men  

 at farmaceutisk assistance opnås fra andre afdelinger ved sygehuset,  

 sygehusapotek eller andet apotek.
3. UDGANGSMATERIALER a.
Kontrolundersøgelser Ved lægemiddelfremstilling må kun anvendes stoffer, der opfylder de  

 fornødne krav til renhed og egenskaber.
For at sikre dette skal alle  

 hjælpestoffer underkastes en udtømmende identifikation og kontrol af renhed i  

 overensstemmelse med krav i farmakopeen eller i andre officielle  

 formelsamlinger, eventuelt suppleret med de renhedsprøver, der er fundet  

 nødvendige som følge af, at stoffet skal anvendes til fremstilling af et  

 bestemt radioaktivt lægemiddel.
 Det forudsættes, at dette som regel vil være sket, før stoffet kommer til  

 det enkelte sygehus, jvf. nedenfor.
 Registrerede eller af Isotop-Apoteket godkendte radioaktive præparater,  

 herunder generatorer og præparationssæt samt hjælpestoffer og opløsninger,  

 der foreligger i en til formålet brugsfærdig form, og som er indkøbt gennem  

 Isotop-Apoteket eller andet apotek, behøver normalt ikke at underkastes nogen  

 kontrol før anvendelsen.
 Hjælpestoffer, der indkøbes fra de såkaldte kontrollerede laboratorier  

 (jvd. § 67 i lov om apotekervæsenet, Indenrigsministeriets bekendtgørelse nr.  

 248 af 2. juli 1962) skal underkastes en identitetskontrol, der skal have et  

 sådant omfang, at der skabes en begrundet formodning om, at den pågældende  

 vare svarer til den af leverandøren anførte betegnelse.
 Stoffer, indkøbt på anden måde, skal underkastes en udtømmende  

 identifikation og kontrol af renhed.
b.
Kontrolnummer Til brug bl.a. ved udarbejdelse af de arbejdssedler, der jvf. nedenfor bør  

 føres over hver præparation er det nødvendigt, at alle udgangsmaterialer er  

 forsynet med et kontrolnummer.
Man vil ofte kunne anvende det af leverandøren  

 angivne.
Beholderen bør være forsynet med dato for indkøbet.
4. ARBEJDSMETODER Der bør kun anvendes sådanne metoder, om hvilke man gennem foretagne  

 undersøgelser ved, at de fører til et egnet og ensartet produkt.
Metoderne  

 bør med de afvigelser, der er forårsaget af, at stofferne er radioaktive,  

 følge de krav til lægemiddelfremstilling, farmakopeen fastlægger.
 Der bør føres sådanne fortegnelser, kartoteker, arbejdssedler m.m., at det  

 gennem kontrolnumret til, hvilke stoffer der er anvendt til fremstillingen af  

 et radioaktivt lægemiddel, i hvilke mængder de indgår, og hvem der har  

 beskæftiget sig ned fremstillingen m.m., samt endelig resultatet af foretagne  

 kontrolundersøgelser.
 Ved tilrettelæggelse af arbejdsmetoder må der etableres de nødvendige  

 kontrolmålinger for at sikre mod kontaminering med andre radioaktive stoffer.
Ved fremstillingen af radioaktive lægemidler, der er beregnet til  

 indsprøjtning (injectabilia) skal der anvendes udgangsmaterialer og  

 arbejdsmetoder, der tilsigter fremstilling af sterile og pyrogenfrie  

 præparater.
Ved fremstilling af STERILE lægemidler må det tilstræbes, at der  

 pr. een million enheder højest findes een levende mikroorganisme.
For at man  

 kan beregne, om dette er tilfældet, må fremstillingsproceduren regelmæssigt  

 kontrolleres med henblik på sikring af et lavt indhold af mikroorganismer før  

 steriliseringsproceduren, ligesom effektiviteten af den anvendte  

 sterilisationsprocedure jævnligt må kontrolleres mikrobiologisk.
Som egnede  

 sterilisationsmetoder kan nævnes autoklavering (opvarmning i mættet vanddamp  

 under anvendelse af et passende temperatur-tidsforhold, f.eks. 120 grader i  

 20 minutter) og tøtsterilisation (tør opvarmning under anvendelse af et  

 passende temperatur-tidsforhold, f.eks. 160 grader i 2 timer eller 180 grader  

 i 30 minutter). I mange tilfælde vil der ved fremstilling af radioaktive  

 lægemidler på sygehuse være tale om ASEPTISK fremstillede præparater.
Disse  

 skal fremstilles under forhold, der i videst muligt omfang udelukker  

 mikrobiel forurening, og der bør derfor bl.a. være truffet effektive  

 foranstaltninger til nedbringelse af luftens kimindhold f.eks. i form af en  

 lukket boks eller med anvendelse af en form for laminarair-flow teknik, der  

 egner sig for anvendelse i forbindelse med radioaktive stoffer.
Risikoen for  

 infektion fra luften kan også nedsættes ved at lade fremstillingen af det  

 radioaktive lægemiddel ske i lukkede sterile beholdere, hvortil sterile  

 hjælpeopløsninger sættes ved hjælp af sterile injektionssprøjter.
Til  

 fremstillingen bør der, hvor det overhovedet er muligt, anvendes sterile  

 lægemidler og hjælpestoffer samt sterile utensilier.
Fremstillingsproceduren  

 skal regelmæssigt underkastes mikrobiologisk kontrol.
Aseptisk fremstillede  

 lægemidler skal umiddelbart efter fremstillingen underkastes den for  

 fjernelse eller drab af mikroorganismer sikreste behandling, som det  

 pågældende radioaktive lægemiddel kan udsættes for, herunder filtrering  

 gennem bakterietæt filter.
Er der anvendt bakterietæt filter, kan det som  

 kontrolundersøgelse være hensigtsmæssigt at foretage en bestemmelse af  

 antallet af mikroorganismer på dette.
5. KONTROLUNDERSØGELSER Da radioaktive lægemidlers korte holdbarhed ofte forhindrer, at der kan  

 foretages egentlige kontrolundersøgelser af de pågældende præparater før  

 anvendelsen, er man henvist til at foretage en kontrol af den anvendte  

 metode.
Før et radioaktivt lægemiddel tages i brug, må der udføres sådanne  

 kontrolundersøgelser af præparatet, at man har en efter et fagligt skøn  

 rimelig sikkerhed for, at metoden vil give et ensartet og egnet præparat.
Der  

 må derefter jævnligt foretages undersøgelser af fremstillede præparater.
 Det er vanskeligt generelt at give retningslinier for en sådan kontrol,  

 idet man for det enkelte præparat må anvende de metoder, der bedst kan vise,  

 om præparatet med rimelig sikkerhed opfylder de fastsatte kvalitetskrav.
6. RADIOFARMACEUTISK SERVICE Råd og vejledning vedrørende fremstilling, kontrol m.v. af radioaktive  

 lægemidler kan indhentes fra Sundhedsstyrelsens farmaceutiske  

 Isotoplaboratorium, Isotop-Apoteket.
