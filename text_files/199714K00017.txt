Nr BTL 17 Betænkning over Forslag til lov om ændring af lov om kommunernes styrelse  

 og beredskabsloven (Åbne udvalgsdagsordener m.v.)   

 Nr L 17 1997-98. 1. samling Afgivet af Kommunaludvalget Afgivet: 19971202 Udvalget har behandlet lovforslaget i nogle møder og har herunder stillet  

 spørgsmål til indenrigsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Dansk Folkepartis  

 medlemmer af udvalget) lovforslaget til vedtagelse uændret.
Et mindretal inden for flertallet (Socialdemokratiets og Det Radikale  

 Venstres medlemmer af udvalget) udtaler, at det vil stemme imod de af  

 Socialistisk Folkeparti stillede ændringsforslag.
Mindretallet skal herved  

 bemærke, at justitsministeren i april 1997 i forbindelse med 1. behandling af  

 Socialistisk Folkepartis lovforslag nr.
L 181 om ændring af lov om  

 offentlighed i forvaltningen. (Anvendelsesområde, journal- og postlister),  

 jf.
Folketingstidende 1996-97, FF side 5163, oplyste, at tiden ikke er inde  

 til at lovfæste en pligt for myndighederne til føre åbne postlister.  

 Baggrunden herfor er bl.a., at en obligatorisk ordning med åbne post- og  

 journallister må antages at medføre betydelige administrative og økonomiske  

 konsekvenser.
Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
Hvis ændringsforslagene forkastes, vil mindretallet redegøre  

 for sin stilling til lovforslaget ved 3. behandling.
Socialistisk Folkeparti ønsker, at der indføres åbne postlister.
SF vil  

 styrke en yderligere åbenhed for borgerne om, hvad der foregår i kommunen  

 henholdsvis amtskommunen.
Da postlister indeholder en samlet registrering af,  

 hvad der indgår og udgår af post, vil det at gøre dem åbne være en styrkelse  

 af åbenheden om kommunens henholdsvis amtskommunens virksomhed.
Ændringsforslag Af et mindretal (SF):
Til titlen 1) I undertitlen indsættes efter ordet  

 »udvalgsdagsordener«: », journal- og postlister«.
Til § 1 2) Før nr. 1 indsættes som nyt nummer:
»01. I lovens titel indsættes efter ordet  

 »styrelse«: »m.v.«.' 3) Efter nr. 4 indsættes som nyt nummer:
 »02. Efter § 34 indsættes som nyt kapitel:
»Kapitel IV A Journallister og postlister § 35. Dokumenter, der er indkommet til eller oprettet af en  

 kommune eller amtskommune, og som indgår i en administrativ sagsbehandling,  

 skal snarest og senest den efterfølgende arbejdsdag registreres i en  

 fortegnelse over de dokumenter, der vedrører den pågældende sag  

 (journalliste).
 Stk. 2. Ind- og udgående post skal senest den efterfølgende  

 arbejdsdag registreres i en fortegnelse over de dokumenter, der den  

 pågældende dag er indgået til og udgået fra kommunen henholdsvis amtskommunen  

 (postliste).
Stk. 3. Journallisten, jf. stk. 1, og postlisten, jf. stk. 2, skal  

 indeholde 1) dato for dokumentets indgåelse, oprettelse og ekspedition, 2) journalnummer eller anden betegnelse, 3) oplysninger om, hvor dokumentet stammer fra, og i givet fald hvortil  

 det er ekspederet, 4) kort beskrivelse af den sag, som henholdsvis journallisten og det  

 enkelte dokument på postlisten angår.
Stk. 4. Ved førelsen af journallister og postlister, jf. stk. 1-3,  

 har kommunen henholdsvis amtskommunen pligt til at gøre brug af elektronisk  

 databehandling.«» Bemærkninger Ændringsforslaget er en konsekvens af ændringsforslag nr. 3.
Til nr. 2 Ændringsforslaget er en konsekvens af ændringsforslag nr. 3, der  

 indebærer, at lov om kommunernes styrelse kommer til at omhandle andet end  

 regler om kommunalbestyrelsens og de øvrige kommunalpolitiske organers  

 konstituering og virkemåde.
Til nr. 3 Socialistisk Folkeparti har mange gange fremsat forslag om journallister  

 og postlister, senest ved forslag til lov om ændring af lov om offentlighed i  

 forvaltningen. (Anvendelsesområde, journal- og postlister) (Af Margrete Auken  

 (SF) m.fl.) (L 181) i folketingsåret 1996-97 (se Folketingstidende 1996-97,  

 FF s. 5163 og tillæg A s. 3856 og 3866).
 SF bebudede allerede ved 1. behandling af L 17, at SF godt kunne tænke  

 sig, at der blev lavet en yderligere åbenhed i det kommunale arbejde ved at  

 indføre åbne postlister, og SF noterede sig, at også indenrigsministeren  

 tilkendegav, at han var tilhænger af åbne postlister.
 Bestemmelsen om journallister og postlister i kommuner og amtskommuner i  

 den nu foreslåede nye § 35 i den kommunale styrelseslov anvender det  

 dokumentbegreb, som kendes fra offentlighedslovens § 4, stk. 1.
 Journallisten i det foreslåede § 35, stk. 1, er knyttet til den enkelte  

 sag, mens postlisten i stk. 2 indeholder en samlet registrering af ind- og  

 udgående post i kommunen hhv. amtskommunen.
 Journaliseringspligten har til formål at sikre kommunen/amtskommunen  

 overblik over, hvilke dokumenter en sag indeholder, således at bl.a.  

 anmodninger om aktindsigt i den pågældende sag kan behandles korrekt, og  

 journallisten knytter sig således til den enkelte sag.
 Til forskel herfra angår postlister alle sager i en kommune/amtskommune.
 Registreringspligten for dokumenter gælder, uanset hvilken teknik der er  

 benyttet ved produktion og formidling, f.eks. elektronisk post og telefax.
 Offentligheden har ret til aktindsigt i journallister og postlister efter  

 offentlighedslovens almindelige regler, jf. offentlighedslovens § 5 og  

 Folketingets Ombudsmands beretning 1994 side 79.
Ifølge offentlighedslovens § 12, stk. 1, nr. 1, og § 13, stk. 1, nr. 6,  

 skal retten til aktindsigt begrænses for at beskytte oplysninger om  

 enkeltpersoners private forhold.
Disse begrænsninger vedrører også indsigt i  

 journal- og postlister.
 Med anvendelse af edb ved førelsen af journallister og postlister som  

 foreslået i § 35, stk. 4, vil arbejdsindsatsen kunne minimeres, og det  

 ressourceforbrug, der medgår til disse opgaver, vil føre til besparelser i  

 det samlede ressourceforbrug i den daglige sagsbehandling.
Klaus Hækkerup (S) fmd . Erling Christensen (S) Poul Erik  

 Dyrlund (S) Holger Graversen (S) Ole Stavad (S) Kristen Touborg (SF) Dorit  

 Myltoft (RV) Lotte Henriksen (S) Villy Søvndal (SF) Else Winther Andersen (V)  

 Helge Sander (V) Mariann Fischer Boel (V) Jens Vibjerg (V) Pia  

 Christmas-Møller (KF) Christian O.
Aagaard (KF) Jens Jørgensen (KF) Poul  

 Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
