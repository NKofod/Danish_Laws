 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Finansministeren bemyndiges til at lade opkrævningen af ejendomsskatterne  

 til staten i Frederiksberg kommune overgå fra Københavns amtstue til  

 Frederiksberg kommune, således at de for disse skatters opkrævning i  

 købstæderne gældende regler kommer til anvendelse.
§ 2 Denne lov træder i kraft den 1. april 1960.
 Givet på Christiansborg slot, den 24.  

 februar 1960.
 Under Vor Kongelige Hånd og Segl.
 FREDERIK R.
 Kampmann.
