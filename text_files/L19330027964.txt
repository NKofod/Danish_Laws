 Med Virkning fra den 16. September d.A. at regne har Danmark tiltraadt den  

 i Rom i 1928 reviderede Bernerkonvention til Værn for litterære og  

 kunstneriske Værker.
 Den i Rom i 1928 reviderede Bernerkonventions Bestemmelser er saalydende:
 Art. 1.
 De Lande, for hvilke nærværende Konvention er gældende, udgør en Union til  

 Værn for Forfatteres og Kunstneres Rettigheder over deres litterære og  

 kunstneriske Værker.
 Art. 2.
 1. Udtrykkene »litterære og kunstneriske  

 Værker« omfatter enhver Frembringelse paa det litterære, videnskabelige  

 og kunstneriske Omraade, uanset Udtryksmaaden eller Udtryksformen, saasom  

 Bøger, Brochurer og andre Skrifter, Forelæsninger, Taler, Prædikener og andre  

 Værker af samme Art, dramatiske eller dramatisk-musikalske Værker,  

 koreografiske Værker og Pantomimer, hvor Iscenesættelsen er fikseret  

 skriftligt eller paa anden maade; musikalske Kompositioner med eller uden  

 Ord; Tegninger, Malerier, arkitektoniske Arbejder, Billedhuggerarbejde,  

 Gravurer, Litografier, Illustrationer, geografiske Kort; Plantegninger,  

 Skitser og plastiske Arbejder vedrørende Geografi, Topografi, Arkitektur  

 eller Videnskab.
 2. Oversættelser, Bearbejdelser, Musikarrangementer og  

 andre omformede Gengivelser af et litterært eller kunstnerisk Værk saavel som  

 Samlinger af forskellige Værker nyder samme Beskyttelse som Originalværker  

 uden dog at gøre Indskrænkning i Forfatterens eller Kunstnerens Rettigheder  

 med Hensyn til det originale Arbejde.
 3. Unionslandene er pligtige at sikre Beskyttelsen af  

 ovennævnte Værker:
 4. Kunstværker, der anvendes i industrielt øjemed,  

 beskyttes i det Omfang, hvori det er hjemlet ved de enkelte Landes nationale  

 Lovgivning.
 Art. 2 bis.
 1. Der forbeholdes hvert enkelt Unionslands indre  

 Lovgivning Beføjelse til helt eller delvis fra den i den foregaaende Artikel  

 omhandlede Beskyttelse at undtage politiske Taler og Taler under  

 Retsforhandlinger.
2. Der forbeholdes ligeledes hvert enkelt Unionslands  

 indre Lovgivning Beføjelser til at fastsætte, paa hvilke Betingelser  

 Forelæsninger, Taler, Prædikener og andre Værker af samme Art maa gengives af  

 Pressen.
Dog har alene Forfatteren Ret til at udgive Samlinger af Værker af  

 denne Art.
 Art. 3.
Denne Konvention finder Anvendelse paa fotografiske Arbejder og paa  

 Arbejder, som er fremstillede ved en lignende Fremgangsmaade.
Unionslandene  

 er pligtige at sikre Beskyttelsen af disse Værker.
 Art. 4.
 1. Forfattere og Kunstnere, der henhører til et af  

 Unionens Lande, nyder uden for Værkets Hjemland, med hensyn til deres Værker,  

 hvad enten de ikke er offentliggjorte eller de er offentliggjorte for første  

 Gang i et af Unionens lande, de samme Rettigheder, som de paagældende Love  

 for Øjeblikket hjemler eller fremtidig vil hjemle Landets egne Undersaatter,  

 saavel som de Rettigheder, der specielt er hjemlede ved nærværende  

 Konvention.
2. Nydelsen og Udøvelsen af disse Rettigheder er ikke  

 undergiven nogen Formalitet og er uafhængig af, om der er hjemlet nogen  

 Beskyttelse i Værkets Hjemland.
Som Følge heraf bliver - bortset fra de  

 særlige Bestemmelser i denne Konvention - Spørgsmaalet om Beskyttelsens  

 Omfang saavel som om de Retsmidler, der er hjemlede Forfatteren eller  

 Kunstneren i det Øjemed at værne om hans Rettigheder, udelukkende at afgøre  

 efter Lovgivningen i det Land, i hvilket der rejses Krav om Beskyttelse.
3. Som Værkets Hjemland betragtes. for ikke  

 offentliggjorte Værkers Vedkommende det Land, til hvilket Forfatteren eller  

 Kunstneren hører; for offentliggjorte Værkers Vedkommende det land, hvor den  

 første Offentliggørelse har fundet Sted, og for de Værkers Vedkommende, hvis  

 Offentliggørelse har fundet Sted samtidig i flere af Unionens Lande, det af  

 disse, hvis Lovgivning hjemler den korteste Beskyttelse.
For de Værkers  

 Vedkommende, der er offentliggjorte samtidig i et udenfor Unionen staaende  

 Land og i et af Unionslandene, er det udelukkende det sidste Land, der  

 betragtes som Hjemland.
4. Ved offentliggjorte Værker forstaas efter denne  

 Konvention Værker, som er udgivne.
Opførelsen af et dramatisk eller  

 dramatisk-musikalsk Værk, Udførelsen af et musikalsk Værk, Udstillingen af et  

 Kunstværk og Opførelsen af et arkitektonisk Værk er ingen Offentliggørelse.
 Art. 5.
 Hvis en Person, der henhører til et af Unionslandene, foranstalter den  

 første offentliggørelse af sine Værker i et andet af Unionslandene, nyder han  

 i dette sidste Land de samme Rettigheder, som Landets egne Forfattere og  

 Kunstnere.
 Art. 6.
 1. De Forfattere eller Kunstnere, som ikke henhører  

 til et af Unionens Lande, og som foranstalter den første Offentliggørelse af  

 deres Værker i et af disse Lande, nyder i dette Land de samme Rettigheder som  

 Landets egne Forfattere og Kunstnere, og i de andre Unionslande de  

 Rettigheder, som er hjemlede ved nærværende Konvention.
 2. Naar et Land, som staar udenfor Unionen, ikke paa  

 tilstrækkelig Maade beskytter Værker af Forfattere og Kunstnere henhørende  

 til et Unionsland, kan dog dette Land begrænse Beskyttelsen for Værker af  

 Forfattere og Kunstnere, som ved disse Værkers første Offentliggørelse  

 henhører til det andet Land og ikke er fast bosat i et af Unionslandene.
 3. Ingen Begrænsning, der har fundet Sted i Henhold  

 til Stykke 2, maa indskrænke de Rettigheder, en Forfatter eller Kunstner har  

 erhvervet over et Værk, offentliggjort i et Unionsland før Iværksættelsen af  

 den omhandlede Begrænsning.
4. De Unionslande, der i Henhold til nærværende  

 Artikel begrænser Forfatternes og Kunstnernes Rettigheder, skal give  

 Meddelelse derom til den svejtsiske Forbunds-Regering ved en skriftlig  

 Erklæring indeholdende Angivelse af de Lande, overfor hvilke Beskyttelsen er  

 begrænset, og af de Begrænsninger, som Rettighederne for Forfattere og  

 Kunstnere henhørende til det paagældende Land, er underkastet.
Den svejtsiske  

 Forbunds-regering lader straks Meddelelsen gaa videre til samtlige  

 Unionslande.
 Art. 6-bis.
 1. Uafhængig af Forfatterens eller Kunstnerens  

 økonomiske Rettigheder og selv efter Afhændelse af disse, bevarer han Retten  

 til at hævde Paterniteten til Værket, saavel som Retten til at modsætte sig  

 enhver Forvanskning, Beskæring eller anden Ændring af nævnte Værk, der vil  

 kunne skade hans Ære eller Anseelse.
2. Det er forbeholdt Unionslandenes indre Lovgivninger  

 at fastsætte Betingelserne for Udøvelsen af disse Rettigheder.
Retsmidlerne  

 for at værne Rettighederne retter sig efter Lovgivningen i det Land, i  

 hvilket der rejses Krav om Beskyttelse.
 Art. 7.
 1. Den ved nærværende Konvention hjemlede Beskyttelse  

 vedvarer, saalænge vedkommende Forfatter eller Kunstner lever og 50 Aar efter  

 hans Død.
2. For saa vidt denne Tidslængde ikke maatte blive  

 almindelig antaget af alle Unionslande, vil Varigheden være at beregne efter  

 Lovgivningen i det Land, i hvilket der rejses Krav om Beskyttelse, og den kan  

 ikke overskride den Frist, der gælder i Værkets Hjemland.
Unionslandene er  

 følgelig kun pligtige an anvende Bestemmelsen i 1ste Stykke, for saa vidt den  

 er overensstemmende med deres egen Lovgivning.
 3. Med Hensyn til fotografiske Arbejder og Arbejder,  

 der er frembragte ved en lignende Fremgangsmaade, posthume Skrifter samt  

 anonyme og pseudonyme Værker bestemmes Beskyttelsens Varighed efter  

 Lovgivningen i det Land, i hvilket der rejses Krav om Beskyttelse, idet  

 Fristen dog ikke kan overskride den, der gælder i Værkets Hjemland.
 Art. 7-bis.
 1. Varigheden af de Forfatter- og Kunstnerrettigheder,  

 der i Fællesskab tilhører et Værks Medarbejdere, regnes fra den længstlevende  

 Medarbejders Død.
 2. Forfattere og Kunstnere, henhørende til lande, der  

 hjemler en kortere Beskyttelse end den i Stykke 1 fastsatte, kan ikke i de  

 andre Unionslande fordre en Beskyttelse af længere Varighed.
 3. Beskyttelsen kan i intet Tilfælde ophøre før end  

 den længstlevende Medarbejders Død.
 Art. 8.
 Forfattere, som henhører til et af Unionens Lande, og som har frembragt  

 Værker, der ikke er offentliggjorte, samt Forfattere, der har foranstaltet  

 den første Offentliggørelse i et af disse Lande, har i det fylde Tidsrum, i  

 hvilket det originale Værk nyder Retsbeskyttelse, udelukkende Ret til at  

 oversætte eller lade deres Værker oversætte.
 Art. 9.
 1. Føljetonromaner, Noveller og alle andre i Aviser  

 eller Tidsskrifter i et af Unionens lande offentliggjorte Værker, det være  

 sig litterære, videnskabelige eller kunstneriske, kan uanset det behandlede  

 Emne ikke gengives i andre Lande uden Forfatterens Tilladelse.
2. Aktuelle Artikler vedrørende økonomiske, politiske  

 eller religiøse Spørgsmaal kan gengives i Pressen, medmindre gengivelse  

 maatte være udtrykkelig forbeholdt.
Dog skal Kilden altid tydelig angives;  

 Haandhævelsen af denne Forpligtelse overlades til Lovgivningen i det Land, i  

 hvilket der rejses Krav om Beskyttelse.
 3. Den Beskyttelse, nærværende Konvention hjemler,  

 finder ikke Anvendelse paa Dagsnyheder eller blandede Meddelelser, som alene  

 har Karakter af Pressemeddelelser.
 Art. 10.
 Hvad angaar Adgangen til uhindret at gøre Uddrag af litterære eller  

 kunstneriske Værker til Skrifter, der er bestemte til Undervisningsbrug,  

 eller som har en videnskabelig Karakter, eller til Chrestomatier, afhænger  

 denne af Lovgivningen i hvert af Unionens Lande og af de særskilte  

 Overenskomster, der er eller maatte blive afsluttede mellem dem.
 Art. 11.
 1. Bestemmelserne i nærværende Konvention finder  

 Anvendelse paa offentlig Opførelse af dramatiske eller dramatisk-musikalske  

 Værker og paa offentlig Udførelse af musikalske Værker, hvad enten disse  

 Værker er offentliggjorte eller ej.
 2. Forfattere af dramatiske eller dramatisk-musikalske  

 Værker er, saalænge de nyder Forfatterretten over deres originale Værker,  

 beskyttede mod uautoriseret offentlig Opførelse af Oversættelser af deres  

 Værker.
 3. For at kunne nyde godt af den ved nærværende  

 Artikel hjemlede Beskyttelse kræves det ikke at Forfatterne, naar de  

 offentliggør deres Værker, forbyder den offentlige Opførelse eller Udførelse  

 af dem.
 Art. 11-bis.
 1. Forfattere af litterære og kunstneriske Værker har  

 udelukkende Ret til at tillade Offentliggørelsen af deres Værker ved  

 Radiospredning.
2. Det forbeholdes Unionslandenes indre Lovgivninger  

 at fastsætte Betingelserne for Udøvelsen af den i foregaaende Stykke  

 omhandlede Ret, men disse Betingelser er nøje begrænset til det paagældende  

 Land, der har fastsat dem.
De kan i intet Tilfælde gøre Indgreb i  

 Forfatterens personlige Ret til i den ham tilkommende Ret til at erholde en  

 retfærdig Godtgørelse, der i Mangel af mindelig Overenskomst fastsættes af  

 den dertil kompetente Myndighed.
 Art. 12.
 Til de utilladte Gengivelser, som rammes af nærværende Konvention, hører i  

 Særdeleshed ogsaa de uautoriserede indirekte Tilegnelser af et litterært  

 eller kunstnerisk Værk, saasom Bearbejdelser, Musikarrangementer,  

 Omarbejdelser af en Roman, en Novelle eller er poetisk Værk til Brug for  

 Scenen eller omvendt, og lignende, naar de ikke er andet end en Gengivelse af  

 det paagældende Værk i samme eller en anden Skikkelse med uvæsentlige  

 Forandringer, Tilføjelser eller Forkortelser uden at have Karakteren af en  

 nyt originalt Værk.
 Art. 13.
 1. Komponister har udelukkende Ret til at tillade 1)  

 Tilpasning af deres Værler til Instrumenter, der tjener til Gengivelse af  

 mekanisk Vej, 2) offentlig Udførelse af disse Værker ved Hjælp af saadanne  

 Instrumenter.
 2. Hvert enkelt Land kan for sit eget Vedkommende i  

 sin Lovgivning tage Forbehold og opstille Betingelser med hensyn til  

 Anvendelsen af denne Artikel, men Virkningen af saadanne Forbehold og  

 Betingelser er nøje begrænset til det paagældende Land.
 3. Bestemmelsen i 1ste Stykke har ikke tilbagevirkende  

 Kraft og kan følgelig i et af de til Unionen hørende Lande ikke anvendes paa  

 Værker, som lovligt i dette Land maatte være bearbejdede til Brug for  

 mekaniske Instrumenter forinden Ikrafttrædelsen af den i Berlin den 13.  

 November 1908 undertegnede Konvention, eller hvis det paagældende Land maatte  

 have tiltraadt Unionen efter denne Dato, eller maatte tiltræde den i  

 Fremtiden, forinden Tiltrædelsesdatoen.
 4. De Bearbejdelser, der maatte være skete i Medfør af  

 denne Artikels 2det og 3die Stykke, og som uden vedkommendes Autorisation  

 maatte være indførte i et Land, hvor de ikke er tilladte, kan beslaglægges i  

 dette Land.
 Art. 14.
 1. Forfattere af litterære, videnskabelige eller  

 kunstneriske Værker har udelukkende Ret til at tillade Gengivelse, Tilpasning  

 og offentlig Fremstilling af deres Værker ad kinematografisk Vej.
2. De kinematografiske Frembringelser nyder  

 Beskyttelse som litterære eller kunstneriske Værker, naar Forfatteren har  

 givet Værket en original Karakter.
Hvis dette ikke er Tilfældet, beskyttes  

 den kinematografiske Frembringelse som fotografiske Arbejder.
 3. Med Forbehold af Forfatterens og Kunstnerens  

 Rettigheder over det gengivne eller tilpassede Værk, er den kinematografiske  

 Frembringelse beskyttet som originalværk.
 4. De foregaaende Bestemmelser finder Anvendelse paa  

 Gengivelser eller Frembringelser ved enhver anden Fremgangsmaade, der kan  

 stilles i Klasse med den kinematografiske.
 Art. 15.
 1. For Forfattere eller Kunstnere, hvis Værker er  

 beskyttede ved denne Konvention, indtil Modbevis føres skal anses som  

 saadanne og som Følge heraf have Adgang til ved Domstolene i Unionens  

 forskellige Lande at anlægge Sag i Anledning af ulovlige Gengivelser, er det  

 tilstrækkeligt, at deres Navn paa sædvanlig maade er angivet paa Værket.
 2. Ved anonyme eller pseudonyme Værker er den  

 Forlægger eller Udgiver, hvis Navn er angivet paa Værket, berettiget til at  

 værne om de Forfatteren eller Kunstneren tilkommende Rettigheder. han anses  

 uden videre Bevis som værende indtraadt i den anonyme eller pseudonyme  

 Forfatters eller Kunstners Ret.
 Art. 16.
 1. Enhver ulovlig Gengivelse af et Værk kan  

 beslaglægges af de kompetente Myndigheder i de af Unionens Lande, i hvilke  

 Originalværket har Krav paa den lovhjemlede Beskyttelse.
 2. I disse Lande kan Beslaglæggelsen ogsaa finde Sted  

 med hensyn til Gengivelser, der hidrører fra et Land, i hvilket Værket ikke  

 er beskyttet eller er ophørt med at være det.
 3. Beslaglæggelsen foretages i Overensstemmelse med  

 hvert Lands egen Lovgivning.
 Art. 17.
 Denne Konventions Bestemmelser kan ikke begrænse den Ret, som tilkommer  

 Regeringen i hvert af Unionens Lande, til ved Lovgivnings- eller indre  

 Politibestemmelser at tillade, føre Tilsyn med eller forbyde Omsætningen,  

 Opførelsen eller Udstillingen af ethvert Værk eller enhver Frembringelse, med  

 hensyn til hvilke den kompetente Øvrighed maatte finde Anledning til at udøve  

 denne Ret.
 Art. 18.
 1. Denne Konvention finder Anvendelse paa alle de  

 Værker, som paa Tidspunktet for dens Ikrafttræden endnu ikke er blevne  

 Offentlighedens Eje i deres Hjemland som Følge af, at Tiden for Beskyttelsens  

 Varighed er udløben.
 2. Hvis imidlertid et Værk ved Udløbet af Varigheden  

 for den Beskyttelse, der tidligere maatte være hjemlet det, er blevet  

 Offentlighedens Eje i det Land, i hvilket der rejses Krav om Beskyttelse, kan  

 Værket ikke paany erholde Beskyttelse i dette Land.
3. Anvendelsen af dette Princip finder Sted i  

 Overensstemmelse med de Bestemmelser, der er indeholdte i de særlige  

 Overenskomster, som angaaende dette Punkt er eller maatte blive afsluttede  

 mellem Lande, der tilhører Unionen.
I Mangel af saadanne Bestemmelser skal de  

 paagældende Lande hvert for sit Vedkommende træffe Bestemmelse om den nærmere  

 Fremgangsmaade ved Anvendelsen.
 4. De fornævnte Regler finder ligeledes Anvendelse i  

 Tilfælde af, at andre Lande maatte tiltræde Unionen, samt i Tilfælde af, at  

 Beskyttelsens Varighed maatte blive forlænget ved Anvendelsen af Art. 7 eller  

 ved Opgivelse af Forbehold.
 Art. 19.
 Denne Konventions Bestemmelser forhindrer ikke, at der gøres Krav paa de  

 videregaaende Bestemmelser, som maatte være hjemlede i Lovgivningen i et af  

 Unionslandene til Gunst for Fremmede i Almindelighed.
 Art. 20.
Regeringerne i Unionens Lande forbeholder sig Ret til indbyrdes at træffe  

 særlige Overenskomster, for saa vidt saadanne Overenskomster maatte tilstaa  

 Forfattere og Kunstnere videregaaende Rettigheder end de, der indrømmes af  

 Unionen, eller maatte indeholde andre Bestemmelser, der ikke strider mod  

 denne Konvention.
Bestemmelser af fornævnte Indhold i de eksisterende  

 Overenskomster forbliver i Kraft.
 Art. 21.
1. Det internationale Bureau, kaldet: »Bureau for  

 den internationale Union til Værn for litterære og kunstneriske Værker«,  

 opretholdes 2. Dette Bureau er underlagt den svejtsiske  

 Forbundsregerings Overhøjhed, og denne bestemmer dets Organisation samt fører  

 Tilsyn med dets Virksomhed.
 3. Bureauets officielle Sprog er Fransk.
 Art. 22.
1. Det internationale Bureau samler Oplysninger af  

 enhver Art vedrørende Beskyttelse af Forfatteres og Kunstneres Rettigheder  

 over deres litterære og kunstneriske Værker.
Det ordner og offentliggør dem.  

 Det foretager Undersøgelser af almindelig Nytte og Interesse for Unionen og  

 udgiver ved Hjælp af de Dokumenter, der stilles til dets Raadighed af de  

 forskellige Regeringer et Tidsskrift paa Fransk, der behandler de Spørgsmaal,  

 som vedrører Unionens Formaal.
Regeringerne i Unionens Lande forbeholder sig  

 ved fælles Overenskomst at autorisere Bureauet til at offentliggøre en Udgave  

 paa et eller flere andre Sprog for det Tilfælde, at Erfaringen maatte  

 godtgøre Trangen dertil.
 2. Det internationale Bureau skal til enhver Tid staa  

 til Raadighed for Unionens Medlemmer for at forsyne dem med de særlige  

 Oplysninger, som de maatte behøve med Hensyn til Spørgsmaal angaaende  

 Beskyttelse for litterære og kunstneriske Værker.
 3. Direktøren for det internationale Bureau aflægger  

 om sin Embedsvirksomhed en aarlig Beretning, der tilstilles alle Unionens  

 Medlemmer.
 Art. 23.
1. Udgifterne ved den internationale Unions Bureau  

 bæres af Unionslandene i Fællesskab.
Indtil ny Bestemmelse træffes, skal de  

 ikke kunne overstige 120,000 schw. frcs. aarlig.
Dette Beløb kan, naar det  

 viser sig nødvendigt, forhøjes ved enstemmig Beslutning af en af de i Art. 24  

 omhandlede Konferencer.
 2. Til Bestemmelse af hvert Lands Bidrag til de  

 samlede Omkostninger skal Unionslandene og de, som senere maatte tiltræde  

 Unionen, inddeles i seks Klasser, der hver skal bidrage i Forhold til et vist  

 Antal Enheder, nemlig:
3. Disse Koefficienter skal multipliceres med Antallet  

 af Lande i hver Klasse, og Summen af de saaledes udkomne Produkter angiver  

 det Antal Enheder, med hvilket den samlede Udgift skal deles.
Kvotienten  

 angiver det Beløb, der falder paa Enheden.
 4. Ethvert Land skal ved sin Tiltrædelse opgive, i  

 hvilken af de ovennævnte Klasser det ønsker at stilles, men det kan altid  

 senere erklære, at det ønsker at stilles i en anden Klasse.
 5. Den svejtsiske Regering udarbejder Bureauets Budget  

 og fører Tilsyn med dets Udgifter; den nyder de nødvendige Forskud og  

 opstiller det aarlige Regnskab, som skal meddeles alle de øvrige Regeringer.
 Art. 24.
 1. Denne Konvention kan undergives Revision med det  

 Formaal at indføre Forbedringer i den, egnede til at fuldkommengøre Unionens  

 System.
2. Spørgsmaal af denne Art samt saadanne, der paa  

 andre Punkter er af Interesse for Unionens Udvikling, behandles paa  

 Konferencer, som efterhaanden afholdes i Unionens Lande mellem Delegerede fra  

 disse.
Administrationen i det Land, hvor en Konference skal afholdes,  

 forbereder Arbejderne til denne med Bistand af det internationale Bureau.  

 Direktøren for Bureauet skal overvære Konferencens Møder og deltager i  

 Forhandlingerne, dog uden Stemmeret.
3. Ingen Forandring i denne Konvention er gældende for  

 Unionen uden enstemmigt Samtykke fra de i denne deltagende Lande.
Art. 25.
 1. De udenfor Unionen staaende Lande, som ved  

 Lovbeskyttelse sikrer de Rettigheder, der er Genstand for denne Konvention,  

 kan paa Forlangende tiltræde den.
 2. Denne Tiltrædelse skal skriftlig meddeles den  

 svejtsiske Forbundsregering og af denne atter samtlige de andre Regeringer.
3. Tiltrædelse medfører fuldstændig Indvilligelse i  

 alle de Forpligtelser og fuldstændig Adgang til alle de Fordele, som er  

 fastsat i nærværende Konvention og træder i Kraft en Maaned efter Afsendelsen  

 af den svejtsiske Forbundsregerings Meddelelse til de øvrige Unionslande,  

 medmindre en senere Dato er opgivet af det tiltrædende Land.
Dog kan den  

 indeholde en Angivelse af, at det tiltrædende Land, idet mindste foreløbig, i  

 Stedet for Art. 8, for saa vidt angaar Oversættelserne, vil sætte  

 Bestemmelserne i Art. 5 i den i Paris 1896 reviderede Unionskonvention af  

 1886, idet det herved er en Forudsætning, at disse Bestemmelser kun tager  

 Sigte paa Oversættelser til det eller de i Landet gældende Sprog.
 Art. 26.
1. Ethvert Unionsland kan til enhver Tid skriftligt  

 meddele den svejtsiske Forbundsregering, at nærværende Konvention omfatter  

 helt eller delvis dets Kolonier, Protektorater, Territorier under Mandat  

 eller alle andre Territorier, der er undergivne dets Suverænitet eller  

 Autoritet, eller alle under dets Overhøjhed staaende Territorier, og  

 Konventionen omfatter da alle i Meddelelsen nævnte Territorier.
I Mangel af  

 saadan Meddelelse omfatter Konventionen ikke disse Territorier.
 2. Ethvert Unionsland kan til enhver Tid skriftligt  

 meddele den svejtsiske Forbundsregering, at nærværende Konvention ophører med  

 helt eller delvis at omfatte de Territorier, der har været Genstand for den i  

 Stk. 1 omhandlede Meddelelse, og Konventionen ophører da med at omfatte de i  

 denne Meddelelse nævnte Territorier 12 Maaneder efter Modtagelsen af den til  

 den svejtsiske Forbundsregering stilede Meddelelse.
 3. Alle Meddelelser til den svejtsiske  

 Forbundsregering i Overensstemmelse med Bestemmelsen i nærværende Artikels  

 Stk. 1 og 2, skal af denne Regering bringes til samtlige Unionslandes  

 Kundskab.
 Art. 27.
1. Denne Konvention træder i Forholdet mellem  

 Unionslandene i Stedet for Bernerkonventionen af 9. September 1886 og de  

 Akter, hvorved denne efterhaanden er blevet revideret.
De tidligere gældende  

 Akter forbliver i Kraft i Forholdet til de Stater, som ikke maatte ratificere  

 nærværende Konvention.
 2. De Lande, paa hvis Vegne denne Konvention er  

 undertegnet, kan stadig bevare Retten til de af dem tidligere tagne  

 Forbehold, paa Betingelse af, at Erklæring herom afgives samtidig med  

 Ratifikationernes Deponering.
3. De lande, der nu hører til Unionen, men paa hvis  

 Vegne nærværende Konvention ikke maatte være undertegnet, kan til enhver Tid  

 tiltræde denne.
De har i saa Tilfælde Ret til at benytte sig af  

 Bestemmelserne i Stk. 2.
 Art. 28.
 1. Nærværende Konvention skal ratificeres, og  

 Ratifikationerne skal deponeres i Rom senest den 1. Juli 1931.
2. Den træder i Kraft mellem de Unionslande, der har  

 ratificeret den, en Maaned efter denne Dato.
I Tilfælde af, at den  

 ratificeres af mindst seks Unionslande før denne Dato, træder den dog i Kraft  

 mellem disse Unionslande en Maaned efter, at Deponeringen af den sjette  

 Ratifikation er blevet dem meddelt af den svejtsiske Forbundsregering, og for  

 de Unionslandes Vedkommende, som derefter ratificerer, en maaned efter  

 Meddelelsen om hver af disse Ratifikationer.
3. Udenfor Unionen staaende Lande kan slutte sig til  

 Unionen indtil 1. August 1931 ved at tiltræde enten den i Berlin den 13.  

 November 1908 undertegnede Konvention eller nærværende Konvention.
Fra den 1.  

 August 1931 at regne kan kun nærværende Konvention tiltrædes.
 Art. 29.
 1. Nærværende Konvention forbliver i Kraft i ubestemt  

 Tid, indtil Udløbet af et Aar fra den Dag, da Opsigelse maatte have fundet  

 Sted.
2. Denne Opsigelse skal ske til den svejtsiske  

 Forbundsregering.
Opsigelsen har kun Betydning for det Land, som har  

 foretaget den, medens Konventionen staar ved Magt for Unionens øvrige Lande.
 Art. 30.
 1. De Lande, som i deres Lovgivning maatte optage  

 Bestemmelsen i denne Konventions Art. 7, 1ste Stykke, om Varigheden af  

 Beskyttelsen i 50 Aar, skal underrette den svejtsiske Forbundsregering herom  

 ved en skriftlig Meddelelse, som af Regeringen straks meddeles samtlige de  

 andre Unionslande.
 2. paa samme maade forholdes med Hensyn til de Lande,  

 som maatte give Afkald paa de af dem i Medfør af Art. 25 og 27 tagne eller  

 bevarede Forbehold.
 Hvilket herved bringes til almindelig Kundskab.
 Undervisningsministeriet, den 16.  

 september 1933.
F.J.
Borgbjerg.
/E.
Torkild-Hansen.
 Fm.
