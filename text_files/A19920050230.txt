(Færøske fiskere) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om erstatning til besættelsestidens ofre, jf.
 lovbekendtgørelse nr. 244 af 1. april 1992, foretages følgende ændringer:
 1. Efter § 1 b indsættes som ny paragraf:
 »§ 1 c.  Danske statsborgere, som i mindst 6  

 måneder inden for perioden 9. april 1940 til 5. maj 1945 har sejlet med  

 færøske fiskeskibe eller fisketransportskibe, og deres efterladte er  

 berettigede til ydelser efter dette afsnit på samme måde som fastsat i § 1 a.  

 Det er en forudsætning, at der ikke allerede er ydet erstatning for den  

 nedsatte erhvervsevne efter lov om krigsulykkesforsikring for søfarende jf. §  

 1 a, stk. 1, nr. 2.
Det er en betingelse, at sejladsen har fundet sted i krigsfarvand med  

 henblik på tilførsel af krigsforsyninger til allieret havn uden for  

 Færøerne.« 2. I § 5, stk. 1, affattes nr. 1 således:
 3. I § 6, stk. 1, affattes 1. pkt. således:
»Arbejdsskadestyrelsens afgørelser i medfør af § 5, stk. 1, nr. 1,  

 kan bortset fra afgørelser vedrørende § 1 c indbringes for  

 Erstatningsrådet.« 4. I § 10 affattes 1. pkt. således:
»Arbejdsskadestyrelsen er berettiget til af de i §§ 1, 1 a, 1 b og 1  

 c omhandlede personer, frihedsbevægelsens organisationer, kommunalbestyrelser  

 og andre vedkommende, herunder klinikker, sygehuse, behandlende læger m.v.,  

 at begære og få meddelt enhver oplysning, der er af betydning, herunder  

 hospitalsjournaler, og hvad dertil hører, eller afskrifter af samme, samt til  

 at forlange optaget retsligt forhør i overensstemmelse med retsplejelovens §  

 1018 og få udskrift deraf.« 5. I § 22, stk. 1, affattes 1. pkt. således:
 »Erstatning til efterladte, jf. § 1, stk. 2, § 1 a, stk. 3, § 1 b og  

 § 1 c, ydes efter nedenstående regler:».
 6. I § 37, stk. 1, indsættes som nr. 6:
 7. I § 38, stk. 1, ændres »de i § 37 under nr.  

 1-5 nævnte omstændigheder,» til: »de i § 37 under nr. 1-6 nævnte  

 omstændigheder,».
 8. I § 71 indsættes som stk. 2:
»Stk. 2.  For personer, der er omfattet af § 1 c,  

 gælder bestemmelserne i afsnit I, II og VII.« § 2 Loven træder i kraft den 1. juni 1992.
Givet på Christiansborg Slot, den 24.  

 juni 1992 Under Vor Kongelige Hånd og Segl I Dronningens Navn:
