(Til alle amtsråd, kommunalbestyrelser,  

 skolekommissioner, skolenævn, voksenundervisningsningsnævn, lærerråd  

 og skoleledere uden for København) I.
Indledning Som led i udlægningen af åndssvageforsorgen og den øvrige særforsorg, jfr.  

 lov nr. 257 af 8. juni 1978 om udlægning af åndssvageforsorgen og den øvrige  

 særforsorg m.v., er der på undervisningsområdet gennemført følgende love, der  

 er optaget som bilag 1-3 til dette cirkulære, og som træder i kraft den 1.  

 januar 1980:
 1. Lov nr. 302 af 8. juni 1978 om ændring af lov om  

 folkeskolen (Overtagelse af særforsorgsundervisningen).
 2. Lov nr. 301 af 8. juni 1978 om specialundervisning  

 for voksne.
 3. Lov nr. 300 af 8. juni 1978 om ændring af lov om  

 fritidsundervisning m.v.
 Ministeriet skal i dette cirkulære give en almindelig orientering om  

 lovenes indhold og forudsætninger, således som disse fremgår af  

 bemærkningerne til lovforslagene og af behandlingen i folketinget.
Derimod vil der ikke i dette cirkulære blive fastsat sådanne supplerende  

 eller udfyldende regler, som det efter loven er overladt til  

 undervisningsministeren at fastsætte om bestemte forhold.
Disse regler vil  

 blive søgt udarbejdet og udsendt i rimelig tid inden lovenes ikrafttræden den  

 1. januar 1980.
II.
Baggrunden for lovene.
Særforsorgen er en fællesbetegnelse for de foranstaltninger med hensyn til  

 behandling, undervisning, oplæring, beskæftigelse samt særlig bistand og  

 pleje, der indtil udlægningen pr. 1. januar 1980 påhviler staten over for  

 åndssvage, epileptikere, vanføre, talelidende, blinde, svagtsynede samt døve  

 og tunghøre.
Som anført i betænkning af 19. maj 1978 fra folketingets  

 socialudvalg over forslag til lov om udlægning af åndssvageforsorgen og den  

 øvrige særforsorg m.v. og forslag til lov om ændring af lov om social bistand  

 med flere love har særforsorgen igennem mange år været udøvet ud fra  

 målsætningen om normalisering og integration, således at bistanden i stadig  

 stigende grad er ændret fra egentlig institutionsforsorg til tilbud om  

 vejledning og placering i normalt miljø, til gennemførelse af uddannelse og  

 oplæring inden for det almindelige uddannelsessystem og til optagelse i  

 almene institutioner.
 Denne udvikling har medført, at afgrænsningen mellem særforsorgens indsats  

 og indsatsen på tilgrænsende områder er blevet stadig vanskeligere at  

 foretage både for så vidt angår planlægningen af den samlede service og  

 indsatsen over for den enkelte klient.
 På denne baggrund ophæves særforsorgen som begreb den 1. januar 1980,  

 samtidig med at de bestående institutioner overføres til amtskommunerne og  

 Københavns og Frederiksberg kommuner.
III.
Lov om ændring af lov om folkeskolen. (Overtagelse af  

  særforsorgsundervisningen).
Ifølge § 19, stk. 2, i den ændrede folkeskolelov påhviler det  

 amtskommunerne at sørge for specialundervisning af børn, hvis udvikling  

 kræver en særlig vidtgående hensyntagen eller støtte.
I Københavns og  

 Frederiksberg kommuner påhviler forpligtelsen kommunen.
Ligesom det er  

 tilfældet for den specialundervisning, der allerede gives i folkeskolen, vil  

 der i medfør af folkeskolelovens § 3. stk. 2, der efter lovændringen også  

 omfatter den undervisning, der hidtil er blevet ydet til børn og unge inden  

 for særforsorgen, blive fastsat nærmere bestemmelser om undervisningen af  

 disse elever.
A.
Ansvarsfordelingen mellem amtskommune og kommune.
Uden for København og Frederiksberg har amtskommunerne efter ændringsloven  

 ansvaret for undervisning af svært handicappede børn, herunder det  

 bevillingsmæssige ansvar og planlægnings-, tilsyns- og visitationsfunktionen.  

 Man har imidlertid med lovændringen samtidig tilsigtet at skabe mulighed for,  

 at de svært handicappede elever i videst muligt omfang integreres i et  

 almindeligt folkeskolemiljø. Der er derfor efter § 20, stk. 1, 2. pkt. i den  

 ændrede folkeskolelov mulighed for at undervisningen kan indrettes som et led  

 i den almindelige folkeskolevirksomhed på grundlag af overenskomst mellem  

 amtsrådet og en eller flere kommuner, men loven tager ikke umiddelbart  

 stilling til spørgsmålet om, i hvilket omfang undervisningen skal indrettes  

 af kommunerne.
Dette skal fastlægges i udbygningsplanerne for undervisningen  

 af svært handicappede.
Om forholdene i perioden 1. januar 1980 - 30. juni  

 1981, jfr. dog nedenfor.
Retningslinier for denne planlægning overvejes i et udvalg, hvori bl.a.  

 Amtsrådsforeningen i Danmark og Kommunernes Landsforening er repræsenteret.  

 Udvalget har til opgave at fremkomme med forslag til de vejledende  

 retningslinier for udbygningsplaner for undervisningen af svært handicappede,  

 som undervisningsministeren efter § 19, stk. 4. i den ændrede folkeskolelov  

 skal udsende.
På grundlag heraf og i henhold til skolestyrelseslovens § 35  

 skal amtskommunerne udarbejde udbygningsplaner for den vidtgående  

 specialundervisning.
I udbygningsplanerne skal det dels fastlægges, i hvilket  

 omfang undervisningen straks kan overføres til kommunal drift efter  

 overenskomst mellem amtskommune og kommune, dels angives, om undervisningen i  

 løbet af den periode, udbygningsplanlægningen omfatter, kan overføres til  

 kommunal drift og i bekræftende fald, hvornår og hvorledes dette vil kunne  

 ske.
 Den hidtidige særforsorgsundervisning er etableret på særlige skoler og  

 integrationen af de svært handicappede elever må derfor forudses, i det  

 omfang en integration kan gennemføres, at måtte gennemføres ved en forløbende  

 proces, der vil strække sig over en årrække, afhængig af de personalemæssige  

 og bygningsmæssige forudsætninger.
 Udvalgets arbejde forventes afsluttet sommeren 1979, og retningslinierne  

 vil herefter kunne udsendes senest 1. januar 1980, amtskommunens  

 udbygningsplaner vil derefter kunne foreligge færdigudarbejdet og godkendt af  

 undervisningsministeriet senest 30. juni 1981. I overgangsperioden fra lovens  

 ikrafttræden og indtil 30. juni 1981 skal samtlige de hidtidige statsejede  

 særforsorgsskoler drives af amtskommunerne.
For så vidt angår de hidtidige private særforsorgsskoler påhviler det de  

 amtskommuner, hvor skolerne er beliggende, i henhold til § 3, stk. 1, i lov  

 om udlægning af åndssvageforsorgen og den øvrige særforsorg m. v. at indgå  

 overenskomst med disse.
Der henvises i denne forbindelse til socialstyrelsens  

 vejledning af 31. oktober 1978 om retningslinierne for overførelse efter  

 udlægningsloven (lov nr. 257 af 8. juni 1978) af institutioner inden for  

 åndssvageforsorgen og den øvrige særforsorg samt af de særlige plejehjem.
Afgørelse af, om en elev skal have specialundervisning efter § 19, stk. 1,  

 eller efter § 19, stk. 2, i den ændrede folkeskolelov, må bero på et konkret  

 skøn på grundlag af handicappets sværhedsgrad og en vurdering af, om eleven  

 har behov for så specielle specialpædagogiske foranstaltninger, at disse  

 behov i almindelighed ikke vil kunne opfyldes ved den enkelte kommunes egne  

 foranstaltninger.
Der vil endvidere i afvejningen kunne indgå en vurdering af  

 størrelsen af udgifterne ved de nødvendige foranstaltninger.
Indebærer  

 undervisningen omkostninger, der væsentligt overstiger, hvad der er  

 almindeligt for specialklasseundervisning i kommunerne, bor undervisningen  

 henføres til § 19, stk. 2.
B.
Observationsskoler og undervisningscentre for svært  

 handicappede Set i relation til de eksisterende skoler omfatter bestemmelsen i § 19  

 stk. 2 - foruden de hidtidige særforsorgsskoler - undervisningscentre for  

 svært handicappede og observationsskoler for elever med adfærdsproblemer og  

 psykiske lidelser.
C.
Specialpædagogisk bistand til børn, der endnu ikke har påbegyndt  

 skolegangen.
Ifølge § 3 a. stk. 1, i den ændrede folkeskolelov skal der efter regler  

 fastsat af undervisningsministeren tilbydes specialpædagogisk bistand til  

 børn i førskolealderen.
Ansvarsfordelingen mellem amtskommune og kommune er  

 her den samme som for børn, der har påbegyndt skolegangen, idet det som  

 udgangspunkt påhviler kommunen at sørge for den specialpædagogiske bistand  

 jfr. § 19, stk. 1, 2. pkt. i den ændrede folkeskolelov, dog således at  

 amtskommunen har ansvaret for, at der ydes specialpædagogisk bistand til  

 svært handicappede børn, jfr. § 19, stk. 2, 2. pkt. i den ændrede  

 folkeskolelov.
Ifølge § 3 a, stk. 1, fastsætter undervisningsministeren  

 regler om specialpædagogisk bistand til børn i førskolealderen.
D.
Undervisningspligt.
I forbindelse med særforsorgens udlægning ophæves de særlige regler om  

 undervisningspligt i åndssvageloven, blindeloven og døveloven.
Dermed  

 bortfalder den udvidede undervisningspligt for disse gruppers vedkommende, og  

 de vil derefter være omfattet af de almindelige regler om undervisningspligt  

 i folkeskolelovens § 34.
E.
Muligheden for undervisning i 11 år.
Der er dog efter § 3 a, stk. 2, i den ændrede folkeskolelov mulighed for,  

 at der med undervisningsministerens godkendelse kan tilbydes svært  

 handicappede undervisning i 11 år.
Efter bestemmelsen, der alene omfatter  

 elever der modtager undervisning efter § 19 stk. 2, i den ændrede  

 folkeskolelov, kan der tilrettelægges et undervisningsførløb, hvor eleverne i  

 løbet af 11 år kan nå det samme som folkeskolens øvrige elever på 10 år, og  

 de pågældende vil eventuelt kunne indstille sig til folkeskolens afsluttende  

 prøver efter 11 år.
F.
Befordring af svært handicappede elever.
 Udover forpligtelsen til at sørge for undervisning af svær handicappede  

 elever påhviler det også amtskommunerne og Københavns og Frederiksberg  

 kommuner at sørge for befordring til og fra skole af disse elever efter  

 regler fastsat af undervisningsministeren, jfr. § 25, stk. 3, i den ændrede  

 folkeskolelov.
G.
Optagelse på undervisningsplan og skoleplan af bestemmelser om  

  specialundervisning af svært handicappede.
 Bliver der ved en kommunal skole efter overenskomst mellem amtskommune og  

 kommune indrettet undervisning af svært handicappede, herunder undervisning i  

 11 år efter § 3 a, stk. 2, optages der bestemmelser herom i  

 undervisningsplanen, jfr, § 16, stk. 1, nr. 3, i den ændrede folkeskolelov.  

 Omfanget af denne undervisning ved den enkelte skole skal fremgå af kommunens  

 skoleplan, der tillige skal indeholde bestemmelse om specialpædagogisk  

 bistand til børn, der endnu ikke har påbegyndt skolegangen, efter § 3 a, stk.  

 1. og om indretning af specialundervisning efter overenskomst med  

 amtskommunen, jfr. § 24, stk. 1, nr. 2, 3 og 4, i den ændrede folkeskolelov.
H.
Optagelse på planen for amtskommunens skolevæsen og  

  undervisningsvirksomhed m.v. af bestemmelser om specialundervisning af svært  

 handicappede.
I forbindelse med overtagelsen af særforsorgsundervisningen fra staten må  

 amtskommunerne som ovenfor under pkt.
A anført udarbejde udbygningsplaner for  

 den vidtgående specialundervisning.
Herudover skal planerne for  

 amtskommunernes skolevæsen og undervisningsvirksomhed m.v. i henhold til  

 skolestyrelseslovens § 40 udvides med oplysning om de særforsorgsskoler som  

 amtskommunerne overtager, deres virksomhed og antallet af leder og  

 lærerstillinger, således som situationen vil være ved overtagelsen pr. 1  

 januar 1980. Planerne må herefter løbende justeres.
 1. Lærerne.
 I henhold til de personaleretlige bestemmelser i loven om udlægning af  

 åndssvageforsorgen og den øvrige særforsorg m. vi. opretholder det  

 tjenestemandsansatte lærerpersonale ved særforsorgsskolerne, som pr. 31.  

 december 1979 er beskæftiget med undervisning af børn, der efter udlægningen  

 skal undervises efter folkeskoleloven, deres ansættelsesforhold til staten  

 under udførelsen af det arbejde, som vedkommende amtskommune tilbyder dem i  

 amtskommunens skole- og undervisningsvæsen indtil udløbet af  

 overgangsperioden pr. 30. juni 1981.
 Pr. 1. juli 1981 tilbydes der ovennævnte lærerpersonale ansættelse som  

 tjenestemænd i folkeskolen, således at de får tilbudt ansættelse ved det  

 amtskommunale/kommunale skolevæsen, som efter udbygningsplanen skal stå for  

 undervisning af svært handicappede børn.
 De statstjenestemandsansatte lærere, som ikke måtte ønske ansættelse i  

 folkeskolen, opretholder deres ansættelsesforhold til staten samtidig med, at  

 de forsat udfører arbejde inden for vedkommende amtskommunes/kommunes skole-  

 og undervisningsvæsen.
Lærerne ved særforsorgsskolerne får hermed mulighed for at forsætte deres  

 virksomhed ved den pågældende skole (undervisning.) Det forudsættes, at amtskommunerne og kommunerne også tilbyder ikke  

 tjenestemandsansatte lærere ved særforsorgsskoler ansættelse i folkeskolen, J.
Udgiftsfordelingen mellem amtskommune og kommune.
Det følger af § 40, stk. 2, i den ændrede folkeskolelov, at det uden for  

 Københavns og Frederiksberg kommuner er amtskommunerne, der skal afholde  

 udgifterne til specialundervisning af svær handicappede børn, bortset fra et  

 nærmere fastsat beløb pr. elev, der påhviler kommunerne.
Det beløb, som  

 kommunerne skal betale for hver elev, fastsættes efter forhandling med de  

 kommunale organisationer, og det er tanken. at det ca. skal ligge midtvejs  

 mellem den gennemsnitlige udgift pr. elev i folkeskolen og den gennemsnitlige  

 udgift pr. elev ved den kommunale specialklasseundervisning.  

 Undervisningsministeren kan fastsætte regler om, hvilken amtskommune og  

 kommune udgiften endeligt påhviler.
Det følger af § 40, stk. 3. i den ændrede folkeskolelov, at amtskommunerne  

 fortsat skal afholde udgifter til sygehusundervisning fuldt ud.
Dette gælder  

 også i tilfælde, hvor det drejer sig om undervisning af svær handicappede.
IV.
Specialundervisning for voksne.
A.
Amtskommunerne.
Amtskommunerne samt Københavns og Frederiksberg kommuner overtager den 1.  

 januar 1980 særforsorgens nuværende forpligtelse til at sørge for, at  

 personer med fysiske eller psykiske handicap efter undervisningspligtens  

 ophør kan få undervisning og specialpædagogisk bistand, der tager sigte på at  

 afhjælpe eller begrænse virkningerne af disse handicap (kompenserende  

 specialundervisning.
En vis del af den nuværende særforsorgsundervisning for  

 voksne har karakter af hensyntagende specialundervisning der tilrettelægges i  

 tilknytning til den kompenserende undervisning. og der er derfor åbnet  

 mulighed for. at sådan undervisning forsat kan etableres.
De gældende  

 bestemmelser om hensyntagende specialundervisning for voksne i lov" om  

 fritidsundervisning m.v. er ikke ændret. jfr. nedenfor afsnit C. og  

 hensyntagende specialundervisning skal derfor fortsat etableres i henhold til  

 fritidsundervisningsloven. medmindre hensyntagende specialundervisning som  

 nævnt gives i tilknytning til kompenserende specialundervisning.
Forpligtelsen til at sørge for oprettelse af den nævnte undervisning og  

 til at afholde de hermed forbundne udgifter påhviler den enkelte amtskommune  

 samt Københavns og Frederiksberg kommuner, og disse skal også sørge for  

 tilvejebringelsen af egnede lokaler med fornødent udstyr.
Forpligtelsen vil  

 imidlertid kunne opfyldes ved, at undervisningen efter overenskomst med  

 staten, kommuner, private skoler eller institutioner o.lign. eller indre  

 amtskommuner finder sted i statslige, kommunale, private eller andre  

 amtskommunale skoler eller institutioner o.lign.
Endvidere skal kommunale og  

 statslige lokaler samt lokaler tilhørende private undervisningsinstitutioner,  

 hvis udgifter afholdes af det offentlige, stilles til rådighed til brug ved  

 undervisningen, hvis amtskommunen ikke råder over egnede lokaler til  

 virksomheden.
 Amtskommunen skal stille egne lokaler til rådighed til brug ved den  

 nedenfor under afsnit C. nævnte undervisning, der etableres på privat  

 initiativ-, såfremt initiativtageren ikke selv råder over egnede lokaler til  

 virksomheden.
Amtskommunerne samt Københavns og Frederiksberg kommuner overtager med  

 virkning fra 1. januar 1980 de forpligtelser med hensyn til finansiering m.v.  

 af kompenserende specialundervisning for voksne etableret på privat  

 initiativ, der hidtil har påhvilet kommunerne og staten i henhold til lov om  

 fritidsundervisning m.v.
Amtskommunerne og de nævnte kommuner skal endvidere  

 afholde deltagernes hidtidige udgifter til indskrivningsgebyr og læremidler  

 ved undervisning etableret på privat initiativ, jfr. nedenfor afsnit C.
 I henhold til de personaleretlige bestemmelser i loven om udlægning af  

 åndssvageforsorgen og den øvrige særforsorg tilbydes der det  

 tjenestemandsansatte lærerpersonale i staten, som pr. 31. december 1979 er  

 beskæftiget med undervisning af voksne, der efter udlægningen skal have  

 undervisning efter loven om specialundervisning for voksne, ansættelse pr. 1.  

 januar 1980 som tjenestemand ved det amtskommunale skole- og  

 undervisningsvæsen, som skal sørge for den pågældende undervisning.
 Der skal således oprettes et antal tjenestemandsstillinger på planen for  

 amtskommunens skole- og undervisningsvirksomhed m. v., og disse stillinger  

 forudsættes tilbudt de tjenestemandsansatte lærere ved  

 særforsorgsinstitutioner, som har undervist voksne.
 Det forudsættes, at amtskommunen (og Københavns og Frederiksberg kommuner)  

 også tilbyder ikke-tjenestemandsansatte lærere ved særforsorgsinstitutioner  

 fortsat beskæftigelse inden for det amtskommunale (kommunale) skole- og  

 undervisningsvæsen.
B.
Kommunerne.
 En kommune vil efter overenskomst med en amtskommune kunne etablere  

 kompenserende specialundervisning for voksne. jfr. det under afsnit A.  

 anførte, således at de hermed forbundne udgifter afholdes af amtskommunen.
 Bestemmelserne i lov om fritidsundervisning m.v. om kompenserende  

 specialundervisning for voksne er ophævet med virkning fra 1. januar 1980,  

 idet amtskommunerne samt Københavns og Frederiksberg kommuner fra dette  

 tidspunkt overtager de forpligtelser med hensyn til finansiering m.v. af  

 privat etableret undervisning, der hidtil har påhvilet kommunerne og staten.
 For kompenserende specialundervisning, der er påbegyndt inden den 1.  

 januar 1980, og som først afsluttes efter denne dato gælder bestemmelserne i  

 lov om fritidsundervisning m.v. dog fortsat indtil et af  

 undervisningsministeriet fastsat tidspunkt.
Kommunale lokaler skal stilles til rådighed til brug for den under afsnit  

 A. nævnte undervisning, hvis amtskommunen ikke råder over egnede lokaler til  

 virksomheden.
Sådanne lokaler skal ligeledes stilles til rådighed til brug  

 for den nedenfor under afsnit C. nævnte undervisning, der etableres på privat  

 initiativ, såfremt initiativtageren ikke selv råder over egnede lokaler til  

 virksomheden.
C.
Privat etableret undervisning.
 Private skoler eller institutioner o.lign. vil efter overenskomst med en  

 amtskommune kunne etablere kompenserende specialundervisning for voksne, jfr.  

 det under afsnit A anførte, således at de hermed forbundne udgifter afholdes  

 af amtskommunen.
Endvidere vil der på privat initiativ kunne oprettes kompenserende  

 specialundervisning for voksne, hvis mindst 2 deltagere har tilmeldt sig.  

 Disse bestemmelser svarer til de nu ophævede regler om kompenserende  

 specialundervisning for voksne i lov om fritidsundervisning m.v., idet  

 amtskommunerne samt Københavns og Frederiksberg kommuner dog har overtaget de  

 forpligtelser med hensyn til finansiering m.v. af denne undervisning, der  

 hidtil har påhvilet kommunerne og staten.
Undervisningen vil som hidtil  

 hovedsagelig omfatte kurser for læse- og staveretarderede  

 (ordblindeundervisning) der ikke i øvrigt har haft behov for bistand, men er  

 almindeligt fungerende samfundsborgere, som har det fælles handicap at være  

 ordblinde.
De vedtagne lovændringer indebærer, at deltagernes udgifter til  

 indskrivningsgebyr og læremidler bortfalder, idet amtskommunerne og de to  

 nævnte kommuner overtager disse udgifter.
Amtskommunen skal godkende private  

 initiativtageres budgetter og regnskaber vedrørende administration,  

 undervisningsmateriel, læremidler m.v. i forbindelse med etablering og  

 gennemførelse af undervisningen.
 For kompenserende specialundervisning, der er påbegyndt inden den 1.  

 januar 1980, og som først afsluttes efter denne dato, gælder bestemmelserne i  

 lov om fritidsundervisning m. v. dog fortsat indtil et af  

 undervisningsministeriet fastsat tidspunkt.
 Kommunale, amtskommunale og statslige lokaler samt lokaler tilhørende  

 private undervisningsinstitutioner, hvis udgifter afholdes af det offentlige,  

 skal stilles til rådighed til brug ved undervisning etableret på privat  

 initiativ, såfremt initiativtageren ikke selv råder over egnede lokaler til  

 virksomheden.
 De gældende bestemmelser om hensyntagende specialundervisning for voksne i  

 lov om fritidsundervisning m. v., herunder undervisning etableret på privat  

 initiativ, er ikke ændret.
 Undervisningsministeriet, den 31.  

 oktober 1978.
 P.M.V.
BJ.
BRYNSKOV /Birgitte Jensen Bilag 1.
 Lov nr. 302 af 8. juni 1978 om ændring af lov om folkeskolen.
 (Overtagelse af særforsorgsundervisningen).
 (Udelades her).
 Bilag 2.
 Lov nr. 301 af 8. juni 1978 om specialundervisning for voksne.
 (Udelades her).
 Bilag 3.
 Lov nr. 300 af 8. juni 1978 om ændring af lov om fritidsundervisning  

  m.v.
 (Kompenserende specialundervisning).
 (Udelades her).
