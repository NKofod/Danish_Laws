Bekendtgørelse  

 af  

 ændring af overenskomsten af 20. august 1971 om den internationale  

 telekommunikationssatellit-organisation INTELSAT og den dertil hørende  

 driftsoverenskomst Danmark har den 3. juli 1995 tiltrådt  

 ændringerne til overenskomsten af 20. august 1971 om den internationale  

 telekommunikationssatellit-organisation INTELSAT og den dertil hørende  

 driftsoverenskomst, som blev vedtaget på det 25. møde mellem  

 signatarer til driftsoverenskomsten til INTELSAT i Singapore den 4. april  

 1995.
 De ændrede artikler har følgende ordlyd:
Oversættelse Artikel 6 (d)(i) Enhver signatar kan anmode om, at der må blive  

 tildelt den en mindre investeringsandel.
Sådanne anmodninger skal  

 afgives til INTELSAT og skal indeholde oplysning om den ønskede  

 nedsatte investeringsandel.
INTELSAT skal omgående give meddelelse om  

 sådanne anmodninger til alle signatarer, og sådanne anmodninger  

 skal imødekommes i den udstrækning andre signatarer accepterer  

 større investeringsandele.
Artikel 6 (h) Enhver signatar kan anmode om, at der må blive  

 tildelt den en mindre investeringsandel.
Sådanne anmodninger skal  

 afgives til INTELSAT og skal indeholde oplysning om den ønskede  

 nedsatte investeringsandel.
INTELSAT skal omgående give meddelelse om  

 sådanne anmodninger til alle signatarer, og sådanne anmodninger  

 skal imødekommes i den udstrækning andre signatarer accepterer  

 større investeringsandele.
 Uanset enhver bestemmelse i nærværende artikel  

 skal ingen signatar have en investeringsandel på mindre end 0,05  

 procent af de samlede investeringsandele eller større end 150 procent  

 af dens procentdel af alle signatarernes samlede brug af INTELSAT  

 satellitafsnittet, som fastsat i henhold til bestemmelserne i punkt (b) i  

 nærværende artikel.
 Artikel 22 (f) er ophævet.
 Danmarks tiltrædelsesinstrument deponeredes den 3.  

 juli 1995 i det amerikanske udenrigsministerium, som i henhold til artikel  

 XXII i INTELSAT-overenskomsten er depositar.
 Ændringerne trådte i henhold til  

 driftsoverenskomstens artikel 22 i kraft den 11. september 1996 for Danmark  

 og alle driftsoverenskomstens øvrige signatarer.
 I henhold til Udenrigsministerens resolution af 7.  

 december 1995 har Danmark den 25. januar 1996 tiltrådt den på den  

 tyvende generalforsamling i København den 31. august 1995 vedtagne  

 ændring til INTELSAT-overenskomsten af 20. august 1971, jf.  

 Udenrigsministeriets bekendtgørelse nr. 106 af 19. november 1973,  

 Lovtidende C.
 Den ændrede artikel har følgende ordlyd:
Artikel XVII (f) Uanset bestemmelserne i (d) og (e) i  

 nærværende artikel skal en ændring ikke træde i kraft  

 mindre end otte måneder efter den dato, da den blev godkendt af  

 deltagerforsamlingen.
 Danmarks tiltrædelsesinstrument deponeredes den 25.  

 januar 1996 i det amerikanske udenrigsministerium, som i henhold til  

 overenskomstens artikel XXII er depositar.
 Ændringen trådte i henhold til artikel XVII(e)  

 i kraft den 16. oktober 1996 for Danmark og alle INTELSATs øvrige  

 medlemslande.
