Landsskatteretskendelse vedr.
Værdi af egne varer herunder  

 tobak Klagen vedrører opgørelse af  

 værdien af eget vareforbrug.
Landsskatterettens afgørelse Personlig indkomst -  

 Indkomståret 2000 Værdi af udtagne varer anset  

 som udlodning, jf. ligningslovens § 16 A, 34.210 kr.
 Landsskatteretten stadfæster  

 selskabsbeskatningens afgørelse.
Indkomståret 2001 Værdi af udtagne varer anset  

 som udlodning, jf. ligningslovens § 16 A, 31.719 kr.
 Landsskatteretten nedsætter  

 forhøjelsen til 28.839 kr.
Indkomståret 2002 Værdi af udtagne varer anset  

 som udlodning, jf. ligningslovens § 16 A, 32.736 kr.
 Landsskatteretten nedsætter  

 forhøjelsen til 29.721 kr.
Sagens oplysninger B og C omdannede pr. 1.  

 januar 2000 deres personligt ejede virksomhed til selskabet A ApS.
Indtil omdannelsen er der  

 foretaget beskatning af eget vareforbrug, senest i 1999 med 33.317 kr. inkl.  

 moms.
Der er ikke i selskabets regnskab for indkomstårene 2000 - 2002 bogført  

 forbrug af udtagne varer.
Anpartshavernes privatforbrug for indkomståret 1999  

 udgjorde ifølge kapitalkontoen 157.071 kr. inkl. værdi af eget varebrug.
Af  

 kapitalforklaringer for indkomstårene 2000 - 2002 fremgår, at  

 privatforbrugene  

 for disse år er opgjort til henholdsvis 161.445 kr., 167.192 kr. og 115.469  

 kr.
Revisor har efterfølgende  

 korrigeret kapitalforklaringerne og opgjort privatforbrugene for 2000 - 2002  

 til henholdsvis 203.949 kr., 240.423 kr. og 224.698 kr.
Privatforbruget for  

 2002 er af skattemyndigheden nedsat til 165.658 kr.
Denne korrektion er  

 godkendt af revisor.
Selskabsbeskatningens afgørelse Ifølge statsskattelovens § 4  

 skal der til den skattepligtiges indkomst medregnes årets samlede indtægter,  

 herunder også værdien af varer til rådighed fra eget selskab.
Værdien af  

 varer  

 udtaget fra eget selskab betragtes som udlodning i henhold til ligningslovens  

 §  

 16 A, idet selskabet anses som et selvstændigt skattesubjekt.
Ved fastsættelsen af værdien  

 af udtagne varer til privat må der som udgangspunkt henses til det faktiske  

 forbrug.
Hovedanpartshaverne har tilkendegivet, at det private forbrug af  

 dagligvarer er dækket dels ved kontant køb i selskabet, dels ved køb af varer  

 i  

 andre forretninger.
Der er ikke fremlagt dokumentation for omfanget af  

 hovedanpartshavernes udtagelse af selskabets varer til privat forbrug.  

 Forbruget af udtagne varer må derfor fastsættes efter et skøn.
Ved skønnet  

 henses til et traditionelt forbrug af det pågældende varesortiment for en  

 husstand som hovedanpartshavernes, og ud fra en prisfastsættelse til  

 vejledende  

 udsalgspriser med fradrag for traditionelle personalerabatter.
Ved den skønsmæssige fastsættelse  

 af udtagne varer er endvidere henset til hovedanpartshavernes privatforbrug.  

 Uanset tillægget for forbrug af udtagne varer vil hovedanpartshaverne ikke  

 have  

 uantageligt høje privatforbrug.
Derimod vil privatforbrugene nærmere have et  

 niveau svarende til husstandens størrelse og karakter.
 Forbrugene er opgjort i  

 henhold til TSS-cirkulære nr. 1999-43, TSS-cirkulære 2000-36 og TSS-cirkulære  

 2001-52 eller således:
Indkomståret 2000 Fødevarer 12.195 kr.
Drikkevarer 2.905 kr.
Andet 2.005 kr Ansat forbrug 2 voksne 34.210 kr.
Indkomståret 2001 Fødevarer 10.060 kr.
Drikkevarer 3.240 kr.
Tobak 1.920 kr.
Andet 3.089 kr.
I alt 18.300 kr.
1. person medregnes med 1  

 forbrugsenhed eller 18.300 kr.
Efterfølgende personer over  

 14 år med 0,5 forbrugsenhed eller 9.150 kr.
Børn under 14 år med 0,3  

 forbrugsenhed eller 4.269 kr.
I alt 31.719 kr.
Indkomståret 2002 Fødevarer 10.410 kr.
Drikkevarer 3.280 kr.
Tobak 2.010 kr.
Andet 3.170 kr, I alt 18.870 kr.
1. person medregnes med 1  

 forbrugsenhed eller 18.870 kr.
Efterfølgende personer over  

 14 år med 0,5 forbrugsenhed eller 9.435 kr.
Børn under 14 år med 0,3  

 forbrugsenhed 2ll23 9.435 kr.
I alt 32.736 kr.
 Hovedanpartshavernes  

 skattepligtige indkomst vil skulle forhøjes med de angivne beløb tillagt  

 moms,  

 jf. ligningslovens § 1 6 A.
Klagerens påstand og argumenter Klagerens repræsentant har  

 fremsat påstand om, at værdien af udtagne varer nedsættes med følgende beløb  

 svarende til forbrug af tobak de enkelte år.
 Indkomståret 2000 svarende  

 til 18.900 kr.
 Indkomståret 2001 svarende  

 til 2.880 kr.
 Indkomståret 2002 svarende  

 til 3.015 kr.
 Til støtte herfor er henvist  

 til, at hovedanpartshaverne ikke ryger, og at der derfor ikke for nogle af  

 årene skal beregnes forbrug af tobaksvarer.
 Herudover er fremsat påstand  

 om, at værdien af fødevarer nedsættes med 70 % af værdien af kød og kødvarer  

 eller med følgende beløb:
 Indkomståret 2000 svarende  

 til 4.949 kr.
 Indkomståret 2001 svarende  

 til 2.986 kr.
 Indkomståret 2002 svarende  

 til 3.125 kr.
I selskabets forretning  

 sælges der kun hakket oksekød, hvorfor der bør ske en reduktion med 70 % af  

 værdien af kød og kødvarer.
Der er tale om en døgnkiosk, hvorfor  

 forretningens  

 udvalg på dette område er yderst beskedent.
 Hovedanpartshavernes  

 skattepligtige indkomst skal ændres i overensstemmelse hermed.
Selskabsbeskatningens fornyede udtalelse Skatteforvaltningen er enig  

 i, at der for indkomståret 2000 ikke skal ske beskatning at tobak, idet  

 forudsætningen for beskatning af tobak er, at der rent faktisk er et forbrug.  

 Der er imidlertid ikke foretaget beskatning af tobak for dette år.
Vedrørende indkomstårene 2001  

 og 2002 er det skatteforvaltningens opfattelse, at tobak nu indgår som en  

 varegruppe på lige fod med de øvrige varegrupper, hvorfor der skal ske  

 beskatning, uanset om der rent faktisk er et forbrug eller ej.
Der henvises  

 til  

 Ligningsvejledningen for 2001 afsnit E.B. 2.1 og TSS cirkulære 2000-36.
Vedrørende revisors  

 anbringende om reduktion med 70 % af satsen for kød og kødvarer er det  

 forvaltningens opfattelse, at der til denne gruppe tillige hører pålæg,  

 frosne  

 kødvarer mv.
Med forvaltningens kendskab til forretningens varesortiment  

 indenfor kød/kødvarer forefindes der hakket okse/flæskekød, fersk  

 hamburgerryg,  

 færdigretter, pålæg, pølser og kylling.
Landsskatterettens bemærkninger og begrundelse Værdien af selvstændige  

 erhvervsdrivendes forbrug af egne varer skal medregnes ved indkomstopgørelsen  

 som personlig indkomst, jf. statsskattelovens § 4. Der er ikke bogført varer  

 udtaget fra selskabet til eget forbrug.
Værdien af forbrug af udtagne varer  

 må  

 derfor tage udgangspunkt i Ligningsrådets fastsatte vejledende mindstesatser,  

 jf.
TSS-cirkulærerne 1999-43, 2000-36 og 2001-52.
 Ved skønnet skal der henses  

 til selskabets varesortiment og husstandens størrelse mv.
 Landsskatteretten kan  

 tiltræde selskabsbeskatningens opfattelse af, at varegruppen kød og kødvarer  

 foruden eksempelvis hakket kød også omfatter diverse pålægsvarer samt  

 dybfrost.  

 På denne baggrund er der ikke grundlag for en reduktion af satsen for kød og  

 kødvarer.
Retten er derimod enig med  

 klagerens repræsentant i, at der ikke for personer, som er ikke-rygere, skal  

 ske beskatning af værdien af fri tobak, blot fordi virksomheden sælger tobak.  

 Efter TSS-cirkulære 1999-43 og tidligere cirkulærer samt praksis skulle der  

 alene medregnes værdi af tobak, såfremt den skattepligtige røg.
Denne praksis  

 anser Landsskatteretten ikke for at være ændret med udformningen af  

 TSS-cirkulærerne nr. 2000-36 og 2001-52.
 De påklagede ansættelser for  

 indkomstårene 2001 og 2002 nedsættes derfor med henholdsvis 2.880 kr. og  

 3.015  

 kr., idet bemærkes, at der ikke ved ansættelsen for indkomståret 2000 er sket  

 beskatning af tobak.
