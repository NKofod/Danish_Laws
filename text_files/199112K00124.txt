Nr LSF 124 Forslag til Lov om ændring af lov om lønsumsafgift for virksomheder inden  

 for den finansielle sektor Fremsat af skatteministeren (Fogh Rasmussen) den 27. november 1991 Vedtaget ved tredjebehandling den 20. december 1991 Lov nr. 892 af 21/12/1991 § 1 I lov nr. 830 af 19. december 1989 om lønsumsafgift for virksomheder  

 inden for den finansielle sektor foretages følgende ændringer:
 1. Lovens titel affattes således:
»Lov om afgift af lønsum m.v.« 2. § 1 affattes således:
» § 1. Der betales en afgift til statskassen af virksomheder,  

 der mod vederlag leverer ydelser, hvis afsætning er undtaget fra  

 afgiftspligten efter merværdiafgiftslovens § 2, stk. 3, jf. dog nedenfor stk.  

 2, og af virksomheder med anden økonomisk virksomhed, der mod vederlag  

 leverer ydelser, der ikke er afgiftspligtige efter merværdiafgiftsloven.
Der  

 betales tillige afgift af virksomheder, der udgiver eller importerer aviser.
 Stk. 2. Afgiftspligten efter stk. 1, 1. pkt., omfatter ikke  

 virksomheder, der udøver aktiviteter vedrørende:
 1) Social forsorg og bistand.
 2) Amatørsport.
 3) Udlejning og bortforpagtning af fast ejendom.
 4) Forfatter- og komponistvirksomhed samt anden kunstnerisk virksomhed.
5) Persontransport, når transporten sker direkte til eller fra  

 udlandet.« 3. I § 2 indsættes efter stk. 4 som nyt stykke:
» Stk. 5. Virksomheder omfattet af § 1, stk. 1, 1. pkt., der  

 opgør afgiftsgrundlaget efter § 5, stk. 2, skal kun anmeldes til  

 registrering, hvis de beskæftiger lønnet arbejdskraft.« 4. Efter § 2 indsættes:
» § 2 a.
Skatteministeren kan bestemme, at følgende  

 virksomheder omfattet af registreringspligten kan fritages for at betale  

 afgift:
 1) Religiøse samfund.
 2) Virksomheder, som overvejende finansieres af offentlige midler.
 3) Virksomheder, der afholder arrangementer, og hvis overskud fuldt ud  

 anvendes til velgørende eller på anden måde almennyttige formål.
Stk. 2. Skatteministeren kan bestemme, at andre grupper af  

 virksomheder omfattet af registreringspligten ikke skal betale afgift.« 5. § 3, stk. 3, affattes således:
» Stk. 3. Såfremt en virksomhed ikke har filial eller lignende  

 her i landet, skal den registreres ved en person, der er bosiddende her i  

 landet, eller ved en virksomhed, der har forretningssted her i landet.« 6. I § 3 indsættes som stk. 4:
» Stk. 4. Skatteministeren kan fastsætte nærmere regler om  

 fællesregistrering af flere virksomheder og om delregistrering af  

 virksomheder, der har samme ejer.« 7. § 4 affattes således:
 » § 4. Afgiften er 2,5 pct. af afgiftsgrundlaget.
Stk. 2. Afgiften er dog 4,5 pct. af afgiftsgrundlaget for  

 virksomheder, der er omfattet af § 5, stk. 2, nr. 1.« 8. § 5 affattes således:
 » § 5. Afgiftsgrundlaget er virksomhedens lønsum med tillæg af  

 overskud eller med fradrag af underskud af selvstændig erhvervsvirksomhed i  

 indkomståret opgjort efter reglerne i § 4, stk. 1, i lov om  

 investeringsfonds, jf. dog stk. 2 og 5. Til virksomhedens overskud eller  

 underskud opgjort efter 1. pkt. medregnes ikke overskud eller underskud, der  

 hidrører fra virksomhed i udlandet.
 Stk. 2. Afgiftsgrundlaget er virksomhedens lønsum med tillæg af 90  

 pct. for følgende virksomheder:
 1) Virksomheder inden for den finansielle sektor, der omfatter  

 virksomheder med aktiviteter vedrørende forsikring, ind- og udlån,  

 kreditformidling, pensionsopsparing, investeringsforvaltning,  

 betalingsformidling samt handel med værdipapirer og/eller valuta.
2) Lotterier, Tipstjenesten og lign.
Til disse virksomheders  

 afgiftsgrundlag medregnes også lotterikollektioner og indleveringssteder for  

 tips m.v. for så vidt angår virksomheden med lodsedler, tips m.v.
 3) Turistkontorers oplysnings- og informationsvirksomhed.
 4) Organisationer, fonde, foreninger, herunder almennyttige  

 boligselskaber, loger m.v.
 Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, de berettiger til feriegodtgørelse  

 efter ferieloven.
Stk. 4. Virksomheder, der både udøver aktiviteter efter § 1, stk.  

 1, 1. pkt., og andre aktiviteter, skal på grundlag af en sektoropdeling af  

 virksomheden foretage en fordeling af virksomhedens lønsum og overskud eller  

 underskud, der vedrører den afgiftspligtige del af virksomheden, henholdsvis  

 den øvrige del af virksomheden.
For virksomheder, der både skal opgøre  

 afgiftsgrundlaget efter stk. 1 og stk. 2, skal der foretages en tilsvarende  

 fordeling.
Skatteministeren kan fastsætte nærmere regler for opgørelsen af  

 afgiftsgrundlaget efter 1. og 2. pkt.
Stk. 5. For virksomheder, der udgiver eller importerer aviser, er  

 afgiftsgrundlaget værdien af virksomhedens salg af aviser.« 9. I § 6, stk. 1, indsættes efter »kvartalet«:  

 », jf. dog §§ 6 a og 6 b«.
 10. I § 6, stk. 4, udgår »efter denne lov og bidraget  

 efter lov om arbejdsmarkedsbidrag«.
 11. Efter § 6 indsættes:
»§ 6 a.
For virksomheder, der opgør afgiftsgrundlaget efter §  

 5, stk. 1, skal der foretages en foreløbig opgørelse og indbetaling af  

 afgiften alene på grundlag af virksomhedens lønsum.
Opgørelsesperioden for  

 den foreløbige opgørelse er kvartalet.
Den endelige opgørelse og indbetaling  

 af afgiften på grundlag af virksomhedens samlede afgiftsgrundlag skal  

 foretages efter reglerne i § 6 b.
Stk. 2. Virksomhederne skal senest 3 måneder og 20 dage efter  

 opgørelsesperiodens udløb til told- og skatteregionen angive virksomhedens  

 lønsum og afgiftens størrelse.
Samme dag er sidste rettidige indbetalingsdag.  

 Angivelsen skal være underskrevet af virksomhedens ansvarlige ledelse. § 6,  

 stk. 2, 4. pkt., og § 6, stk. 3 og 4, finder tilsvarende anvendelse.
§ 6 b.
Den foreløbige opgørelse og indbetaling af afgift efter § 6  

 a skal reguleres i forhold til virksomhedens samlede afgiftsgrundlag efter §  

 5, stk. 1. Reguleringen skal foretages efter udløbet af virksomhedens  

 indkomstår.
Ved den endelige opgørelse og indbetaling af afgiften er  

 opgørelsesperioden virksomhedens indkomstår.
Stk. 2. Personligt ejede virksomheder skal senest den 20. august,  

 der følger mindst 5 måneder efter indkomstårets udløb, til told- og  

 skatteregionen angive afgiftsgrundlaget og afgiftens størrelse.
Angivelsen  

 skal være underskrevet af virksomhedens ansvarlige ledelse.
Stk. 3. Andre virksomheder end personligt ejede skal senest den  

 20. i den ottende måned efter udløbet af den måned, hvori indkomståret  

 udløber, angive afgiftsgrundlaget og afgiftens størrelse.
Angivelsen skal  

 være underskrevet af virksomhedens ansvarlige ledelse.
 Stk. 4. Angivelsesfristen efter stk. 2 og 3 er sidste rettidige  

 indbetalingsdag. § 6, stk. 2, 4. pkt., og § 6, stk. 3 og 4, finder  

 tilsvarende anvendelse.
Stk. 5. Virksomheder skal ved indbetaling af afgiften efter stk. 4  

 fratrække tidligere indbetalt afgift efter § 6 a vedrørende virksomhedens  

 indkomstår.
Overstiger virksomhedens foreløbige afgiftsindbetaling efter § 6  

 a den endeligt opgjorte afgift, tilbagebetales den for meget indbetalte  

 afgift senest 3 uger fra dagen for sidste rettidige indsendelse af angivelse,  

 for så vidt angivelsen er indsendt rettidigt.
 Stk. 6. Kan told- og skatteregionen på grund af virksomhedens  

 forhold ikke kontrollere afgiftsgrundlaget for den pågældende  

 opgørelsesperiode, afbrydes udbetalingsfristen, indtil virksomhedens forhold  

 ikke længere hindrer kontrol.
 Stk. 7. Udbetaling sker kun, såfremt angivelse vedrørende  

 tidligere opgørelsesperioder, herunder efter § 6 og § 6 a, er modtaget af  

 told- og skatteregionen.
 Stk. 8. Krav på afgift og eventuelle renter for tidligere  

 opgørelsesperioder, herunder efter § 6 og § 6 a, modregnes ved udbetalingen,  

 selv om kravet ikke er forfaldent.
 Stk. 9. Tilbagebetalingsbeløb under 50 kr. udbetales ikke.
 Stk. 10. Skatteministeren kan fastsætte nærmere regler om  

 administrationen af stk. 2 og 3.
§ 6 c.
For virksomheder omfattet af § 5, stk. 4, 2. pkt., gælder  

 reglerne i § 6 a og § 6 b for afgift, der beregnes efter § 5, stk. 1.  

 Reglerne i § 6 gælder for afgift, der beregnes efter § 5, stk. 2.« 12. § 7, stk. 1, 2. pkt., ophæves.
 13. I § 8, stk. 1, indsættes efter »§ 6, stk.  

 2,»: »§ 6 a, stk. 2, eller § 6 b, stk. 2 og 3,».
 14. § 10, stk. 2, ophæves.
 15. I § 11, stk. 1, indsættes efter »§ 6, stk.  

 2,»: »§ 6 a, stk. 2, eller § 6 b, stk. 2 og 3,».
 16. § 12 affattes således:
» § 12. For betaling af afgift efter denne lov hæfter den, der  

 som ejer, forpagter eller lignende driver virksomheden for egen regning.
Er  

 flere virksomheder, der ikke har samme ejer, fællesregistreret, jf. § 3, stk.  

 4, hæfter de pågældende solidarisk for betaling af afgift vedrørende de  

 virksomheder, der er omfattet af den fælles registrering.
Er en udenlandsk  

 virksomhed registreret ved en herværende repræsentant efter § 3, stk. 3,  

 hæfter denne og virksomheden solidarisk for betaling af afgiften.« 17. § 13 affattes således:
» § 13. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr. for en  

 opgørelsesperiode.
Der betales ikke rente af en efter § 7, stk. 1, foretaget  

 forhøjelse af afgiften.« 18. I afsnit III indsættes efter § 13:
» § 13 a.
Ubetalt afgift og rentebeløb kan inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
Skatteministeren kan fastsætte nærmere  

 regler om fremgangsmåden i forbindelse med lønindeholdelse, herunder om straf  

 af bøde for overtrædelse af reglerne.
§ 13 b.
Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgift.« 19. I § 16, stk. 2, ændres »den centrale told- og  

 skatteforvaltning« til: »Told- og Skattestyrelsen«.
 20. I § 18, stk. 1, nr. 1, indsættes efter  

 »afgift«: »eller kontrollen med tilbagebetaling efter § 6 b,  

 stk. 5«.
 21. § 18, stk. 1, nr. 2, affattes således:
»2) Overtræder § 2, stk. 1, § 3, stk. 2 eller 3, § 6, stk. 2, 1.  

 eller 3. pkt., § 6 a, stk. 2, 1. eller 3. pkt., § 6 b, stk. 2 eller 3, § 14,  

 stk. 2 eller 3, § 15, stk. 3, 2. pkt., eller § 21, stk. 2.« 22. Overalt i loven ændres »den regionale told- og  

 skatteforvaltning« til: »told- og skatteregionen«.
Endvidere  

 ændres »Told- og skatteforvaltningen« til: »Told- og  

 skatteregionen« samt »forvaltningen« til:  

 »regionen«.
§ 2 Stk. 1. Loven træder i kraft den 1. januar 1992 og har virkning  

 for de registreringspligtige virksomheders betaling af afgift for  

 opgørelsesperioder efter lovens ikrafttræden.
Stk. 2. For virksomheder omfattet af § 6 a og § 6 b, der ikke  

 anvender kalenderåret som opgørelsesperiode, er virksomhedens første  

 opgørelsesperiode perioden fra 1. januar 1992 til indkomstårets udløb.
For så  

 vidt angår virksomhedens overskud eller underskud som anført i § 5, stk. 1,  

 beregnes afgiftsgrundlaget for denne opgørelsesperiode forholdsmæssigt,  

 svarende til forholdet mellem længden af denne periode og virksomhedens  

 indkomstår.
Stk. 3. Virksomheder, der er afgiftspligtige efter loven, og som  

 ikke allerede er registreringspligtige efter lov om lønsumsafgift for  

 virksomheder inden for den finansielle sektor, skal anmelde sig til  

 registrering hos told- og skatteregionen senest den 2. marts 1992.  

 Overtrædelse af 1. pkt. straffes med bøde.
Bestemmelserne i § 18, stk. 4, og  

 § 19 i den i 1. pkt. nævnte lov finder anvendelse.
 Stk. 4. Skatteministeren fastsætter de nærmere regler til  

 gennemførelse af loven.
Oprindeligt fremsat forslag § 1 I lov nr. 830 af 19. december 1989 om lønsumsafgift for virksomheder  

 inden for den finansielle sektor foretages følgende ændringer:
 1. Lovens titel affattes således:
 »Lov om afgift af lønsum m.v.«.
 2. § 1 affattes således:
» § 1. Der betales en afgift til statskassen af virksomheder,  

 der mod vederlag leverer ydelser, hvis afsætning er undtaget fra  

 afgiftspligten efter merværdiafgiftslovens § 2, stk. 3, jf. dog nedenfor stk.  

 2, og af virksomheder med anden økonomisk virksomhed, der mod vederlag  

 leverer ydelser, der ikke er afgiftspligtige efter merværdiafgiftsloven.
Der  

 betales tillige afgift af virksomheder, der udgiver eller importerer aviser.
 Stk. 2. Afgiftspligten efter stk. 1, 1. pkt., omfatter ikke  

 virksomheder, der udøver aktiviteter vedrørende:
 1) Social forsorg og bistand.
 2) Amatørsport.
 3) Udlejning og bortforpagtning af fast ejendom.
 4) Forfatter- og komponistvirksomhed samt anden kunstnerisk virksomhed.
 5) Persontransport, når transporten sker direkte til eller fra  

 udlandet.«.
 3. I § 2 indsættes som stk. 5:
 » Stk. 5. Virksomheder omfattet af § 1, stk. 1, 1. pkt., skal  

 kun anmeldes til registrering, hvis de beskæftiger lønnet  

 arbejdskraft.«.
 4. Efter § 2 indsættes:
» § 2 a.
Skatteministeren kan bestemme, at følgende  

 virksomheder omfattet af registreringspligten kan fritages for at betale  

 afgift:
 1) Religiøse samfund.
 2) Virksomheder, som overvejende finansieres af offentlige midler.
 3) Virksomheder, der afholder arrangementer, og hvis overskud fuldt ud  

 anvendes til velgørende eller på anden måde almennyttige formål.
 Stk. 2. Skatteministeren kan bestemme, at andre grupper af  

 virksomheder omfattet af registreringspligten ikke skal betale afgift.«.
 5. § 3, stk. 3, affattes således:
 » Stk. 3. Såfremt en virksomhed ikke har filial eller lignende  

 her i landet, skal den registreres ved en person, der er bosiddende her i  

 landet eller ved en virksomhed, der har forretningssted her i landet.«.
 6. I § 3 indsættes som stk. 4:
 » Stk. 4. Skatteministeren kan fastsætte nærmere regler om  

 fællesregistrering af flere virksomheder og om delregistrering af  

 virksomheder, der har samme ejer.«.
 7. § 4 affattes således:
 » § 4. Afgiften er 2,5 pct. af afgiftsgrundlaget.
 Stk. 2. Afgiften er dog 4,5 pct. af afgiftsgrundlaget for  

 virksomheder, der er omfattet af § 5, stk. 2, nr. 1.«.
 8. § 5 affattes således:
 » § 5. Afgiftsgrundlaget er virksomhedens lønsum med tillæg af  

 45 pct., jf. dog stk. 2 og 5.
 Stk. 2. Afgiftsgrundlaget er virksomhedens lønsum med tillæg af 90  

 pct. for følgende virksomheder:
 1) Virksomheder inden for den finansielle sektor, der omfatter  

 virksomheder med aktiviteter vedrørende forsikring, ind- og udlån,  

 kreditformidling, pensionsopsparing, investeringsforvaltning,  

 betalingsformidling samt handel med værdipapirer og/eller valuta.
2) Lotterier, Tipstjenesten og lign.
Til disse virksomheders  

 afgiftsgrundlag medregnes også lotterikollektioner og indleveringssteder for  

 tips m.v. for så vidt angår virksomheden med lodsedler, tips m.v.
 3) Turistkontorers oplysnings- og informationsvirksomhed.
 4) Organisationer, fonde, foreninger, herunder almennyttige  

 boligselskaber, loger m.v.
 Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, de berettiger til feriegodtgørelse  

 efter ferieloven.
Stk. 4. Virksomheder, der både udøver aktiviteter efter § 1, stk.  

 1, 1. pkt., og andre aktiviteter, skal foretage en fordeling af virksomhedens  

 lønsum, der vedrører den afgiftspligtige del af virksomheden, henholdsvis den  

 øvrige del af virksomheden.
Virksomheder, der både skal opgøre  

 afgiftsgrundlaget efter stk. 1 og stk. 2, skal ligeledes foretage en  

 fordeling af virksomhedens lønsum.
Skatteministeren kan fastsætte nærmere  

 regler for opgørelsen af afgiftsgrundlaget efter 1. og 2. pkt.
 Stk. 5. For virksomheder, der udgiver eller importerer aviser, er  

 afgiftsgrundlaget værdien af virksomhedens salg af aviser.«.
 9. I § 6, stk. 4, udgår: »efter denne lov og bidraget  

 efter lov om arbejdsmarkedsbidrag«.
 10. § 7, stk. 1, 2. pkt., ophæves.
 11. § 10, stk. 2, ophæves.
 12. § 12 affattes således:
» § 12. For betaling af afgift efter denne lov hæfter den, der  

 som ejer, forpagter eller lignende driver virksomheden for egen regning.
Er  

 flere virksomheder, der ikke har samme ejer, fællesregistreret, jf. § 3, stk.  

 4, hæfter de pågældende solidarisk for betaling af afgift vedrørende de  

 virksomheder, der er omfattet af den fælles registrering.
Er en udenlandsk  

 virksomhed registreret ved en herværende repræsentant efter § 3, stk. 3,  

 hæfter denne og virksomheden solidarisk for betaling af afgiften.«.
 13. § 13 affattes således:
» § 13. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr. for en  

 opgørelsesperiode.
Der betales ikke rente af en efter § 7, stk. 1, foretaget  

 forhøjelse af afgiften.«.
 14. I afsnit III indsættes efter § 13:
»  § 13 a.
Ubetalt afgift og rentebeløb kan inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
Skatteministeren kan fastsætte nærmere  

 regler om fremgangsmåden i forbindelse med lønindeholdelse, herunder om straf  

 af bøde for overtrædelse af reglerne.
§ 13 b.
Reglerne om eftergivelse og henstand i  

 merværdiafgiftsslovens § 39 d finder tilsvarende anvendelse på afgift,  

 renter, gebyrer og administrative bøder efter denne lov.
Reglerne finder  

 ligeledes anvendelse på beløb, som personer er pligtige at betale som  

 erstatning for selskabers manglende betaling af afgift.«.
 15. I § 16, stk.2, ændres »den centrale told- og  

 skatteforvaltning« til : »Told- og Skattestyrelsen«.
 16. I § 18, stk. 1, nr. 2, ændres »§ 3, stk.  

 2,» til: »§ 3, stk. 2 eller 3,».
17. Overalt i loven ændres »den regionale told- og  

 skatteforvaltning« til: »told- og skatteregionen«.
Endvidere  

 ændres »Told- og skatteforvaltningen« til: »Told- og  

 skatteregionen« samt »forvaltningen« til:  

 »regionen«.
§ 2 Stk. 1. Loven træder i kraft den 1. januar 1992 og har virkning  

 for de registreringspligtige virksomheders betaling af afgift for  

 opgørelsesperioder efter lovens ikrafttræden.
Stk. 2. Virksomheder, der er afgiftspligtige efter loven, og som  

 ikke allerede er registreringspligtige efter lov om lønsumsafgift for  

 virksomheder inden for den finansielle sektor, skal anmelde sig til  

 registrering hos told- og skatteregionen senest den 2. marts 1992.  

 Overtrædelse af 1. pkt. straffes med bøde.
Bestemmelserne i § 18, stk. 4, og  

 § 19 i den i 1. pkt. nævnte lov finder anvendelse.
 Stk. 3. Skatteministeren fastsætter de nærmere regler til  

 gennemførelse af loven.
Bemærkninger til lovforslaget Almindelige bemærkninger 1. Det foreslås, at lov om lønsumsafgift for virksomheder inden  

 for den finansielle sektor ændres til med visse undtagelser at omfatte alle  

 virksomheder med afgiftsfri aktiviteter efter momsloven.
Samtidig foreslås  

 ændringer i afgiftssatsen og afgiftsgrundlaget.
Lovens titel ændres på grund  

 af disse ændringer.
2. Forslaget er et led i den foreslåede omlægning af  

 arbejdsmarkedsbidraget.
Der henvises til det samtidig hermed fremsatte  

 forslag til lov om ophævelse af lov om arbejdsmarkedsbidrag og om ændring af  

 merværdiafgiftsloven (momsloven)(tillægsmoms på 3 pct.). Efter nævnte forslag  

 ophæves arbejdsmarkedsbidraget og erstattes for momspligtige virksomheder af  

 en tillægsmoms på 3 pct.
3. Lønsumsafgiftsloven omfatter i dag alene virksomheder inden for  

 den finansielle sektor.
Det foreslås, at loven ændres til at omfatte de  

 ikke-momspligtige virksomheder, der er omfattet af  

 arbejdsmarkedsbidragsloven.
Det foreslås tillige, at afgiften omfatter  

 virksomheder, der udgiver eller importerer aviser, og som ikke skal betale  

 tillægsmoms.
Virksomheder, der er omfattet af arbejdsmarkedsbidragsloven, men som ikke  

 berøres af forslaget om tillægmons på 3 pct., vil således fremover skulle  

 betale lønsumsafgift efter denne lov.
Der foreslås dog et særligt  

 afgiftsgrundlag for virksomheder, der udgiver eller importerer aviser.
Ændringen angår for det første virksomheder, der er omfattet af  

 bidragspligten efter arbejdsmarkedsbidragslovens § 1, 2. led, for anden  

 økonomisk virksomhed, der består i levering af ydelser mod vederlag.
Disse  

 virksomheder, der i forvejen betaler bidrag af lønsummen, er omfattet af  

 punkt 3-5 i bilaget til arbejdsmarkedsbidragsloven.
Det drejer sig bl.a. om  

 organisationer, fonde og foreninger m.v.
For det andet angår ændringen  

 virksomheder med ikke-momspligtige aktiviteter, der er omfattet af  

 bidragspligten efter arbejdsmarkedsbidragslovens § 1, 1. led, og § 2, stk. 1,  

 nr. 2, for erhvervsmæssig virksomhed.
Eksempler er rejsebureauer,  

 taxavognmænd, læger og tandlæger.
Disse virksomheder betaler bidrag beregnet  

 efter momsmetoden (bidraget beregnes på grundlag af salg -køb).
4. Der foreslås en afgiftssats på 2,5 pct., jf. dog punkt 6, for  

 de virksomheder, der omfattes af ændringen af afgiftspligten.
Den foreslåede  

 sats svarer til arbejdsmarkedsbidragssatsen på 2,5 pct.
Afgiftsbelastningen  

 bliver hermed den samme for de virksomheder, der i dag betaler  

 arbejdsmarkedsbidrag efter lønsumsmetoden.
Afgiftsgrundlaget er det samme,  

 nemlig virksomhedens samlede lønsum med tillæg af 90 pct.
5. For de ikke-momspligtige virksomheder, der betaler  

 arbejdsmarkedsbidrag efter momsmetoden, bliver der tale om et andet  

 afgiftsgrundlag, nemlig virksomhedens samlede lønsum med tillæg af 45 pct.  

 Værdien af den selvstændiges eget arbejde indgår ikke i lønsummen.
Til  

 gengæld foreslås disse virksomheder ikke omfattet af reglerne i det samtidig  

 hermed fremsatte forslag til lov om godtgørelse vedrørende  

 erhvervsvirksomheders udgifter til administration af skatter og afgifter.
Det  

 samlede resultat bliver en høj grad af tilnærmelse af lønsumsafgiften til det  

 arbejdsmarkedsbidrag, som disse virksomheder hidtil har betalt.
For  

 virksomheder, der udgiver eller importerer aviser, foreslås afgiften dog  

 beregnet på grundlag af virksomhedens salg af aviser.
Resultatet for disse  

 virksomheder er således uændret.
6. For virksomheder inden for den finansielle sektor foreslås en  

 afgiftssats på 4,5 pct. svarende til de gældende afgiftsforhold.
Disse  

 virksomheder, der er omfattet af punkt 1 og 2 i bilaget til  

 arbejdsmarkedsbidragsloven, betaler således efter de gældende regler 2,5 pct.  

 i arbejdsmarkedsbidrag og herudover 2 pct. i lønsumsafgift, dvs. i alt 4,5  

 pct. af samlet lønsum med tillæg af 90 pct.
Provenumæssige konsekvenser 7. Ved lovforslaget overflyttes virksomhed, der er pålagt  

 arbejdsmarkedsbidrag, men ikke moms, til lønsumsafgiftsloven.
For virksomhed,  

 hvis arbejdsmarkedsbidrag i forvejen beregnes af lønsummen, sker der ikke  

 nogen reel ændring.
Indtægterne fra disse virksomheder på kontoen for  

 lønsumsafgiftsloven vil stige med ca. 1.350 mill. kr. på helårsbasis, mens  

 indtægterne fra disse virksomheder på kontoen for arbejdsmarkedsbidraget  

 reduceres med samme beløb ved den samtidig foreslåede ophævelse af  

 arbejdsmarkedsbidragsloven.
For anden ikke-momspligtig virksomhed, der hidtil har betalt  

 arbejdsmarkedsbidrag efter moms-metoden, vil indtægterne på  

 lønsumsafgiftskontoen tilsvarende stige med ca. 300 mill. kr. årligt, mens  

 indtægterne fra arbejdsmarkedsbidragsloven reduceres tilsvarende ved denne  

 lovs ophævelse.
For virksomheder, der udgiver eller importerer aviser, vil  

 indtægterne på lønsumsafgiftskontoen stige med ca. 75 mill. kr., hvilket nøje  

 svarer til lettelsen for disse virksomheder ved ophævelsen af  

 arbejdsmarkedsbidraget.
 For finansåret 1992 vil merindtægterne efter dette lovforslag isoleret set  

 være ca. 850 mill. kr.
 Der henvises i øvrigt til provenubemærkningerne i det samtidig hermed  

 fremsatte forslag til lov om ophævelse af lov om arbejdsmarkedsbidrag og om  

 ændring af merværdiafgiftsloven (momsloven) (tillægsmoms på 3 pct.).
Administrative konsekvenser Der henvises til bemærkningerne herom i det samtidig hermed fremsatte  

 forslag til lov om ophævelse af lov om arbejdsmarkedsbidrag og om ændring af  

 merværdiafgiftsloven (momsloven) (tillægsmoms på 3 pct.).
Spaltehenvisninger Lov om lønsumsafgift for virksomheder inden for den finansielle sektor er  

 indført ved lov nr. 830 af 19. december 1989, jf.
Folketingstidende 1989-90,  

 sp. 2848, 3130, 3430, 4043; tillæg A, sp. 2259; tillæg B, sp. 285; tillæg C,  

 sp. 221.
Bemærkninger til lovforslagets enkelte bestemmelser Til § 1 Til nr. 1 Ændringen af lovens titel er en konsekvens af ændringen af lovens  

 anvendelsesområde.
Til nr. 2 Bestemmelsen afgrænser de afgiftspligtige virksomheder.
Afgiftspligten  

 ændres til at omfatte de virksomheder, som har været omfattet af lov om  

 arbejdsmarkedsbidrag, men som ikke bliver omfattet af tillægsmomsen på 3 pct.  

 Der foreslås samme undtagelser fra afgiftspligten som efter  

 arbejdsmarkedsbidragsloven.
Det drejer sig om social forsorg og bistand,  

 amatørsport, udlejning og bortforpagtning af fast ejendom, samt visse former  

 for kunstnerisk virksomhed og persontransport.
 Under de almindelige bemærkninger er der i punkt 1-3 redegjort for  

 afgiftens udformning og for hvilke virksomheder, der vil blive omfattet af  

 lovændringen.
Til nr. 3, 4, 5 og 6 Bestemmelserne om registrering af virksomheder, fritagelse for  

 registrering af en række virksomheder, udenlandske virksomheders  

 registreringsforhold og bemyndigelsen til at fastsætte regler om  

 fællesregistrering, henholdsvis delregistrering, svarer til bestemmelser i  

 arbejdsmarkedsbidragsloven, som foreslås overført til denne lov.
For så vidt  

 angår den foreslåede bestemmelse i § 2 a, stk. 2, bemærkes, at det her er  

 foreslået at give mulighed for, at skatteministeren kan fritage andre grupper  

 af virksomheder for at betale afgift.
Under lovens praktisering kan der komme  

 tilfælde, hvor det vil være hensigtsmæssigt at kunne indrømme sådanne  

 fritagelser.
En tilsvarende bestemmelse i momsloven er f.eks. blevet anvendt  

 til inden for en beløbsgrænse at fritage blindes salg af varer, de selv  

 fremstiller.
Til nr. 7 Som anført under de almindelige bemærkninger foreslås afgiftssatsen -  

 svarende til arbejdsmarkedsbidragsloven - fastsat til 2,5 pct. af  

 afgiftsgrundlaget for de virksomheder, der bliver afgiftspligtige ved den  

 foreslåede ændring af loven.
Det er dels de ikke-momsregistrerede virksomheder, der har afregnet  

 arbejdsmarkedsbidrag efter momsmetoden, dels en del af de virksomheder, der  

 har afregnet arbejdsmarkedsbidrag efter lønsumsmetoden, f.eks. lotterier,  

 Tipstjenesten og turistkontorer samt en række organisationer og foreninger.  

 Virksomheder inden for den finansielle sektor (forsikringsvirksomhed samt  

 bank- og kreditvirksomhed m.v., jf. den gældende lovs § 1, stk. 1), skal  

 betale 4,5 pct. af afgiftsgrundlaget.
Dette er anført i den nye § 4, stk. 2,  

 og svarer til den hidtidige sats på 2 pct. tillagt  

 arbejdsmarkedsbidragssatsen på 2,5 pct.
Til nr. 8 Det foreslås heri, at afgiftsgrundlaget fastsættes til virksomhedens  

 lønsum - som i den gældende lov - med et tillæg.
For køb/salg-virksomheder  

 foreslås tillægget fastsat til 45 pct. (det nye § 5, stk. 1), medens det for  

 den finansielle sektor og en række lønsumsvirksomheder (§ 5, stk. 2) - som  

 hidtil - foreslås fastsat til 90 pct.
Der henvises til de almindelige  

 bemærkninger foran (punkt 4-6).
 Stk. 3 svarer til reglerne i den gældende lov.
Bestemmelsen i stk. 4 fastsætter, at virksomheder, der både udøver  

 afgiftspligtige og afgiftsfri aktiviteter, skal foretage en fordeling af  

 virksomhedens lønsum.
Fordelingen skal omfatte den afgiftspligtige,  

 henholdsvis den afgiftsfri del af virksomheden.
Samme fordeling skal  

 foretages af virksomheder, der opgør afgiftsgrundlaget efter både stk. 1 og  

 2, dvs. lønsum med tillæg af 45 pct., henholdsvis 90 pct.
Skatteministeren  

 kan fastsætte de nærmere regler for opgørelsen af afgiftsgrundlaget.
Det foreslås i stk. 5, at afgiftsgrundlaget for virksomheder, der udgiver  

 eller importerer aviser, er værdien af virksomhedens salg af aviser.
Værdien  

 opgøres efter reglerne i momsloven.
Til nr. 9, 10, 11, 12, 13 og 16 Ændringerne er konsekvenser af arbejdsmarkedsbidragslovens ophævelse.
En  

 del regler, herunder med visse redaktionelle ændringer, er det fundet  

 nødvendigt at overføre til lønsumsafgiftsloven.
Til nr. 14 Den foreslåede regel i den nye § 13 a skal ses i sammenhæng med, at der i  

 afgiftslovene er hjemmel til at give påbud om lønindeholdelse for de  

 pågældende beløb.
 Den foreslåede regel i den nye § 13 b om eftergivelse og henstand er en  

 konsekvens af, at tilsvarende bestemmelser er indsat i den øvrige  

 afgiftslovgivning ved lov nr. 825 af 19. december 1989.
Til nr. 15 og 17 Forslaget indeholder alene en ajourføring i loven af de statslige  

 myndighedsbetegnelser.
Til § 2 Det foreslås, at loven træder i kraft og har virkning fra den 1. januar  

 1992. Virksomheder, der ikke i forvejen er registreret for lønsumsafgift,  

 skal anmelde sig til registrering senest 2. marts 1992.
Stk. 3 giver skatteministeren bemyndigelse til at fastsætte  

 nærmere regler til gennemførelse af loven.
En noget tilsvarende bestemmelse  

 findes i arbejdsmarkedsbidragsloven.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 830 af 19. december 1989 om lønsumsafgift for virksomheder  

 inden for den finansielle sektor foretages følgende ændringer:
 1. Lovens titel affattes således:
 »Lov om afgift af lønsum m.v.«.
Lov om lønsumsafgift for virksomheder inden for den finansielle sektor 2. § 1 affattes således:
» § 1. Der betales en afgift til statskassen af virksomheder,  

 der mod vederlag leverer ydelser, hvis afsætning er undtaget fra  

 afgiftspligten efter merværdiafgiftslovens § 2, stk. 3, jf. dog nedenfor stk.  

 2, og af virksomheder med anden økonomisk virksomhed, der mod vederlag  

 leverer ydelser, der ikke er afgiftspligtige efter merværdiafgiftsloven.
Der  

 betales tillige afgift af virksomheder, der udgiver eller importerer aviser.
 Stk. 2. Afgiftspligten efter stk. 1, 1. pkt., omfatter ikke  

 virksomheder, der udøver aktiviteter vedrørende:
 1) Social forsorg og bistand.
 2) Amatørsport.
 3) Udlejning og bortforpagtning af fast ejendom.
 4) Forfatter- og komponistvirksomhed samt anden kunstnerisk virksomhed.
 5) Persontransport, når transporten sker direkte til eller fra  

 udlandet.«.
§ 1. Virksomheder inden for den finansielle sektor betaler en  

 afgift til statskassen.
Sektoren omfatter virksomheder med aktiviteter  

 vedrørende forsikring, ind- og udlån, kreditformidling, pensionsopsparing,  

 investeringsforvaltning, betalingsformidling samt handel med værdipapirer  

 og/eller valuta.
 Stk. 2. Afgiftspligten er betinget af, at virksomheden skal betale  

 arbejdsmarkedsbidrag, og at bidragsgrundlaget opgøres efter § 8, stk. 1, nr.  

 2 eller § 9, stk. 1, nr. 2, i lov om arbejdsmarkedsbidrag.
 3. I § 2 indsættes som stk. 5:
 » Stk. 5. Virksomheder omfattet af § 1, stk. 1, 1. pkt., skal  

 kun anmeldes til registrering, hvis de beskæftiger lønnet  

 arbejdskraft.«.
 4. Efter § 2 indsættes:
» § 2 a.
Skatteministeren kan bestemme, at følgende  

 virksomheder omfattet af registreringspligten kan fritages for at betale  

 afgift:
 1) Religiøse samfund.
 2) Virksomheder, som overvejende finansieres af offentlige midler.
 3) Virksomheder, der afholder arrangementer, og hvis overskud fuldt ud  

 anvendes til velgørende eller på anden måde almennyttige formål.
 Stk. 2. Skatteministeren kan bestemme, at andre grupper af  

 virksomheder omfattet af registreringspligten ikke skal betale afgift.«.
 5. § 3, stk. 3, affattes således:
 »Stk. 3. Såfremt en virksomhed ikke har filial eller lignende her i  

 landet, skal den registreres ved en person, der er bosiddende her i landet  

 eller ved en virksomhed, der har forretningssted her i landet.«.
§ 3. - - - Stk. 3. Virksomheder, der i medfør af § 5, stk. 4, i lov om  

 arbejdsmarkedsbidrag er fællesregistreret eller delregistreret, skal  

 registreres på samme måde efter denne lov.
 6. I § 3 indsættes som stk. 4:
 » Stk. 4. Skatteministeren kan fastsætte nærmere regler om  

 fællesregistrering af flere virksomheder og om delregistrering af  

 virksomheder, der har samme ejer.«.
 7. § 4 affattes således:
 » § 4. Afgiften er 2,5 pct. af afgiftsgrundlaget.
 Stk. 2. Afgiften er dog 4,5 pct. af afgiftsgrundlaget for  

 virksomheder, der er omfattet af § 5, stk. 2, nr. 1.«.
 § 4. Afgiften er 2 pct. af afgiftsgrundlaget.
 8. § 5 affattes således:
 » § 5. Afgiftsgrundlaget er virksomhedens lønsum med tillæg af  

 45 pct., jf. dog stk. 2 og 5.
 Stk. 2. Afgiftsgrundlaget er virksomhedens lønsum med tillæg af 90  

 pct. for følgende virksomheder:
 1) Virksomheder inden for den finansielle sektor, der omfatter  

 virksomheder med aktiviteter vedrørende forsikring, ind- og udlån,  

 kreditformidling, pensionsopsparing, investeringsforvaltning,  

 betalingsformidling samt handel med værdipapirer og/eller valuta.
2) Lotterier, Tipstjenesten og lign.
Til disse virksomheders  

 afgiftsgrundlag medregnes også lotterikollektioner og indleveringssteder for  

 tips m.v. for så vidt angår virksomheden med lodsedler, tips m.v.
 3) Turistkontorers oplysnings- og informationsvirksomhed.
 4) Organisationer, fonde, foreninger, herunder almennyttige  

 boligselskaber, loger m.v.
 Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, de berettiger til feriegodtgørelse  

 efter ferieloven.
Stk. 4. Virksomheder, der både udøver aktiviteter efter § 1, stk.  

 1 , 1. pkt., og andre aktiviteter, skal foretage en fordeling af  

 virksomhedens lønsum, der vedrører den afgiftspligtige del af virksomheden,  

 henholdsvis den øvrige del af virksomheden.
Virksomheder, der både skal  

 opgøre afgiftsgrundlaget efter stk. 1 og stk. 2, skal ligeledes foretage en  

 fordeling af virksomhedens lønsum.
Skatteministeren kan fastsætte nærmere  

 regler for opgørelsen af afgiftsgrundlaget efter 1. og 2. pkt.
 Stk. 5. For virksomheder, der udgiver eller importerer aviser, er  

 afgiftsgrundlaget værdien af virksomhedens salg af aviser.«.
 § 5. Afgiftsgrundlaget er virksomhedens samlede lønsum med tillæg  

 af 90 pct.
 Stk. 2. Ved opgørelsen af lønsummen skal aflønning i naturalier  

 medregnes til lønsummen i det omfang, de berettiger til feriegodtgørelse  

 efter ferieloven.
 9. I § 6, stk. 4, udgår: »efter denne lov og bidraget  

 efter lov om arbejdsmarkedsbidrag«.
§ 6. - - - Stk. 4. Udgør afgiften for en opgørelsesperiode efter denne lov og  

 bidraget efter lov om arbejdsmarkedsbidrag under 50 kr., kan indbetaling af  

 beløbet undlades.
 10. § 7, stk. 1, 2. pkt., ophæves.
§ 7. Foreligger angivelsen for en opgørelsesperiode ikke  

 rettidigt, forhøjes afgiften for den pågældende periode med 1 pct., dog  

 mindst med 500 kr. og højst 1.100 kr.
Afgiften forhøjes dog ikke, hvis  

 virksomhedens bidragstilsvar for den samme periode er forhøjet efter  

 arbejdsmarkedsbidragslovens § 12, stk. 1.
- - - 11. § 10, stk. 2, ophæves.
§ 10. - - - Stk. 2. For virksomheder, der har forkortet opgørelsesperiode  

 efter § 16, stk. 1, i lov om arbejdsmarkedsbidrag, forkortes  

 opgørelsesperioden efter denne lov tilsvarende.
 12. § 12 affattes således:
» § 12. For betaling af afgift efter denne lov hæfter den, der  

 som ejer, forpagter eller lignende driver virksomheden for egen regning.
Er  

 flere virksomheder, der ikke har samme ejer, fællesregistreret, jf. § 3, stk.  

 4, hæfter de pågældende solidarisk for betaling af afgift vedrørende de  

 virksomheder, der er omfattet af den fælles registrering.
Er en udenlandsk  

 virksomhed registreret ved en herværende repræsentant efter § 3, stk. 3,  

 hæfter denne og virksomheden solidarisk for betaling af afgiften.«.
§ 12. For betaling af afgift efter denne lov hæfter den, der ejer  

 virksomheden.
Er flere virksomheder fællesregistreret, jf. § 3, stk. 3,  

 hæfter de pågældende solidarisk for betaling af afgiften.
 13. § 13 affattes således:
» § 13. Betales afgiften ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr. for en  

 opgørelsesperiode.
Der betales ikke rente af en efter § 7, stk. 1, foretaget  

 forhøjelse af afgiften.«.
§ 13. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden.
Rentebeløbet skal sammen med rentebeløb  

 efter arbejdsmarkedsbidragslovens § 21 dog mindst udgøre 50 kr.
 14. I afsnit III indsættes efter § 13:
»  § 13 a.
Ubetalt afgift og rentebeløb kan inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
Skatteministeren kan fastsætte nærmere  

 regler om fremgangsmåden i forbindelse med lønindeholdelse, herunder om straf  

 af bøde for overtrædelse af reglerne.
§ 13 b.
Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgift.«.
 15. I § 16, stk.2, ændres »den centrale told- og  

 skatteforvaltning« til : »Told- og Skattestyrelsen«.
§ 16. - - - Stk. 2. Ministeren kan bestemme, at afgørelser, der er truffet af  

 den centrale told- og skatteforvaltning, ikke kan indbringes for højere  

 administrativ myndighed, jf. dog § 17.
 16. I § 18, stk. 1, nr. 2, ændres »§ 3, stk. 2,»  

 til: »§ 3, stk. 2 eller 3,».
 § 18. Med bøde straffes den, der forsætligt eller groft uagtsomt:
- - - 2) Overtræder § 2, stk. 1, § 3, stk. 2, § 6, stk. 2, 1. og 3. pkt., § 14,  

 stk. 2 og 3, § 15, stk. 3, 2. pkt., eller § 21, stk. 2.
- - - 17. Overalt i loven ændres »den regionale told- og  

 skatteforvaltning« til: »told- og skatteregionen«.
Endvidere  

 ændres »Told- og skatteforvaltningen« til: »Told- og  

 skatteregionen« samt »forvaltningen« til:  

 »regionen«.
