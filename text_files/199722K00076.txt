Nr LSF 76 Forslag til Lov om ændring af lov om registreringsafgift af motorkøretøjer  

 m.v. (Fuld registreringsafgift for motorkøretøjer, der tilhører asylansøgere) Fremsat af Kristian Thulesen Dahl (DF) Ole Donner (DF) Pia Kjærsgaard (DF)  

 Poul Nødgaard (DF) Peter Skaarup (DF) den 22. april 1998 § 1 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, som senest ændret ved lov nr. 1098 af 29.  

 december 1997, foretages følgende ændring:
 1. I § 3, stk. 1, 1. pkt, indsættes efter  

 »udlændinge«: », hvis den pågældende har lovligt ophold her i  

 landet i medfør af udlændingelovens §§ 1-4 og 5, stk. 2, eller i medfør af en  

 opholdstilladelse efter udlændingelovens §§ 6-9«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for motorkøretøjer, som registreres  

 efter færdselsloven, efter lovens ikrafttræden.
Bemærkninger til lovforslaget Almindelige bemærkninger Efter registreringsafgiftslovens § 3, stk. 6, kan der ske fritagelse for  

 afgift, hvor ganske særlige forhold taler herfor.
Denne bestemmelse har  

 indtil for nylig været brugt til at fritage køretøjer, som tilhører  

 udlændinge, der søger om asyl her i landet, for afgift.
Skatteministeren har i et svar af 4. december 1997 til Folketingets  

 Skatteudvalg oplyst, at det ikke er muligt præcist at opgøre antallet af  

 køretøjer, der har fået afgiftsfritagelse, men at der er tale om et begrænset  

 antal.
Det blev dog oplyst, at i 1993 og 1995 var tallet højst 40 og i 1994,  

 1996 og 1997 højst 20.
 Denne praksis har skatteministeren imidlertid i slutningen af 1997 ændret,  

 således at asylansøgere fremover bliver omfattet af reglerne om betaling af  

 månedsafgift, jf. registreringsafgiftslovens § 3, stk. 1.
Efter registreringsafgiftslovens § 3, stk. 1, og regler udstedt af  

 skatteministeren i medfør af denne bestemmelse kan udlændinge, hvis ophold  

 her i landet er tidsbegrænset, men dog medfører registreringsafgift for  

 motorkøretøjer, der ejes og benyttes af dem, såfremt opholdet her i landet  

 ikke antages at ville overstige 3 år, få tilladelse til at betale  

 registreringsafgiften med 1 pct. af afgiftsbeløbet pr. påbegyndt måned.  

 Motorkøretøjet skal være indregistret i den pågældendes navn.
Motorkøretøjet  

 må under opholdet her i landet alene føres af ejeren selv eller af personer i  

 ejerens husstand.
Tilladelsen gives for 12 måneder og kan forlænges i op til  

 3 år.
I 1994 blev givet 188 tilladelser, i 1995 180 tilladelser og i 1996 228  

 tilladelser.
Den primære årsag til det midlertidige ophold her i landet skyldes  

 korterevarende arbejde, f.eks. som konsulent i 1-2 år i danske virksomheder  

 eller i mindre omfang undervisning på højere læreranstalter.
Skatteministeren  

 har i nogle svar på spørgsmål efter Folketingets forretningsordens § 20 og af  

 Folketingets Skatteudvalg redegjort for reglerne i registreringsafgiftslovens  

 § 3 m.v.
Der henvises til svar på spørgsmål S 440, 441 og 902, folketingsåret  

 1997-98, 1. samling, jf.
Folketingstidende, forhandlingerne 1702, 1703 og  

 3734, og svar på Skatteudvalgets spørgsmål 67, alm. del, 1997-98 (1.  

 samling), jf. alm. del, bilag 150.
Lovforslaget indebærer, at reglerne om betaling af månedsafgift, jf.  

 registreringsafgiftslovens § 3, stk. 1, fremover ikke gælder for udlændinge,  

 der alene har ret til at opholde sig her i landet, mens ansøgning om  

 opholdstilladelse behandles af udlændingemyndighederne.
Herefter skal de  

 almindelige regler om betaling af registreringsafgift gælde for disse  

 udlændinge.
Dansk Folkeparti finder det ikke rimeligt, at der skal gælde særlige  

 regler for asylansøgere i forhold til danske borgere.
De særlig gunstige  

 regler, som findes i registreringsafgiftslovens § 3, stk. 1, skal efter Dansk  

 Folkepartis opfattelse kun rettes imod de udlændinge, som kommer her til  

 landet med den hensigt i arbejdsøjemed og lign. at være her i en kortere  

 periode.
Asylansøgere kommer dels ikke hertil med den hensigt kun at være her i en  

 kortvarig periode, dels er det et faktum, at hovedparten af disse får  

 opholdstilladelse i Danmark og bliver her permanent.
Derfor er der ikke  

 baggrund for, at asylansøgere skal have særlige regler i forhold til danske  

 borgere.
Bemærkninger til de enkelte bestemmelser Til § 1 Den foreslåede ændring indebærer, at reglerne om betaling af månedsafgift,  

 jf. registreringsafgiftslovens § 3, stk. 1, kun gælder for visse nærmere  

 anførte kategorier af udlændinge.
 Det drejer sig om udlændinge, der lovligt opholder sig her i landet i  

 medfør af en opholdstilladelse efter udlændingelovens §§ 6-9 (EF/EØS-borgere,  

 asyl, familesammenføring, andre særlige grunde), udlændinge, der opholder sig  

 lovligt her i landet, fordi de har visum, jf. udlændigelovens § 4, og  

 udlændinge, der har lovligt ophold i landet, fordi der ikke over for dem  

 stilles krav om visum eller opholdstiladelse, jf. udlændingelovens §§ 1-3 og  

 5, stk. 2 (nordiske statsborgere, EF/EØS-borgere i op til 6 måneder, visumfri  

 udlændinge og børn under 18 år med fast ophold hos forældremyndighedens  

 indehavere).
En tilsvarende afgrænsning er anvendt i indenrigsministerens lovforslag om  

 ændring af udlændingeloven, straffeloven og ægteskabsloven (lovforslag nr.
L  

 59) vedrørende den deri foreslåede ændring af ægteskabsloven, hvorefter  

 udlændinge, der har processuelt ophold, ikke skal kunne indgå ægteskab her i  

 landet.
Reglerne om betaling af månedsafgift, jf. registreringsafgiftslovens § 3,  

 stk. 1, gælder herefter fremover ikke for udlændinge, der alene har ret til  

 at opholde sig her i landet, mens ansøgning om opholdstilladelse behandles af  

 udlændingemyndighederne.
I stedet gælder de almindelige regler om betaling af  

 registreringsafgift for disse udlændinge.
Til § 2 Det foreslås, at reglerne om betaling af månedsafgift, jf.  

 registreringsafgiftslovens § 3, stk. 1, for udlændinge omfattet af den  

 foreslåede ændring i § 1 ophæves for motorkøretøjer, der registreres efter  

 færdselsloven, efter lovens ikrafttræden.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om registreringsafgift af  

 motorkøretøjer m.v. (Fuld registreringsafgift for motorkøretøjer, der  

 tilhører asylansøgere).
(Lovforslag nr.
L 76).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag I dette bilag er (med mindre skrift) indsat den gældende formulering  

 af den bestemmelse, der berøres af lovforslaget § 1 I lov om registreringsafgift af motorkøretøjer m.v., jf. lovbekendtgørelse  

 nr. 741 af 22. september 1997, som senest ændret ved lov nr. 1098 af 29.  

 december 1997, foretages følgende ændring:
 1. I § 3, stk. 1, 1. pkt, indsættes efter  

 »udlændinge«: », hvis den pågældende har lovligt ophold her i  

 landet i medfør af udlændingelovens §§ 1-4 og 5, stk. 2, eller i medfør af en  

 opholdstilladelse efter udlændingelovens §§ 6-9«.
§ 3. Efter regler, som skatteministeren fastsætter, kan de  

 statslige told- og skattemyndigheder tillade, at afgiften af motorkøretøjer,  

 der tilhører udlændinge, og som disse skal benytte her i landet under et  

 tidsbegrænset ophold, men under omstændigheder, der medfører  

 registreringspligt for køretøjerne, betales med 1 pct. af afgiftsbeløbet pr.  

 påbegyndt måned fra og med den måned, hvori registrering skal ske, og til  

 udgangen af den måned, hvori opholdet afsluttes.
Overskrider opholdet det  

 tidsrum, der omfattes af tilladelsen, forfalder resten af afgiften.
