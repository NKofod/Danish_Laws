Skriftlig fremsættelse (24. februar 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om råstoffer (Udmøntning af kommunalreformen for så vidt angår  

 råstofplanlægning og -indvinding på land) (Lovforslag nr.
L 88).
Lovforslaget er en del af den samlede lovgivningsmæssige  

 gennemførelse af en ny kommunalreform.
Forslaget er således et led i  

 udmøntningen af regeringens aftale fra juni 2004 med Dansk Folkeparti om en  

 strukturreform og den efterfølgende aftalte udmøntningsplan fra september  

 2004.
 Aftalen indebærer, at der gennemføres en kommunalreform, som  

 grundlæggende ændrer rammerne for varetagelsen af de offentlige opgaver og  

 den  

 offentlige service i Danmark.
Som det fremgår af strukturaftalens kapitel 13, ønsker  

 forligspartierne overordnet set, at der på natur- og miljøområdet gennemføres  

 en forenklet arbejdsdeling, der skaber større lokalt engagement og ansvar  

 omkring opgaveløsningen og samtidig sikrer overordnede nationale og  

 internationale interesser på området.
For så vidt angår de generelle,  

 grundlæggende principper for arbejdsdelingen mellem kommunerne, regionerne og  

 staten er disse nærmere beskrevet i aftalen.
Ved udmøntningsplanen fra september 2004 uddybede  

 forligsparterne aftalen af juni 2004 ved at tage stilling til placeringen af  

 opgaverne bl.a. vedrørende råstoffer.
Det fremgår af udmøntningsplanen, at  

 regionerne skal kortlægge og udlægge råstofindvindingsområder på land, og  

 kommunerne skal varetage den konkrete administration med tilladelser til og  

 tilsyn med råstofindvindingen.
Lovforslaget vedrører alene råstofindvinding på land.
For så  

 vidt angår råstofindvinding på havet, beholder staten sin kompetence.
Med  

 lovforslaget foreslås amternes nuværende kompetence på råstofområdet på land  

 delt mellem regionerne og kommunerne, således at regionerne varetager  

 kortlægning og planlægning og kommunerne får kompetencen til meddelelse af  

 tilladelser til råstofindvinding på land og til at føre tilsyn.
Regionsrådet skal udarbejde en råstofplan, som er bindende  

 for kommunerne i deres planlægning og administration.
Råstofplanen må ikke  

 stride mod de regionale udviklingsplaner og kan revideres samtidig med  

 udviklingsplanerne.
 Da råstofplanerne afløser de hidtidige retningslinjer for råstofindvinding  

 i regionplanerne, foreslås det, at der fastsættes procedureregler for  

 udarbejdelsen af råstofplanerne, der svarer til de nugældende regler i  

 planloven for udarbejdelse af regionplaner.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
