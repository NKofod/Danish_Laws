Bestemmelser om klassificering af flyve- og  

 navigationsproceduretrænere (FNPT) i henhold til JAR-STD 3A I medfør af § 34 og § 149, stk. 10, i lov om  

 luftfart, jf. lovbekendtgørelse nr. 373 af 4. juni 1997,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 delegation af beføjelser til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende*:
1.	Referencedokumenter 1.1	Joint Aviation Requirements (JAR), JAR-STD 3A,  

 Flight & Navigation Procedures Trainer, Section 2, Acceptable Means of  

 Compliance (AMC) / Interpretative and Explanatory Material (IEM), seneste  

 udgave.
 1.2	Joint Aviation Requirements (JAR), JAR-1,  

 Definitions and Abbreviations, seneste udgave.
1.3	De dokumenter, der er nævnt i pkt. 1.1 og  

 pkt. 1.2, kan købes hos Westward Digital Limited Greville House Gratton Road 37 Cheltenham GL 50 2BN England Tlf.:	00 44 1242 235 151 Telefax:	00 44 1242 584 139 2.	Definitioner "The Authority" Hvor der i JAR-STD 3A nævnes "the  

 Authority", betyder det Statens Luftfartsvæsen.
 Klassificering:
 Ved "klassificering af en FNPT" forstås i  

 denne BL det, som i JAR STD 3A er betegnet som "FNPT  

 Qualification".
 FNPT - type II (FNPT II):
 Ved "FNPT II" forstås i denne BL en  

 jordplaceret træningsanordning, som repræsenterer cockpittet i en  

 fler-motoret flyvemaskine (type eller klasse) i en sådan grad, at dens  

 systemer synes at fungere som i en flyvemaskine, som omfatter et visuelt  

 system, der giver et billede af udsyn fra cockpittet, og som er i  

 overensstemmelse med de minimumsstandarder, der er fastsat for klassificering  

 af FNPT II.
 FNPT - type I (FNPT I):
 Ved "FNPT I" forstås i denne BL en  

 jordbaseret træningsanordning, som repræsenterer cockpittet i en  

 klasse af flyvemaskine, og som er i overensstemmelse med de  

 minimumsstandarder, der er fastsat for klassificering af FNPT I.
 Anm.: Definitioner af øvrige begreber og forkortelser, der  

 anvendes i JAR-STD 3A, findes i JAR-1, "Definitions and  

 Abbreviations".
 *  BL en er som udkast notificeret i overensstemmelse med  

 Rådets direktiv 83/189 (EØF) som ændret senest ved  

 direktiv 94/10/EF.
 FNPT-bruger (FNPT user):
 Ved FNPT-bruger forstås den person, organisation  

 eller det selskab, der ansøger om godkendelse af et uddannelsesprogram  

 baseret på anvendelse af en bestemt FNPT.
 FNPT-operatør (FNPT operator):
 Ved FNPT-operatør forstås den person,  

 organisation eller det selskab, der over for Statens Luftfartsvæsen er  

 direkte ansvarlig for ansøgning om og vedligeholdelse af  

 klassificering af en bestemt FNPT.
3.	Anvendelsesområde Denne BL fastsætter bestemmelser for klassificering  

 og fornyet klassificering af FNPT, der anvendes i forbindelse med  

 uddannelser, hvori indgår FNPT-uddannelsesprogrammer, der i henhold til  

 gældende bestemmelser skal være godkendt af Statens  

 Luftfartsvæsen.
4.	Generelt 4.1	Ansøgning om klassificering af en FNPT  

 indsendes af FNPT-operatøren til Statens Luftfartsvæsen senest 3  

 måneder, før klassificeringen skal anvendes i forbindelse med  

 godkendelse af FNPT-uddannelsesprogram-mer.
 4.2	Ansøgning om godkendelse af  

 FNPT-uddannelsesprogrammer indsendes af FNPT-brugeren til Statens  

 Luftfartsvæsen bilagt gyldigt klassificeringsbevis for den FNPT, der  

 agtes anvendt.
4.3	Efter tilfredsstillende evaluering af FNPT udsteder  

 Statens Luftfartsvæsen et klassificeringsbevis (FNPT Qualification),  

 normalt med en gyldighed på 12 måneder.
Statens  

 Luftfartsvæsen kan i særlige tilfælde fastsætte en  

 kortere gyldighedsperiode.
 4.4	Fornyet klassificering skal have fundet sted inden  

 for 60 dage før udløbet af den hidtidige klassificering, hvis  

 den nye gyldighedsperiode skal gælde fra udløbet af den  

 hidtidige.
 4.5	Syntetiske træningsanordninger (andre end  

 simulatorer), der pr. 1. august 1999 er godkendt af Statens  

 Luftfartsvæsen i forbindelse med uddannelsesprogrammer, kan i perioden  

 frem til 1. juli 2005 fortsat anvendes i overensstemmelse med denne  

 godkendelse på de betingelser, der fremgår af JAR-STD 3A.035.
 4.6	Syntetiske træningsanordninger (andre end  

 simulatorer), der pr. 1. august 1999 ikke er godkendt af Statens  

 Luftfartsvæsen i forbindelse med uddannelsesprogrammer, skal være  

 klassificeret i henhold til JAR-STD 3A, før de kan anvendes i  

 forbindelse med uddannelsesprogrammer, der i henhold til gældende  

 bestemmelser skal være godkendt af Statens Luftfartsvæsen.
5.	Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
6.	Klageadgang Afgørelser truffet af Statens Luftfartsvæsen  

 efter bestemmelserne i denne BL kan påklages til Trafikministeriet.
7.	Straf 7.1	Overtrædelse af bestemmelserne i pkt. 4.5 og  

 4.6 straffes med bøde.
 7.2	For overtrædelser begået af selskaber  

 m.v. (juridiske personer) kan der pålægges strafansvar efter  

 reglerne i straffelovens 5. kapitel, jf. luftfartslovens § 149, stk. 14.
8.	Ikrafttræden Denne BL træder i kraft den 1. august 1999.
