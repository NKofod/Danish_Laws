 I henhold til § 3, stk. 2, i lov om udøvelse af lægegerning, jfr.  

 lovbekendtgørelse nr. 426 af 19. august 1976, (lægeloven), fastsættes:
 § 1.  Sundhedsstyrelsen meddeler læger tilladelse til  

 at betegne sig som alment praktiserende læge.
 § 2.  Tilladelsen til at betegne sig som alment  

 praktiserende læge er betinget af:
 1. Autorisation som læge, jfr. lægelovens § 2, stk. 1.
 2. Tilladelse til selvstændigt virke som læge, jfr.  

 lægelovens § 2, stk. 4.
3. En uddannelse af 42 måneders varighed ud over  

 turnusuddannelsen på 18 måneder, jfr. indenrigsministeriets bekendtgørelse  

 nr. 551 af 25. november 1976 om uddannelse til selvstændigt virke som læge,  

 som ændret ved bekendtgørelse nr. 512 af 24. november 1980. De ialt 60  

 måneders uddannelse skal omfatte: a. 12 måneders ansættelse som  

 praksis-reservelæge eller praksis-amanuensis hos alment praktiserende læge,  

 der praktiserer for den offentlige sygesikring, hvoraf 6 måneder skal finde  

 sted i praksis-amanuensisstilling.
Ansættelsen i praksis-amanuensisstilling  

 skal være placeret sidst i uddannelsen. b. 18 måneders ansættelse som  

 reservelæge på intern medicinske, medicinsk grenspecialiserede,  

 dermato-venerologiske, neuromedicinske og pædiatriske afdelinger, hvoraf 6  

 måneder skal finde sted ved afdelinger med almen intern medicinsk funktion,  

 og hvoraf 6 måneder kan finde sted ved anæstesiologisk afdeling med intensiv  

 afsnit. c. 12 måneders ansættelse som reservelæge på kirurgiske,  

 ortopædkirurgiske, kirurgisk grenspecialiserede og oto-rhino-laryngologiske  

 afdelinger.
Ansættelsen skal omfatte ansættelse ved afdelinger med akut  

 modtagefunktion og skadestuefunktion.
Højst 6 måneder kan finde sted ved  

 kirurgiske grenspecialiserede eller oto-rhino-laryngologiske afdelinger. d. 6  

 måneders ansættelse som reservelæge på gynækologisk/ obstetrisk afdeling med  

 svangreambulatorium eller på kirurgisk afdeling med gynækologisk/obstetrisk  

 belægning og svangreambulatorium. e. 3 måneders ansættelse som reservelæge på  

 psykiatrisk afdeling med almen psykiatrisk funktion. f. 9 måneders valgfri  

 ansættelse som reservelæge på sygehusafdeling eller ansættelse hos alment  

 praktiserende læge.
Højst 3 måneder kan medregnes ved ansættelse på  

 afdelinger i specialerne diagnostisk radiologi, klinisk fysiologi og  

 nuklearmedicin, klinisk immunologi, klinisk kemi, klinisk mikrobiologi,  

 klinisk neurofysiologi eller patologisk anatomi og histologi.
Ansættelsen kan  

 tillige finde sted ved institutioner med lægeligt eller lægevidenskabeligt  

 arbejdsområde efter indhentet godkendelse fra det i lægelovens § 4, stk. 2,  

 nævnte specialistnævn. g.
Deltagelse i et af sundhedsstyrelsen godkendt  

 teoretisk kursus i almen medicin af 150 timers varighed.
Deltagelse i kurset  

 kan tidligst finde sted efter opnåelse af tilladelse til selvstændigt virke  

 som læge.
 Stk. 2.  Ansættelser af mindre end 3 måneders varighed  

 kan ikke medregnes i de i stk. 1 nævnte uddannelseskrav.
 Stk. 3.  Ansættelse skal ske som heltidsansættelse efter  

 opslag.
 Stk. 4.  Ved fravær, bortset fra ferie ifølge  

 ferieloven, svarende til mere end 20 pct. af den fastsatte varighed af en  

 given del af uddannelsen, jfr. stk. 1, forlænges uddannelsestiden  

 tilsvarende.
 Stk. 5.  Ansættelse i udlandet kan af sundhedsstyrelsen  

 efter indstilling fra specialistnævnet helt eller delvis godkendes som en del  

 af uddannelsen, såfremt det godtgøres at den pågældende uddannelse svarer til  

 den danske.
§ 3.  Den i § 2, stk. 1, nr. 3 a-f nævnte uddannelse  

 skal foregå på afdelinger og i praksis, der af sundhedsstyrelsen er godkendt  

 hertil.
Sundhedsstyrelsen udarbejder efter indstilling fra specialistnævnet  

 en oversigt over godkendte afdelinger og praksis.
 Stk. 2.  Sundhedsstyrelsen kan efter indstilling fra  

 specialistnævnet fravige de uddannelseskrav, der er nævnt i § 2, stk. 1, nr.  

 3 a-f, såfremt lægen har gennemgået anden uddannelse, der efter  

 sundhedsstyrelsens skøn kan sidestilles hermed.
 § 4.  Det i § 2, stk. 1, nr. 3 g nævnte teoretiske  

 kursus i almen medicin tilrettelægges af sundhedsstyrelsen efter kursusplaner  

 udarbejdet af specialistnævnet.
 § 5.  For at kunne påtage sig almen praksis for den  

 offentlige sygesikring, skal en læge have opnået sundhedsstyrelsens  

 tilladelse til at betegne sig som alment praktiserende læge eller i øvrigt  

 have ret til at betegne sig som alment praktiserende læge, jfr. § 6, stk. 1.
 § 6.  Læger, der før denne bekendtgørelses  

 ikrafttræden har opnået tilladelse til at udøve virksomhed som alment  

 praktiserende læge eller til at udøve selvstændig virksomhed (erhverv) som  

 fødselshjælper og læge, har ret til at betegne sig som alment praktiserende  

 læge.
 Stk. 2.  Læger, der før denne bekendtgørelses  

 ikrafttræden har påbegyndt den i indenrigsministeriets bekendtgørelse nr. 236  

 af 29. maj 1970 om uddannelse af alment praktiserende læger omhandlede  

 uddannelse, vil efter gennemgang af denne uddannelse opnå sundhedsstyrelsens  

 tilladelse til selvstændigt virke som læge og tilladelse til at betegne sig  

 som alment praktiserende læge, såfremt den i bekendtgørelse nr. 236 af 29.  

 maj 1970 i § 1, stk. 1, under 1. omhandlede kliniske tjeneste er afsluttet  

 inden 1. januar 1984, og såfremt de inden denne dato har gennemgået den i  

 denne bekendtgørelses § 1, stk. 1, under 2. omhandlede teoretiske uddannelse.
 Stk. 3.  Læger, der har fået autorisation som læge i  

 henhold til lægelovens § 2, stk. 1, før 1. januar 1983, har ret til at  

 gennemføre uddannelsen til alment praktiserende læge efter bekendtgørelse nr.  

 553 af 25. november 1976 om uddannelse af alment praktiserende læger med  

 senere ændringer.
 § 7.  Bekendtgørelsen træder i kraft 1. januar 1983.
 Stk. 2.  Bekendtgørelse nr. 553 af 25. november 1976 om  

 uddannelse af alment praktiserende læger, som ændret ved bekendtgørelse nr.  

 377 af 4. juli 1977, bekendtgørelse nr. 360 af 26. juli 1979 og  

 bekendtgørelse nr. 475 af 29. oktober 1980, ophæves.
