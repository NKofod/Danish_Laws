Tilsynet fandt, at en investeringsforening ikke må indgå en aftale om  

 udlån af foreningens beholdning af aktier og obligationer En bank forespurgte om, hvorvidt det ville stride mod lov om  

 investeringsforeninger, at danske investeringsforeninger indgår aftale om  

 udlån af porteføljer af aktier og obligationer (stock-lending).
 Af lovens § 2, stk. 3 fremgår, at investeringsforeninger ikke må drive  

 virksomhed, der er forbundet med andre risici end de, der er knyttet til  

 besiddelsen af værdipapirer.
 Endvidere fremgår det af lovens § 17, stk. 1, at en investeringsforenings  

 værdipapirer og likvide midler skal forvaltes og opbevares af et af  

 Finanstilsynet godkendt depotselskab.
 På denne baggrund fandt tilsynet, at en investeringsforening ikke må indgå  

 en aftale om udlån af foreningens beholdning af aktier og obligationer.
