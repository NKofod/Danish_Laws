En kommune havde afslået en ansøgning om boligsikring.
Amtsankenævnet  

 ændrede afgørelsen, fordi nævnet ikke mente, at § 12 skulle anvendes, da  

 ansøgerens indtægt efter endt uddannelse ville udgøre det dobbelte af lejen.
 Styrelsen udtalte, at den husstandsindkomst, der bruges i  

 boligstøtteberegningen, så vidt muligt skal være i overensstemmelse med de  

 faktiske forhold på ydelsestidspunktet.
 Det var herefter styrelsens opfattelse, at det er ansøgerens aktuelle  

 indkomstforhold, der skal anvendes ved vurderingen af, om § 12, 1.
 pkt., skal benyttes.
 På denne baggrund anmodede styrelsen nævnet om at tage sagen op til  

 fornyet vurdering.
 »Boligstyrelsen har fra Amtsankenævnet for Frederiksborg Amt modtaget  

 Frederikssund Kommunes klage af 25. juni 1987 over Amtsankenævnets afgørelse  

 af 16. juni 1987, hvorefter kommunens afslag på boligsikring er blevet ændret  

 til, at denne udbetales.
 Frederikssund Kommune har som begrundelse for sin klage anført, at  

 kommunen skønner, at sagen er af betydning for fremtidig tolkning af  

 boligstøttelovens § 12 samt afsnit 6.12 i Boligstyrelsens cirkulære af 30.  

 august 1982 om individuel boligstøtte.
 Det fremgår af sagen, at ansøgeren går på handelsskole, og at hun er  

 godkendt som revalidend til 31. juli 1988.
Boligstyrelsen skal i den anledning meddele, at det fremgår af  

 boligstøttelovens § 63, at Amtsankenævnets afgørelse ikke kan indbringes for  

 anden administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
 Boligstyrelsen har forstået Amtsankenævnets afgørelse således, at nævnet  

 ikke har fundet, at lovens § 12 bør anvendes, idet ansøgerens indtægt efter  

 endt uddannelse vil udgøre det dobbelte af huslejen.
 Efter Boligstyrelsens opfattelse er dette spørgsmål af principiel  

 betydning, og man har derfor besluttet at tage sagen op til  

 realitetsbehandling.
 Ifølge lov om individuel boligstøtte, § 12, skal kommunalbestyrelsen, når  

 lejen overstiger halvdelen af husstandsindkomsten, efter en samlet vurdering  

 af husstandsmedlemmernes økonomiske og personlige forhold bestemme, om  

 boligstøtte kan ydes.
 Den leje og den indkomst, der skal benyttes ved sammenligningen, er den  

 leje og den husstandsindkomst, der i øvrigt benyttes ved  

 boligstøtteberegningen, jfr. afsnit 6.12 i Boligstyrelsens cirkulære af 30.  

 august 1982 om individuel boligstøtte.
 Efter afsnit 14.1 i samme cirkulære skal husstandsindkomsten til brug for  

 boligstøtteberegningen så vidt muligt være i overensstemmelse med de faktiske  

 forhold på ydelsestidspunktet.
 Det er Boligstyrelsens opfattelse, at ved vurdering af, om lovens § 12, 1.  

 pkt. skal benyttes, er det ansøgerens aktuelle indkomstforhold, der skal  

 anvendes.
 Boligstyrelsen har på denne baggrund anmodet Amtsankenævnet om at tage  

 sagen op til fornyet vurdering.
Der henvises til j.nr. 0350.« 2. Sagen hjemvises til fornyet behandling på det ovenfor angivne grundlag.
 Sagens akter returneres.
 Der henvises til j.nr. 0350.
 3. Til orientering.
