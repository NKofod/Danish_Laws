 I forbindelse med ligningen for indkomståret 1976 er det konstateret, at  

 en del skatteydere, der har aftjent deres værnepligt dette år, kun har  

 selvangivet løn for perioden 1/7 - 31/12, i hvilken periode lønnen er anset  

 for A-indkomst, og for hvilken periode der foreligger oplysningssedler  

 udfærdiget af forsvarsministeriet.
De pågældende har imidlertid også modtaget løn i tidsrummet 1/4 - 1/7  

 efter en særlig overgangsordning.
Lønnen for denne periode er anset for  

 B-indkomst og følgelig ikke lønangivet af forsvarsministeriet.
 Man skal hermed henlede de lignende myndigheders opmærksomhed på forholdet  

 og henviser i øvrigt til Meddelelse fra statsskattedirektoratet, kildeskat,  

 1976-6 af 28. juni 1976.
