Bekendtgørelse om udbud af  

 færgedrift I medfør af § 4, stk. 4, i lov nr. 398 af 2. juni 1999 om  

 færgefart og efter forhandling med indenrigsministeren  

 fastsættes:
 § 1. Udbud i henhold til lov om færgefart  

 skal offentliggøres i De Europæiske Fællesskabers Tidende  

 enten med en samlet udbudsbekendtgørelse eller med henvisning til en  

 hjemmeside på internettet.
 Stk. 2. Offentliggørelse skal ske i rimelig tid, dog  

 mindst 1 måned inden fristen for afgivelse af tilbud  

 indtræder.
 Stk. 3. Ved udbudet kan benyttes de udbudsformer og  

 udbudsprocedurer, der er beskrevet i §§ 9-11 og 12, stk. 1 og 2, i  

 Finansministeriets cirkulære nr. 42 af 1. marts 1994 om udbud og  

 udlicitering af statslige drifts- og anlægsopgaver.
Stk. 4. Udbudsmaterialet skal indeholde en specifikation af  

 den udbudte aftale, således at udbudsforretningen kan  

 gennemføres under størst mulig og gennemsigtig konkurrence, og  

 således at tilbudsgivere har en realistisk mulighed for at afgive  

 tilbud.
Specifikationen skal udformes på en sådan måde, at  

 tilbudsgiverne får mulighed for at afgive sammenlignelige tilbud.
 Stk. 5. Udbudsmaterialet skal indeholde krav om:
 1)	Forhold vedrørende færgedriften, jf. stk. 6.
 2)	Regler vedrørende ændring af aftalen og dennes  

 ophør.
 3)	Aftalens gyldighedsperiode.
 4)	Sanktioner ved manglende opfyldelse af aftalen.
 Stk. 6. Udbudsmaterialet kan vedrørende  

 færgedriften indeholde krav om:
 1)	Hvilke havne der skal anløbes.
 2)	Regelmæssighed.
 3)	Kontinuitet.
 4)	Hyppighed.
 5)	Kapacitet, herunder krav om overtagelse af materiel.
 6)	Tariffer.
 7)	Bemanding, herunder om at lov om lønmodtagernes retsstilling  

 ved virksomhedsoverdragelse finder anvendelse på forholdet.
 § 2. Den udbydende myndighed skal ved  

 afgørelsen af, med hvilken tilbudsgiver, der indgås aftale,  

 anvende de udvælgelseskriterier, som er anført i § 14 i  

 Finansministeriets udbudscirkulære.
§ 3. I tilfælde hvor staten, amtskommuner  

 eller kommuner yder betaling for samfundets behov for driften af en  

 færgerute uden, at der er indgået aftale herom i overensstemmelse  

 med § 2, stk. 2, i lov om færgefart, eller i tilfælde,  

 hvor en sådan aftale indgås uden udbud i tidsrummet frem til 1.  

 maj 2000, skal udbud om ny aftale offentliggøres i henhold til  

 bekendtgørelsens § 1 senest den 1. juli 2000, såfremt der  

 herefter fortsat ønskes ydet sådan betaling.
Den nye aftale skal  

 træde i kraft senest den 31. december 2000.
 § 4. Bekendtgørelsen træder i kraft  

 den 1. januar 2000.
