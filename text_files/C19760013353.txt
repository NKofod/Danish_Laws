 Indledning.
 1. Fra den 1. april 1976 er der gennemført en ændring  

 af den hidtidige danske procedure for indgåelse af forskningskontrakter  

 mellem EF-kommissionen og statslige institutioner samt de ved disse ansatte  

 forskere.
Efter den hidtidige procedure har det været nødvendigt for danske  

 forskningsinstitutioner eller forskere, som indgik kontrakter med  

 EF-kommissionen, at ansøge bevillingsmyndighederne om en bevilling svarende  

 til det EF-tilskud, som udbetaltes med hjemmel i kontrakten.
Tilskuddet  

 skulle herefter overføres til en indtægtskonto på institutionen og tilfalde  

 statskassen.
Efter den nye ordning skal ansøgninger fra forskningsinstitutioner eller  

 forskere om at måtte anvende et beløb, svarende til EF-tilskuddet, indsendes  

 til forskningsrådene.
Disse vil have mulighed for at imødekomme ansøgningerne  

 inden for et af bevillingsmyndighederne fastsat maksimum og eventuelt tage  

 stilling til, hvorvidt der ud over dette maksimum bør ydes supplerende  

 bevilling af forskningsrådenes egne midler.
Der er derfor under forskningssekretariatet oprettet en særlig  

 indtægtskonto, finanslovkonto § 20.9.01.49.01., hvortil tilskuddet fra EF  

 skal anvises, enten direkte eller af den danske aftalepartner.
Dette tilskud  

 tilfalder som hidtil statskassen.
 Samtidig er der, ligeledes under forskningssekretariatet, oprettet en  

 udgiftskonto, finanslovkonto § 20.9.01.53.02., der på finansloven for 1976-77  

 er opført med 1,5 mill. kr., som forskningsrådene kan anvende til  

 imødekommelse af de nævnte ansøgninger.
2. Ordningen omfatter deltagelse i alle indirekte  

 fælles og indirekte komplementære forskningsprogrammer under EF.
Ved et  

 indirekte fælles program forstås et program, hvori alle EF-lande deltager, og  

 som gennemføres ved kontrakter mellem EF-kommissionen og forskere,  

 forskningsinstitutioner, -institutter og -laboratorier, herunder industriens  

 laboratorier, i medlemslandene, og som helt eller delvis finansieres ved et  

 tilskud, der afholdes over EFs budget.
Ved et indirekte komplementært program forstås et program, hvori ikke alle  

 EF-lande deltager, og som gennemføres ved kontrakter mellem EF-kommissionen  

 på den ene side og forskere, forskningsinstitutioner, -institutter og  

 -laboratorier, herunder industriens laboratorier, i de i programmet  

 deltagende lande på den anden side.
Programmet finansieres ved særlige bidrag  

 fra disse lande.
Bidragene anvendes til dækning af administrationsudgifter  

 m.v. i forbindelse med programmet samt som tilskud til de forskere,  

 forskningsinstitutter og -laboratorier, der gennemfører programmet.
 3. Ordningen omfatter statslige institutioner, der  

 udfører forskning og udviklingsarbejde (forskningsinstitutioner), og  

 forskningsinstitutioner, som alene finansieres ved statstilskud, samt de ved  

 disse institutioner ansatte forskere.
 Den fremtidige procedure vedrørende kontrakter under de indirekte  

 forskningsprogrammer.
 Underretning om fremsendelse og indgåelse af kontrakter.
 4. En kopi af alle ansøgninger om forskningskontrakter  

 skal samtidig med ansøgningernes fremsendelse til EF-kommissionen indsendes  

 til forskningssekretariatet, der ligeledes skal holdes underrettet om de  

 under kontraktforhandlingerne aftalte væsentlige ændringer af de i  

 ansøgningerne indeholdte oplysninger.
 Når den under pkt. 5 nævnte procedure er gennemført, skal en kopi af  

 kontrakten umiddelbart efter indgåelsen (bindende underskrivelse) fremsendes  

 til forskningssekretariatet.
 Forskere eller forskningsinstitutter, der henhører under en forsknings-  

 og/eller uddannelsesinstitution, skal tillige underrette institutionens  

 administration om indgåelse af forskningskontrakter med EF-kommissionen.
Behandling af ansøgninger samt indtægtsføring af tilskud fra EF 5. Vil forskningsopgaver ifølge kontrakter med  

 EF-kommissionen medføre udgifter, som ikke er dækket af offentlige  

 bevillinger eller tilskud eller ved private midler, kan forskningsrådene  

 efter en bedømmelse i hvert enkelt tilfælde og efter samråd med de for  

 forskningsprogrammerne ansvarlige danske ressortmyndigheder yde tilskud til  

 dækning heraf (inden for en ramme på 1,5 mill. kr. af den på finansloven  

 under § 20.9.01. Forskningssekretariatet 53.02. Tilskud til  

 EF-forskningskontrakter opførte bevilling, jfr. ovenfor under pkt. 1). Dette  

 tilskud kan maksimalt andrage et beløb svarende til indtægterne fra EF i  

 henhold til den pågældende kontrakt.
Forsøgsanlægget Risø's bestyrelse  

 betragtes i denne henseende som forskningsråd inden for nuklear  

 energiforskning.
 Tilsagn om tilskud fra forskningsrådene vil kunne gives for flere år og  

 med varierende beløb fra år til år.
Ansøgning om tilskud fra forskningsrådene i henhold til de i de foregående  

 afsnit indeholdte regler skal indsendes til det relevante råd snarest muligt  

 efter, at EF-kommissionen har taget stilling til, hvorvidt forskeren eller  

 forskningsinstitutionen vil få tildelt en kontrakt, samt til størrelsen af  

 det beløb, som vil blive udbetalt i henhold til denne.
Det er en forudsætning  

 for at opnå tilskuddet fra forskningsrådene, at kontrakten ikke indgås  

 (bindende underskrivelse), før det relevante råd efter samråd med den for  

 programmet ansvarlige danske ressortmyndighed har truffet afgørelse om  

 imødekommelse af tilskudsansøgningen.
Ved indgivelse af en tilskudsansøgning til et af statens 6 forskningsråd  

 (Statens naturvidenskabelige Forskningsråd, Statens lægevidenskabelige  

 Forskningsråd, Statens samfundsvidenskabelige Forskningsråd, Statens  

 teknisk-videnskabelige Forskningsråd, Statens humanistiske Forskningsråd og  

 Statens jordbrugs- og veterinærvidenskabelige Forskningsråd) anvendes det for  

 almindelige bevillingsansøgninger til det pågældende råd eksisterende  

 ansøgningsskema, som kan rekvireres ved henvendelse til  

 forskningssekretariatet.
Ansøgningen skal øverst på side 1 mærkes  

 »EF-kontrakt«.
Såfremt EF-specialudvalget vedrørende videnskab og forskning skønner, at  

 den under konto § 20.01.53.02. opførte bevilling for det kommende finansår  

 vil være utilstrækkelig til at imødekomme de forventede ansøgninger om  

 tilskud fra forskningsrådene til deltagelse - ny eller fortsat - i  

 EF-programmerne, vil udvalget kunne foretage en fordeling af den nævnte  

 bevilling.
Ved drøftelse af denne fordeling suppleres specialudvalget med  

 repræsentanter for de for forskningsprogrammerne ansvarlige  

 ressortmyndigheder, der ikke er repræsenteret i udvalget.
 Nærværende bestemmelser begrænser ikke forskningsrådenes adgang til af  

 deres normale bevillinger at yde tilskud til forskere eller  

 forskningsinstitutioner som supplement til tilskuddet under finanslovskonto §  

 20.9.01.53.02.
 6. Indtægterne fra EF i medfør af kontrakten  

 indtægtsføres under finanslovkonto § 20.9.01. Forskningssekretariatet 49.01.  

 Indtægter, i forbindelse med tilskud fra EF, jfr. ovenfor under pkt. 1.
 Forelæggelse for de bevilgende myndigheder.
7. Når en udgift, der ønskes dækket ved tilskud af  

 ovennævnte finanslovkonto § 20.9.01.53.02., overstiger 0,5 mill. (* 1) kr.  

 pr. finansår for et enkelt projekt, skal sagen forelægges for  

 bevillingsmyndighederne.
Denne forelæggelse foretages af den myndighed,  

 hvorunder forskeren eller forskningsinstitutionen henhører, men med bistand  

 fra den for programmet ansvarlige danske ressortmyndighed og i samarbejde med  

 forskningssekretariatet.
 Når der er disponeret fuldt ud over den i pkt. 5 nævnte bevilling på 1,5  

 mill. kr., skal forslag om indgåelse af forskningskontrakter med  

 EF-kommissionen forelægges for de bevilgende myndigheder.
 Særlige finansielle forhold ved indirekte komplementære  

 programmer.
 8. Da de indirekte komplementære forskningsprogrammer  

 finansieres ved særlige bidrag fra de deltagende lande, er det en  

 forudsætning for forskningsrådenes ydelse af tilskud, jfr. pkt. 5, 1. afsnit,  

 at der er søgt og opnået hjemmel til oprettelse af en særlig tilskudskonto,  

 hvor udgiften til det særlige danske bidrag opføres.
Den nødvendige hjemmel tilvejebringes ved, at ressortmyndigheden for et  

 komplementært program i samarbejde med forskningssekretariatet, umiddelbart  

 efter vedtagelsen af det pågældende komplementære program, søger oprettet en  

 tilskudskonto under finanslovkonto § 20.  9.01. Forskningssekretariatet til finansiering  

 af det særlige bidrag i forbindelse med deltagelsen i det komplementære  

 program.
Yderligere oplysninger 9. Yderligere oplysninger om den ændrede procedure,  

 herunder vejledning med hensyn til den praktiske fremgangsmåde ved indgåelse  

 af kontrakter med EF-kommissionen inden for EFs indirekte  

 forskningsprogrammer, ydelse af tilskud m.v. fås ved henvendelse til  

 forskningssekretariatet, Holmens Kanal 7, 1060 København K, tlf (01) 11 43  

 00.
 Undervisningsministeriet, den 17. juni  

 1976.
 P.M.V.
