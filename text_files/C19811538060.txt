 Denne vejledning omhandler udfyldelse af den pr. 1. januar 1978 indførte  

 fødselsanmeldelse, med ændringer, senest pr. 1. januar 1982.
Sundhedsstyrelsen indførte 1. januar 1968 individualanmeldelse af alle  

 fødte børn.
Indtil 31.12.1977 blev der anvendt forskellige fødselsanmeldelser  

 ved levende- og dødfødte børn.
Men fra 1. januar 1978, hvor en ny  

 fødselsanmeldelse trådte i kraft, er anvendt een og samme fødselsanmeldelse  

 for samtlige fødte børn.
Denne fødselsanmeldelse består af to blanketter, en  

 almen og en medicinsk del.
Der er, med virkning fra 1. januar 1982 foretaget  

 nogle mindre ændringer i fødselsanmeldelsen, især den medicinske del, således  

 at forståelsen af og dermed udfyldelsen af blanketten skulle blive bedre.
Med henblik på at forbedre udfyldelsen af fødselsanmeldelsen og dermed  

 forbedre den medicinske fødselsstatistik, vil der fortløbende blive foretaget  

 mindre ændringer i blankettens udseende.
Meddelelse om disse ændringer og  

 tilhørende vejledning vil da blive sendt direkte fra sundhedsstyrelsen til  

 jordemødrene.
Sundhedsstyrelsens fødselsanmeldelse skal underskrives og afsendes af den  

 jordemoder, der har ydet fødselshjælp.
Hvis der ikke har været en jordemoder  

 til stede ved fødslen, påhviler anmeldelsespligten den læge, der har ydet  

 fødselshjælp.
 Jordemoderen skal ikke afvente fødeafdelingernes endelige medicinske  

 diagnoser eller resultatet af en evt. endelig bestemmelse af barnets køn, men  

 udfylde fødselsanmeldelsen på grundlag af de oplysninger, som foreligger, når  

 jordemoderen er færdig med fødselsbetjeningen, selv om de vil kunne afvige  

 fra afdelingernes endelige diagnoser.
 Med henblik på at forbedre anmeldelserne af medfødte misdannelser skal man  

 dog anmode om, at oplysning om medfødte misdannelser, der først erkendes  

 efter at fødselsanmeldelsen er udfyldt, tilføjes på det eksemplar af  

 fødselsanmeldelsens medicinske del, som sendes til embedslægen (form. 1016  

 A), der senere indsender denne til sundhedsstyrelsen.
 BLANKETGANG.
Fødselsanmeldelsen består som nævnt af to blanketter, dels en blanket med  

 oplysninger, der er nødvendige ved registreringen hos ministerialbogsføreren  

 og dels en blanket med medicinske oplysninger.
Ved opdelingen i to blanketter  

 opnås, at de medicinske oplysninger kun sendes til personer/institutioner  

 (jfr. nedenfor) der har en tjenstlig interesse heri.
Fødselsanmeldelsen er  

 forsynet med et nummer i øverste højre hjørne, og dette nummer skal være det  

 samme på de to blanketter, som anvendes ved anmeldelse af eet og samme barn.  

 Fødselsanmeldelsen er trykt på selvkopierende papir,og nederst på hver kopi  

 er anført, til hvilken person/institution, den pågældende kopi skal sendes.  

 Den første blanket (fødselsanmeldelsen, almen del) udskrives med fire kopier,  

 (form. 1015 A - form. 1015 E) og anvendes ved anmeldelse til:
 1. Ministerialbogsføreren (form.1015 A).
 2. Sundhedsplejersken (form. 1015 B).
 3. De sociale myndigheder, for så vidt barnet er født  

 uden for ægteskab (form. 1015 C).
 4. Den ledende jordemoder (form. 1015 D).
 5. Jordemodercentret (form. 1015 E).
 Den anden blanket (fødselsanmeldelse, medicinsk del) udskrives med tre  

 kopier (form. 1016 A - 1016 D) og anvendes ved anmeldelse til:
 1. Embedslægen (form. 1016 A).
 2. Sundhedsplejersken (form. 1016 B).
 3. Den ledende jordemoder (form. 1016 C).
 4. Jordemodercentret (form. 1016 D).
 Den første blanket (form. 1015 A) sendes til sognepræsten i det sogn, hvor  

 moderen har bopæl (i de sønderjydske landsdele til personregisterføreren i  

 den primærkommune, hvor moderen har bopæl) senest to hverdage efter fødslen.  

 For dødfødte børn, d.v.s. børn der er kommet til verden efter udgangen af 28.  

 svangerskabsuge uden at vise livstegn efter fødslen, afleveres  

 fødselsanmeldelsen sammen med dødsattesten til den, der drager omsorg for  

 begravelsen.
 Sognepræsten videresender fødselsanmeldelsen til embedslægeinstitutionen i  

 det amt, hvor moderen har bopæl, inden 14 dage efter udgangen af  

 fødselsmåneden.
Fødselsanmeldelsens medicinske del (form. 1016 A) sendes direkte til  

 embedslægeinstitutionen i det amt, hvor moderen har bopæl, senest den 8. i  

 måneden efter fødslen.
Er der endnu ikke oprettet en embedslægeinstitution,  

 sendes anmeldelsen til embedslægen i den lægekreds, hvor moderen har bopæl.
I  

 København sendes anmeldelsen til Stadslægen.
Embedslægen modtager således den  

 første blanket (form. 1015 A) fra ministerialbogsføreren og den medicinske  

 blanket (form. 1016 A) direkte fra jordemoderen.
De to blanketter vedr. samme  

 barn samles i embedslægeinstitutionen og indsendes herefter til  

 sundhedsstyrelsen.
Der sendes en anmeldelse til sundhedsplejersken (form. 1015 B og 1016 B)  

 enten direkte eller gennem social- og sundhedsforvaltningen i barnets  

 fremtidige bopælskommune senest to hverdage efter fødslen.
Sundhedsplejersken  

 modtager således både den første blanket og den medicinske blanket.
Disse  

 sendes også, hvis barnet er dødfødt eller dødt umiddelbart efter fødslen og  

 anmeldelsen sendes da til sundhedsplejersken i den kommune, hvor moderen har  

 bopæl, idet sundhedsplejersken kan have været i kontakt med moderen før  

 fødslen.
Hvis et barn er født uden for ægteskab, d.v.s. hvis moderen er ugift,  

 skilt, enke eller separeret på fødselstidspunktet, sendes en kopi af første  

 blanket (form. 1015 C) - efter moderens valg - enten til hjemstedskommunens  

 social- og sundhedsudvalg eller amtskommunens socialcenter senest 14 dage  

 efter fødslen.
I København sendes anmeldelsen til magistraten og på  

 Frederiksberg til det sociale udvlag, jfr. sundhedsstyrelsens meddelelse af  

 31. marts 1976 om rådgivning i forbindelse med anmeldelse af børn født uden  

 for ægteskab.
Anmeldelsen skal ikke sendes til politiet, selv om moderen  

 under graviditeten har henvendt sig til politiet vedr. behandling af  

 faderskabssag.
 En kopi af den samlede fødselsanmeldelse (form. 1015 D og 1016 C) sendes  

 til den ledende jordemoder i den amtskommune/kommune hvor moderen har bopæl  

 senest to hverdage efter fødslen, såfremt der er ansat en ledende jordemoder.
 Endelig er den sidste kopi af den samlede fødselsanmeldelse (form. 1015 E  

 og 1016 D) beregnet til arkivering sammen med det øvrige journalsæt i  

 jordemodercentret eller centralt i amtskommunen/kommunen.
 VEJLEDNING TIL UDFYLDELSE AF FØRSTE BLANKET (FORM. 1015).
 1. Moderens personnummer påføres af jordemoderen, hvis  

 det foreligger oplyst.
 2. Er barnet født uden for ægteskab, udfyldes  

 rubrikkerne om faderen kun, hvis oplysningerne er givet til jordemoderen.
3. Ved fødested forstås det sted, hvor fødslen finder  

 sted.
Finder fødslen sted i et hjem, som en planlagt hjemmefødsel, afkrydses  

 »hjem (planlagt)».
Var fødslen planlagt til at foregå på klinik  

 eller sygehus, men utilsigtet foregik i den fødendes eller et andet hjem  

 afkrydses »hjem (uventet)».
Fødsler andre steder (f.eks. pludselige  

 fødsler under ophold uden for hjemmet, i ambulance etc.) henføres til  

 »andet sted«.
4. Barnets køn skal altid henføres her som dreng eller  

 pige af hensyn til registreringen hos ministerialbogsføreren.
Hvis barnets  

 køn er usikkert, skal dette forhold anføres på fødselsanmeldelsens medicinske  

 del (form. 1016) under »misdannelser«.
 5. Som levendefødt betragtes ethvert barn, der har  

 givet livstegn fra sig ved fødslen, uanset svangerskabets længde.
 Som dødfødt betragtes et barn, der kommer til verden efter udgangen af 28.  

 svangerskabsuge uden at vise livstegn efter fødslen.
 6. Ved flerfødsler anvendes een fødselsanmeldelse for  

 hvert barn.
7. Hvis der er rejst faderskabssag i løbet af  

 svangerskabet, anføres, hvor moderen har henvendt sig om dette.
Har hun først  

 efter fødslen bestemt sig til, hvor hun vil henvende sig, anføres dette sted.  

 Har hun endnu ikke taget stilling, anføres dette.
8. Oplysningerne i rubrikken »barnet forventes  

 udskrevet« er især til brug for sundhedsplejersken, og rubrikken skal  

 udfyldes med de oplysninger, som jordemoderen har på tidspunktet for  

 udfyldelsen af fødselsanmeldelsen.
Hvis barnets fremtidige opholdssted er hos  

 moderen, kan anføres »moderen« samt forventet udskrivningsdato.  

 Skal en anden drage omsorg for barnet, anføres dennes navn og adresse samt  

 evt. slægtskabsforhold til barnet.
Det anføres ligeledes her, hvis barnet  

 overføres til en anden afdeling eller andet sygehus.
 VEJLEDNING TIL UDFYLDELSE AF ANDEN BLANKET (FORM. 1016) (MEDICINSK DEL).
 1. Oplysning om moderens CPR-nummer og navn overføres  

 fra fødselsanmeldelsens første blanket.
 2. For at lette samlingen af fødselsanmeldelserne,  

 først og fremmest i embedslægeinstitutionen, overføres ligeledes barnets  

 fødselsdato, samt ved flerfødsel om barnet er A, B, C eller D.
 3. Oplysninger om tidligere graviditeter overføres fra  

 svangerskabsjournalen.
4. Oplysningerne om nuværende graviditet overføres fra  

 moderens eksemplar af vandrejournalen, idet man sikrer sig, at den anførte  

 termin er den evt. korrigerede dato (efter ultralydsundersøgelser,  

 symfyse-fundus mål m.m.). Denne »kvalificerede« termin benyttes til  

 udregning af svangerskabets længde (pkt. 19). Hvis terminsberegningen er  

 usikker, angives årsagen, f.eks. »uregelmæssige cykli«, »lange  

 cykli«, eller »uterus for lille«.
Antallet af  

 svangerskabsundersøgelser opgøres for hvert af undersøgelsesstederne for sig,  

 ud fra vandrejournalen.
5. Fødslens forløb.
Såfremt fødslen skønnes at have  

 forløbet normalt, (d.v.s. hvis der ingen fødselskomplikationer har været),  

 afkrydses i rubrikken »ingen«.
 Ved en normalt forløbende fødsel forstås her: Fødsel i regelmæssig  

 baghovedpræsentation indenfor 30 timer (incl. efterbyrdsperioden) med simpel  

 fremhjælpning, spontan afgang af placenta og en samlet blødning på mindre end  

 500 ml.
 Der kan foretages vestimulation, hindepunktur, hindesprængning og anlægges  

 episiotomi, uden at man af disse årsager her skal registrere fødselsforløbet  

 som kompliceret.
Et fødselsforløb registreres som kompliceret, hvis der er tale om en  

 uregelmæssig fosterpræsentation eller hvis der er foretaget et af følgende  

 indgreb: Fremhjælpning ved underkroppræsentation, vacuumekstraction,  

 tangforløsning, fremtrækning eller vending og fremtrækning eller sectio.
Ved  

 disse indbreb skal årsagen til indgrebet, d.v.s. komplikationens art, altid  

 anføres.
Hvis der er tale om et for tidligt født barn, men fødslen iøvrigt  

 ikke er kompliceret, skal dette ikke betragtes som en komplikation i sig  

 selv.
Der skal således afkrydses ved »ingen« fødselskomplikation.
Såfremt en fødsel sættes igang, men derefter forløber uden komplikationer,  

 skal den ikke registreres som en kompliceret fødsel, men igangsættelsen skal  

 afkrydses under BEHANDLING.
Hvis der har været en fødselskomplikation,  

 angives denne enten ved afkrydsning i den relevante rubrik eller beskrives  

 under »andre komplikationer«.
6. Fosterpræsentation skal altid angives - også ved  

 kejsersnit.
Bemærk, at der, som nævnt under 5, kun kan være tale om  

 ukompliceret fødselsforløb, hvis det drejer sig om en regelmæssig  

 baghovedpræsentation.
Hvis fosterpræsentationen er ukendt, f.eks. ved fødsel  

 uden jordemoder- eller lægehjælp, angives »ukendt« ud for rubrikken  

 »anden«.
 Hvis der foretages sectio, og fosterpræsentationen ikke kan bestemmes  

 nøjagtigt, afkrydses ud for »uspec. hovedstilling« eller  

 »uspec. underkropstilling«.
7. Behandling.
Her skelnes mellem indgreb, der er  

 foretaget før og indgreb, der er foretaget under fødslen.
 Det er væsentligt, at der skelnes mellem sectio, som er planlagt inden  

 fødslen (reg. elektivt) og sectio, der besluttes under fødslen (reg. akut).
8. Smertelindring.
I forhold til sidste optryk af  

 fødselsanmeldelsen er der her foretaget en yderligere specifikation af  

 smertelindring.
De relevante rubrikker afkrydses.
Anvendes anden  

 smertelindring end de her specificerede afkrydses ved »anden« og  

 denne specificeres.
Bemærk, at der ikke længere skal specificeres arten af en  

 evt. universel anæstesi.
9. Efterbyrd.
Eventuelle fastsiddende koagler eller  

 impressioner ved for tidlig løsning kan angives på linien ud for efterbyrd.  

 Evt. knuder på navlesnoren angives efter længden.
 10. Det er vigtigt, at svangerskabets længde angives  

 så nøjagtigt som muligt.
Bemærk, at svangerskabslængden skal udtrykkes som fuldendte uger.
Hvis en  

 kvinde føder f.eks. knap 14 dage før den beregnede termin, skriver man, ikke  

 at kvinden er i 39. uge, men at svangerskabslængden er 38 uger.
 Såfremt svangerskabets længde er usikker, f.eks. på baggrund af  

 menstruationsanamnesen, anføres i stedet den svangerskabslængde, der kan  

 beregnes ud fra den »kvalificerede termin«, man er nået frem til  

 ved svangreundersøgelserne.
Den kvalificerede termin fastsættes ved hjælp af tidspunktet for første  

 svangerskabsreaktion, uteri størrelse tidligt i graviditeten,  

 bi-parietaldiametermålinger, hormonanalyser m.v.
Kun i helt usikre tilfælde  

 kan man udfylde rubrikken med et »usikker« eller »ca.«.  

 Rubrikken skal i alle tilfælde udfyldes.
 11. Ud fra oplysningerne om antallet af fuldendte  

 svangerskabsuger og barnets vægt ved fødslen, beregnes ved hjælp af kurven på  

 side 11, om barnet er light for date, normal eller heavy for date.
12. Der angives apgar score efter hhv. 1 og 5  

 minutter.
Hvis apgar score ikke er 10 efter 5 minutter, angives efter hvor  

 mange minutter, barnet opnåede 10 point.
13. Medfødte misdannelser.
Med hensyn til hvilke  

 misdannelser der skal anmeldes på fødselsanmeldelsen og evt. yderligere  

 anmeldelse, henvises til bagsiden af fødselsanmeldelsens medicinske del, (som  

 er optrykt på side 10).
For at gøre kodningen af de medfødte misdannelser så præcis som muligt, er  

 det væsentligt, at jordemoderen beskriver en eventuel konstateret misdannelse  

 udførligt.
Hvis et barn f.eks. har mere end een misdannelse, er det ikke nok  

 at skrive »multiple misdannelser«, men der skal derimod foretages  

 en udførlig beskrivelse af disse misdannelser.
 Oplysninger om medfødte misdannelser, der først erkendes eller endeligt  

 diagnosticeres, efter at fødselsanmeldelsen iøvrigt er udfyldt, bør af  

 jordemoderen påføres den kopi af fødselsanmeldelsens medicinske del, som  

 sendes til embedslægeinstitutionen. (Form. 1016 A).
14. Barnets tilstand og behandling skal angives på de  

 nederste to linier.
Det er af stor betydning for sundhedsplejersken at få  

 information om barnets tilstand umiddelbart efter fødslen (f.eks. slapt,  

 cyanotisk, blegt) og en eventuel behandling (bl.a. sugning, ventilation,  

 hjertemassage).
MEDFØDTE MISDANNELSER Misdannelser hos barnet, som jordemoderen erkender ved fødslen eller ved  

 tilsyn i barselsperioden, skal anføres.
Som vejledning for hvilke  

 misdannelser, jordemoderen vil kunne erkende ved fødslen anføres følgende:
 Hovedet:
 Deformering af kraniet, der ikke kan forklares som fødselsakkomodation.
 »Vand i hovedet« (hydrocephalus).
 Mangel af det ene eller begge øjeæbler.
 Mangelfuld udvikling af øjeæblerne.
 Sammenvoksning af øjenlågene.
 Manglende ydre øre.
 Lapdelt eller tydeligt for lavt siddende øre.
 Læbespalte og/eller ganespalte.
 Ekstremiteter:
 Spaltehånd, spaltefod, klumpfod.
 Medfødte amputationer.
 Abnorm afgang af hænder og fødder.
 Sammenvoksning mellem fingre og/eller tæer.
 Medfødt hofteskred.
 Rygsøjlen:
 Mangelfuld udvikling af rygsøjlen (spina bifida).
 Bækkenet:
 Hos drenge:
 Urinrøret udmunder på undersiden af penis (Hypospadia).
Urinrøret udmunder på oversiden af penis (epsispadia) Hos begge køn:
 Blæren udmunder over symfysen (extrophia vesicae).
 Tillukning af endetarmen (atresia ani).
 Huden:
 Defekter i huden.
 Svulster i huden.
 Andre misdannelser:
 Mongolisme.
 Kondrodystrofi (påfaldende korte og plumpe ekstremiteter).
 NB: Alle tilfælde af læbespalte og ganespalte, hvad enten de optræder  

 alene eller sammen med andre misdannelser, skal opføres her og skal tillige  

 som hidtil anmeldes til et af statens institutter for talelidende.
Såfremt jordemoderen konstaterer andre misdannelser end de ovenfor nævnte,  

 skal disse ligeledes anmeldes.
Dog bemærkes, at medfødte hjertesygdomme kun  

 skal anmeldes, hvis en læge har oplyst jordemoderen om denne diagnose.  

 Almindelige modermærker (hæmangiomer og nævi) medregnes ikke som  

 misdannelser.
 SAMMENHÆNGEN MELLEM VÆGT OG SVANGERSKABSLÆNGDE.
For en kendt gestationsalder opsøger man den målte fødselsvægt på skemaet  

 f.eks. 36 uger og 2400 g.
Denne vægt ligger i det tonede normalområde, men  

 det ses, at også en vægt på 2200 og 3700 g ville have været normal for dette  

 barn.
Havde vægten derimod ligget på 1800 g, ville barnet have været light  

 for date og dermed i en øget risikogruppe efter fødslen.
VEDR.
SUNDHEDSSTYRELSENS FØDSELSANMELDELSE.
 I forbindelse med et genoptryk af sundhedsstyrelsens fødselsanmeldelse er  

 der fortaget nogle mindre revisioner af blanketten.
Fødselsanmeldelsen er nummereret med et D foran nummeret.
Men da de  

 foretagne revisioner kun er af mindre omfang, kan denne fødselsanmeldelse  

 anvendes parallelt med C-versionen, der er anvendt siden 1. januar 1982.
 Der skal således ikke ske destruktion af evt. lager af fødselsanmelselsen.
 Nedenfor vil de foretagne revisioner blive gennemgået.
 Fødselsanmeldelsen, civil del.
 MODEREN.
Eget efternavn I følge den ny lov om personnavne skal betegnelser som  

 »pigenavn« afløses af »eget efternavn«.
 Erhvervsoplysninger.
Fra 1982 er der sket en kodning af den stillingsbetegnelse, som er anført  

 på fødselsanmeldelse.
Med denne revision er der foretaget en udvidelse af  

 blanketten på dette sted, således at der kan foretages en mere detailleret  

 beskrivelse af moderens (og senere faderens) arbejde.
 Denne registrering af forældrenes erhverv er ikke mindst væsentlig i  

 sammenhæng med den specielle registrering af medfødte misdannelser, som er  

 indført pr. 1. januar 1983.
 For bedre at kunne vurdere erhvervsfordelingen blandt forældre til  

 misdannede børn, er det nødvendigt også at kende erhvervsfordelingen blandt  

 de forældre, hvis barn ikke har nogen misdannelse.
 Derfor bør registreringen af erhverv ske efter samme retningslinier på  

 fødselsanmeldelsen og til Misdannelsesregisteret.
Det er ikke forældrenes status, d.v.s. den hierarkiske placering, som er  

 af interesse her.
Derimod drejer det sig om at specificere arbejdets art,  

 d.v.s. karakteren af arbejdsfunktionen og arbejdsstedet med henblik på  

 fortolkning af de påvirkninger, som kvinden og manden er udsat for.
 Det er væsentligt, at oplysningerne om den biologiske faders arbejde  

 vedrører de sidste to måneder op til det beregnede konceptionstidspunkt, idet  

 det er i denne periode sædcellerne er dannet og faderens arveanlæg derfor er  

 følsomme overfor eventuelle mutagene påvirkninger.
 For kvindens vedkommende skal der foretages en beskrivelse af arbejdet i  

 perioden lige omkring konceptionstidspunktet og frem til afslutningen af  

 første trimester af graviditeten.
Hvis der er tale om studerende, som har erhvervsarbejde, er det dette, der  

 skal beskrives og studiet blot nævnes.
Hvis kvinden er hjemmegående, nævnes  

 dette under arbejdets art.
Som nævnt er det ikke den hierarkiske placering, d.v.s. en  

 stillingsbetegnelse, der er væsentligst i denne sammenhæng.
Derimod ønskes  

 oplyst forældrenes arbejdsfunktion, og type af arbejdssted.
 Arbejdsfunktionen skal beskrive det arbejde, den pågældende udfører, evt.  

 med angivelse af, om der er en dominerende eksposition af et enkelt eller få  

 stoffer.
 Arbejdsfunktionen kan kun i nogle tilfælde beskrives udtømmende med en  

 stillingsbetegnelse, men det er da væsentligt, at stillingen anføres så  

 nøjagtigt som muligt.
 -Pædagog - skal benævnes småbørnspædagog, fritidshjemspædagog,  

 folkeskolelærer (el. andet).
 - Rengøringsassistent - skal suppleres med oplysning om hvor rengøringen  

 finder sted, - på kontor, eller f.eks. et kemisk laboratorium.
 - Fabriksarbejder, specialarbejder - skal suppleres med oplysning om,  

 hvilket arbejde, der udføres og i hvilken form for virksomhed. - F.eks. er  

 bryggeriarbejder mere præcist, men skal suppleres med oplysning om, hvor i  

 arbejdsprocessen vedkommende har været placeret.
 -Slagter - er for upræcist, men skal skrives som butiksslagter, tarmrenser  

 eller med anden specifikation.
 -Laborant - skal suppleres med, hvilken arbejdsproces, d.v.s. f.eks.  

 blodprøvetagning- og -behandling, forsk. kromatografier, isotopmetoder eller  

 andre, der hovedsagelig foretages, - samt om det er hospitals- eller  

 industrilaborant.
 Som det ses af visse af eksemplerne er det ikke tilstrækkeligt at angive  

 den pågældendes uddannelse, idet den aktuelle beskæftigelse enten kan være  

 atypisk for den pågældende uddannelse eller een uddannelse kan give mulighed  

 for mange forskellige arbejdsfunktioner.
 -En bygningskonstruktør - kan f.eks. især være beskæftiget med  

 kontormæssigt-beregningsarbejde leler med tilsynsopgaver på især  

 byggepladser.
 -Faglærte - her angives faget, såfremt den pågældende stadig er  

 erhvervsaktiv inden for området, men oplysningen skal suppleres med  

 specifikation af arbejdsprocessen.
 -Ufaglærte - her beskrives den branche indenfor hvilken personen arbejder,  

 igen med specifikation af arbejdsprocessen.
 -Snedker - kan f.eks. være møbelsnedker, industrisnedker eller  

 modelsnedker og arbejde med forskelligt materiale, - især træ, men  

 modelsnedkeren også metal og plastmateriale.
 Typen af arbejdssted eller branchen er også væsentlig i de tilfælde, hvor  

 samme titel forekommer inden for vidt forskellige områder, hvor de ansatte er  

 udsat for vidt forskellige ekspositioner.
 -En maskinoperatør - kan f.eks. være beskæftiget ved edb eller med  

 værktøjsmaskiner.
 -En maskinpasser - kan f.eks. arbejde med træbearbejdning, på teglværk,  

 ved cigaretmaskine, i kemisk industri eller på et skib.
 Ud over arbejdsfunktionen og arbejdsstedets karakter vil det ofte være  

 vigtigt at få oplysning om virksomhedens navn (og adr.), idet dette kan  

 anvendes i den endelige fastslæggelse af (kodning af) arbejdets art, som skal  

 finde sted i sundhedsstyrelsen.
 Kommunikationsvanskeligheder.
Der er her gjort plads til en specifikation af eventulle  

 kommunikationsvanskeligheder, f.eks. hvilket sprog kvinden taler, såfremt hun  

 ikke forstår dansk.
Dette er især en oplysning til hjælp for  

 sundhedsplejerskens arbejde.
 FADEREN.
 På en del fødselsanmeldelser er der ikke påført oplysninger om faderen,  

 selv i tilfælde, hvor moderen og faderen bor sammen.
 Da der som nævnt nu foretages kodning af erhvervsoplysningerne - også  

 vedrørende faderens arbejde, er det meget væsentligt, at denne rubrik om  

 faderen udfyldes i alle de tilfælde, hvor det er muligt.
 Faderens erhvervsarbejde skal beskrives efter samme retningslinier som  

 moderens.
 FØDSELSANMELDELSEN, MEDICINSK DEL.
 På denne del af blanketten er kun sket mindre revisioner.
 Fosterpræsentation.
Regelmæssig baghovedpræsentation er trukket op i en linie for sig, således  

 at det er tydeligt, at kun denne fosterpræsentation ikke betragtes som en  

 komplikation ved fødslen.
Ved de øvrige fosterpræsentationer vil der i  

 sundhedsstyrelsen altid blive kodet »abnorm fosterstilling« som  

 komplikation.
 Universel anæstesi.
 Denne rubrik er rykket lidt nærmere de øvrige smertelindringsrubrikker.
 Opstår der tvivl om udfyldelse af enkelte punkter på blanketten, er De  

 altid velkommen til at rette forespørgsel til sundhedsstyrelsen, St.  

 Kongensgade 1, 1264 K.
