Bekendtgørelse om god  

 laboratoriepraksis (GLP) for lægemidler1) I medfør af § 8, stk. 2, og § 44, stk. 2, i lov  

 om lægemidler, jf. lovbekendtgørelse nr. 656 af 28. juli 1995,  

 som ændret senest ved lov nr. 1043 af 23. december 1998,  

 fastsættes:
 § 1. Denne bekendtgørelse omfatter  

 toksikologiske og farmakologiske forsøg (ikke-kliniske forsøg),  

 der udføres med henblik på at vurdere lægemidlers  

 sikkerhed til brug for anmeldelse af kliniske afprøvninger,  

 ansøgning om markedsføringstilladelse til lægemidler  

 eller vedligeholdelse af markedsføringstilladelse, jf.  

 lægemiddelloven 8, stk.1, 2. pkt.
 § 2. Bekendtgørelsen omfatter også  

 forsøg udført efter kontrakt.
 Stk. 2. Virksomheder, der får udført  

 delforsøg efter kontrakt, skal sikre sig dokumentation for, at  

 kontrakttageren er undergivet kontrol af relevant GLP-kontrol myndighed.
§ 3. De forsøg, der er nævnt i §§ 1  

 og 2, skal udføres i overensstemmelse med OECD s principper for god  

 laboratoriepraksis (GLP) eller lignende principper.
OECD s principper for god  

 laboratoriepraksis er gengivet i dansk oversættelse i bilag 1.
 § 4. Efter afslutning af en inspektion og/eller  

 revision af forsøg modtager virksomheden en skriftlig rapport med  

 angivelse af resultaterne.
§ 5. Lægemiddelstyrelsen udarbejder  

 årligt en liste over udførte GLP-inspektioner med angivelse af  

 inspiceret virksomhed, dato for inspektionen samt kort resume af  

 konklusionen.
Listen sendes til Kommissionen, EØS- og  

 OECD-medlemsstater.
 § 6. Såfremt Lægemiddelstyrelsen  

 konstaterer afvigelser fra GLP-reglerne, skal virksomheden foretage  

 korrigerende handlinger indenfor en af Lægemiddelstyrelsen fastsat  

 frist.
 § 7. Såfremt Lægemiddelstyrelsen  

 finder, at en virksomhed, der erklærer at overholde GLP-reglerne,  

 faktisk afviger i en sådan grad, at der kan rejses tvivl om dens  

 undersøgelsers uafhængighed eller pålidelighed,  

 underrettes Kommissionen omgående herom.
 § 8. På anmodning fra en anden medlemsstat  

 udleverer Lægemiddelstyrelsen yderligere oplysninger og  

 gennemfører revision af forsøg og eventuelt ny inspektion, hvis  

 den pågældende medlemsstat har tilstrækkelig grund til at  

 antage, at en virksomhed beliggende her i landet og som erklærer at  

 overholde GLP-reglerne, ikke har gennemført et forsøg i  

 overensstemmelse med GLP-reglerne.
 Stk. 2. Når en revision af forsøg er foretaget  

 på anmodning af en kompetent myndighed, tilsendes den i §4, stk. 1  

 nævnte rapport til den kompetente myndighed.
§ 9. Medmindre højere straf er forskyldt  

 efter anden lovgivning straffes med bøde den, der 1)	overtræder § 3 i denne bekendtgørelse, eller 2)	undlader at efterkomme påbud udstedt i medfør af  

 § 6.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10. Bekendtgørelsen træder i kraft  

 den 1. april 2001.
 Stk. 2. Bekendtgørelse nr. 110 af 17. februar 1989 om  

 god laboratoriepraksis (GLP) for lægemidler ophæves.
Lægemiddelstyrelsen, den 19. marts  

 2001 Jytte Lyngvig /Anne-Marie Vangsted Bilag 1 OECD-PRINCIPPERNE FOR GOD LABORATORIEPRAKSIS (GLP) Indholdsfortegnelse Del I INDLEDNING Forord 1.	Anvendelsesområde 2.	Definitioner af fagudtryk 2.1.	God laboratoriepraksis 2.2.	Fagudtryk vedrørende forsøgslaboratoriers  

 organisation 2.3.	Fagudtryk vedrørende ikke-kliniske sundheds- og  

 miljømæssige sikkerhedsundersøgelser 2.4.	Fagudtryk vedrørende teststoffet Del II PRINCIPPER FOR GOD LABORATORIEPRAKSIS 1.	Forsøgslaboratoriers organisation og medarbejdere 1.1.	Forsøgslaboratorieledelsens ansvarsområde 1.2.	Forsøgslederens ansvarsområde 1.3.	Delforsøgslederens ansvarsområde 1.4.	Forsøgsmedarbejdernes ansvarsområde 2.	Kvalitetssikringsprogram 2.1.	Generelle betragtninger 2.2.	Kvalitetssikringsmedarbejdernes ansvarsområde 3.	Faciliteter 3.1.	Generelle betragtninger 3.2.	Laboratoriers faciliteter 3.3.	Faciliteter til håndtering af test- og referencestoffer 3.4.	Arkivfaciliteter 3.5.	Bortskaffelse af affald 4.	Apparatur, materialer og reagenser 5.	Testsystemer 5.1.	Fysiske/kemiske 5.2.	Biologiske 6.	Test- og referencestoffer 6.1.	Modtagelse, håndtering, prøveudtagning og  

 opbevaring 6.2.	Karakterisering 7.	Standardforskrifter 8.	Forsøgets gennemførelse 8.1.	Forsøgsplan 8.2.	Forsøgsplanens indhold 8.3.	Forsøgets gennemførelse 9.	Rapportering af forsøgsresultater 9.1.	Generelle betragtninger 9.2.	Den endelige rapports indhold 10.	Arkivering og opbevaring af optegnelser og materialer Del I INDLEDNING Forord De offentlige myndigheder og industrien er optaget af kvaliteten af  

 ikke-kliniske sundheds- og miljømæssige  

 sikkerhedsundersøgelser, der ligger til grund for risikovurderinger.  

 Derfor har OECD-medlemsstaterne opstillet fælles kriterier for  

 gennemførelsen af sådanne undersøgelser.
For at undgå, at forskellige gennemførelsesordninger hindrer  

 den internationale handel med kemikalier, har OECD-medlemslandene  

 gennemført en international harmonisering af forsøgsmetoder og  

 god laboratoriepraksis.
Under særprogrammet om kontrol med kemikalier  

 blev der oprettet en international ekspertgruppe, som i 1979-1980 udarbejdede  

 »OECD-principperne for god laboratoriepraksis« (GLP) på grundlag af  

 generel ledelsesmæssig og videnskabelig praksis samt erfaringer fra  

 forskellige nationale og internationale kilder.
I 1981 vedtog  

 OECD-Rådet disse GLP-principper som et bilag til OECD-Rådets  

 beslutning om gensidig anerkendelse af data for evaluering af kemikalier  

[C(81)30(Final)].
Der blev i 1995 og 1996 dannet en ny ekspertgruppe, som fik til opgave at  

 revidere og ajourføre principperne.
Nærværende dokument er  

 resultatet af gruppens arbejde.
Det ophæver og erstatter de oprindelige  

 principper, der blev vedtaget i 1981.
Formålet med principperne om god laboratoriepraksis er at forbedre  

 kvaliteten af forsøgsdata.
Forsøgsdata af sammenlignelig  

 kvalitet udgør grundlaget for den gensidige anerkendelse af data  

 mellem landene.
Hvis de enkelte lande kan have tillid til forsøgsdata  

 fra andre lande, kan der spares tid og ressourcer ved at undgå  

 gentagelser af forsøg.
Disse principper skal modvirke oprettelsen af  

 tekniske handelshindringer og forbedre beskyttelsen af folkesundheden og  

 miljøet.
1. Anvendelsesområde Principperne om god laboratoriepraksis skal anvendes inden for  

 ikke-kliniske sikkerhedsundersøgelser af teststoffer indeholdt i  

 lægemidler, pesticider, kosmetiske produkter,  

 veterinærlægemidler, tilsætningsstoffer til levnedsmidler  

 og foder samt industrikemikalier.
Ofte er disse teststoffer syntetiske  

 kemikalier, men de kan også være af naturlig eller biologisk  

 oprindelse og i nogle tilfælde være levende organismer.
Disse  

 teststoffer afprøves for at skaffe data om deres egenskaber og/eller  

 om, hvorvidt de kan true folkesundheden og/eller miljøet.
 Principperne for god laboratoriepraksis omfatter ikke-kliniske sundheds-  

 og miljømæssige sikkerhedsundersøgelser, som  

 udføres i laboratorier, væksthuse og som feltforsøg.
 Medmindre der i den nationale lovgivning udtrykkeligt er vedtaget  

 undtagelsesbestemmelser herfor, gælder principperne for god  

 laboratoriepraksis for alle ikke-kliniske sundheds- og  

 miljømæssige sikkerhedsundersøgelser, der udføres  

 i henhold til bestemmelser med henblik på registrering af eller  

 licensudstedelse for lægemidler, pesticider, tilsætningsstoffer  

 til levnedsmidler og foder, kosmetiske produkter,  

 veterinærlægemidler og tilsvarende produkter samt til regulering  

 af industrikemikalier.
2. Definitioner af fagudtryk 2.1.	God laboratoriepraksis »God laboratoriepraksis (GLP)«: Et kvalitetsstyringssystem, der  

 omhandler de organisatoriske forhold og betingelserne for, hvorledes  

 laboratorieforsøg, der vedrører ikke-kliniske sundheds- og  

 miljømæssige sikkerhedsundersøgelser, planlægges,  

 udføres, kontrolleres, registreres, opbevares og rapporteres.
2.2.	Fagudtryk vedrørende forsøgslaboratoriers  

 organisation 1.	»Forsøgslaboratorium«: De personer, lokaler og  

 driftsenheder, der er nødvendige til gennemførelse af  

 forsøg, der vedrører ikke-kliniske sundheds- og  

 miljømæssige sikkerhedsundersøgelser.
For forsøg  

 opdelt på flere steder omfatter »forsøgslaboratorium« det sted,  

 hvor forsøgslederen er placeret, og alle individuelle  

 forsøgssteder, som hver for sig eller samlet kan betragtes som  

 forsøgslaboratorier.
 2.	»Forsøgssted«: Den lokalitet, hvor en eller flere af  

 forsøgets faser gennemføres.
 3.	»Forsøgslaboratorieledelsen«: Den eller de personer,  

 der har kompetencen og det formelle ansvar for forsøgslaboratoriets  

 organisation og funktion i henhold til principperne for god  

 laboratoriepraksis.
 4.	»Forsøgsstedsledelsen« (hvis en sådan er  

 udpeget): Den eller de personer, der skal sikre, at en eller flere af  

 forsøgets faser, som de har ansvaret for, udføres i henhold til  

 principperne for god laboratoriepraksis.
 5.	»Sponsor«: En enhed, der bestiller, støtter og/eller  

 forelægger en ikke-klinisk sundheds- og miljømæssig  

 sikkerhedsundersøgelse.
 6.	»Forsøgsleder«: Den person, der har ansvaret for den  

 totale gennemførelse af et forsøg, der vedrører en  

 ikke-klinisk sundheds- og miljømæssig  

 sikkerhedsundersøgelse.
7.	»Delforsøgsleder«: En person, der for forsøg  

 opdelt på flere steder handler på forsøgslederens vegne,  

 og som har et klart defineret ansvar for uddelegerede faser af  

 forsøget.
Forsøgslederens ansvar for forsøgets  

 gennemførelse kan ikke uddelegeres til en eller flere  

 delforsøgsledere.
Dette omfatter godkendelse af forsøgsplanen  

 og tillæg hertil, godkendelse af den endelige rapport og sikringen af,  

 at alle relevante dele af principper for god laboratoriepraksis er fulgt.
8.	»Kvalitetssikringsprogrammet«: Et afgrænset system  

 inklusive dets medarbejdere, der er uafhængigt af forsøgets  

 gennemførelse.
Systemet har til formål at sikre over for  

 ledelsen af forsøgslaboratoriet, at principperne for god  

 laboratoriepraksis er overholdt.
 9.	»Standardforskrifter«: Dokumenterede procedurer til  

 beskrivelse af, hvorledes man udfører forsøg eller aktiviteter,  

 som normalt ikke specificeres i forsøgsplaner eller -vejledninger.
 10.	»Oversigstsplan« (master schedule): En sammenfatning af  

 oplysninger, der anvendes til at bedømme arbejdsbyrden og til at spore  

 forsøg, der er udført i et  

 forsøgslaboratorium.
2.3.	Fagudtryk vedrørende ikke-kliniske sundheds- og  

 miljømæssige sikkerhedsundersøgelser 1.	»Forsøg, der vedrører ikke-kliniske sundheds- og  

 miljømæssige sikkerhedsundersøgelser«, i det  

 følgende benævnt »forsøg«: Et forsøg eller et  

 sæt af forsøg, hvor et teststof undersøges under  

 laboratoriemæssige forhold eller i det naturlige miljø med  

 henblik på at skaffe data om dets egenskaber og/eller  

 sikkerhedsmæssige aspekter, og hvor forsøgsresultaterne er  

 beregnet til forelæggelse for de relevante kompetente myndigheder.
 2.	»Korttidsforsøg«: En undersøgelse af kort  

 varighed, hvor der i stor udstrækning anvendes rutinemæssige  

 teknikker.
 3.	»Forsøgsplan«: En plan over forsøgets  

 formål og udformning, og den omfatter alle tillæg.
 4.	»Tillæg til forsøgsplan«: En tilsigtet  

 ændring af forsøgsplanen efter datoen for forsøgets  

 igangsættelse.
 5.	»Afvigelse fra forsøgsplan«: En utilsigtet  

 ændring af forsøgsplanen efter datoen for forsøgets  

 igangsættelse.
 6.	»Testsystem«: Ethvert biologisk, kemisk eller fysisk system  

 eller kombinationer heraf, der anvendes i et forsøg.
7.	»Rådata«: Alle originale laboratorie-optegnelser og  

 -dokumentation eller bekræftede kopier heraf, som er resultat af  

 undersøgelsens oprindelige observationer og aktiviteter.
Rådata  

 kan f.eks. bestå af fotografier, mikrofilm- og mikrofichekopier,  

 computerlæsbare medier, dikterede observationer, registrerede data fra  

 automatiske instrumenter eller ethvert andet datalagringsmedie, der er  

 anerkendt som en sikker dataopbevaringsform for et tidsrum som angivet i del  

 10 nedenfor.
 8.	»Prøve«: Ethvert materiale, der udtages fra et  

 testsystem til undersøgelse, analyse eller opbevaring.
 9.	»Dato for det eksperimentelle arbejdes igangsættelse«:  

 Den dato, hvor de første undersøgelsesspecifikke data  

 indsamles.
 10.	»Dato for det eksperimentelle arbejdes afslutning«: Den  

 dato, hvor de sidste undersøgelsesspecifikke data indsamles.
 11.	»Dato for forsøgets igangsættelse«: Den dato,  

 hvor forsøgslederen underskriver forsøgsplanen.
 12.	»Dato for forsøgets afslutning«: Den dato, hvor  

 forsøgslederen underskriver den endelige rapport.
2.4.	Fagudtryk vedrørende teststoffet 1.	»Teststof«: Det emne eller stof, der undersøges.
 2.	»Referencestof«: (»kontrolstof«): Ethvert emne eller stof,  

 der anvendes som grundlag for sammenligning med et teststof.
 3.	»Batch«: En bestemt mængde eller parti af et teststof  

 eller referencestof, der fremstilles under en klart defineret  

 fremstillingsproces på en sådan måde, at det må  

 forventes og betegnes som værende homogent.
 4.	»Vehikel« (carrier): Ethvert middel, der bruges som  

 bærer med henblik på at blande, fordele eller opløse  

 teststoffet eller referencestoffet, så indgivelsen/anvendelsen af  

 stoffet i testsystemet lettes.
Del II PRINCIPPER FOR GOD LABORATORIEPRAKSIS 1. Forsøgslaboratoriers organisation og  

 medarbejdere 1.1.	Forsøgslaboratorieledelsens ansvarsområde 1.	Ledelsen af hvert forsøgslaboratorium skal sikre, at disse  

 principper for god laboratoriepraksis efterleves i  

 forsøgslaboratoriet.
 2.	Som et minimum skal ledelsen:
a)	sikre, at der findes en oversigt over den eller de  

 forsøgslaboratoriemedarbejder(e), der bestrider de  

 ledelsesmæssige opgaver, som er defineret i principperne for god  

 laboratoriepraksis b)	sikre, at der findes tilstrækkeligt mange kvalificerede  

 medarbejdere, hensigtsmæssige faciliteter, udstyr og materialer til at  

 kunne gennemføre undersøgelsen rettidigt og korrekt c)	sikre, at der føres optegnelser over kvalifikationer,  

 træning, erfaring og stillingsbeskrivelse for alt videnskabeligt og  

 teknisk personale d)	sikre, at medarbejderne har en klar forståelse af de opgaver,  

 de skal udføre, og om nødvendigt sørge for at uddanne  

 personalet til at løse disse opgaver e)	sikre, at der er indført hensigtsmæssige og teknisk  

 anvendelige standardforskrifter, som bliver fulgt, og godkende alle originale  

 og reviderede standardforskrifter f)	sikre, at der findes et kvalitetssikringsprogram med tilknyttede  

 medarbejdere, og at kvalitetssikringen udføres i overensstemmelse med  

 principperne for god laboratoriepraksis g)	sikre, at der for hvert forsøg er udpeget en person som  

 forsøgsleder med hensigtsmæssige kvalifikationer, træning  

 og erfaring, inden forsøget igangsættes.
En forsøgsleder  

 kan erstattes i henhold til de etablerede procedurer, og udskiftningen skal  

 dokumenteres h)	sikre, at der for forsøg opdelt på flere steder hvis  

 nødvendigt udpeges en kvalificeret delforsøgsleder med  

 hensigtsmæssig træning og erfaring til at lede uddelegerede faser  

 af forsøget.
En delforsøgsleder kan erstattes i henhold til de  

 etablerede procedurer, og udskiftningen skal dokumenteres i)	sikre, at forsøgslederen skriftligt godkender  

 forsøgsplanen j)	sikre, at forsøgslederen har stillet den godkendte  

 forsøgsplan til rådighed for kvalitetssikringsmedarbejderne k)	sikre, at alle historiske standardforskrifter arkiveres l)	sikre, at der er udpeget en person, som har ansvaret for arkivet m)	sikre, at oversigtsplanen (master schedule) ajourføres n)	sikre, at leverancer til forsøgslaboratorier opfylder krav,  

 der er rimelige i forhold til deres anvendelse i en undersøgelse o)	sikre, at der for forsøg opdelt på flere steder findes  

 entydige kommunikationslinier mellem forsøgslederen, en eller flere  

 delforsøgsledere, kvalitetssikringsprogrammet eller  

 kvalitetssikringsprogrammerne og forsøgsmedarbejderne p)	sikre, at test- og referencestoffer er hensigtsmæssigt  

 karakteriseret q)	indføre procedurer til sikring af, at computersystemer egner  

 sig til det formål, de er beregnet til, og at de valideres, anvendes og  

 vedligeholdes i overensstemmelse med principperne for god  

 laboratoriepraksis.
 3.	Når en eller flere faser af et forsøg er udført  

 på et forsøgssted, har forsøgsstedets ledelse (hvis en  

 sådan er udpeget) ansvaret for ovennævnte opgaver med  

 følgende undtagelser: 1.1.2.g), i), j) og o).
1.2.	Forsøgslederens ansvarsområde 1.	Forsøgslederen er eneansvarlig for styringen af  

 forsøget, og har det overordnede ansvar for forsøgets  

 gennemførelse og for den endelige rapport.
2.	Ansvarsområdet omfatter, men er ikke begrænset til,  

 følgende funktioner.
Forsøgslederen skal:
a)	godkende forsøgsplanen og alle tillæg hertil med dato  

 og underskrift b)	sikre, at kvalitetssikringsmedarbejderne har en kopi af  

 forsøgsplanen og alle tillæg i rette tid og kommunikere  

 effektivt med kvalitetssikringsmedarbejderne som krævet under  

 udførelsen af forsøget c)	sikre, at forsøgsplaner med tilhørende tillæg og  

 standardforskrifter er tilgængelige for forsøgsmedarbejderne d)	sikre, at forsøgsplanen og den endelige rapport for et  

 forsøg opdelt på flere steder identificerer eventuelle  

 delforsøgsledere og definerer deres rolle og angiver de  

 forsøgssteder, der har deltaget i forsøgets  

 gennemførelse e)	sikre, at de i forsøgsplanen opstillede procedurer  

 følges, og vurdere og dokumentere konsekvenserne for forsøgets  

 kvalitet og integritet af eventuelle afvigelser fra forsøgsplanen, og  

 om nødvendigt foretage hensigtsmæssige korrigerende tiltag;  

 bekræfte afvigelser fra standardforskrifterne under forsøgets  

 gennemførelse f)	sikre, at alle frembragte rådata fuldt ud dokumenteres og  

 registreres g)	sikre, at computersystemer, der anvendes i forsøget, er  

 blevet valideret h)	datere og underskrive den endelige rapport for at tilkendegive, at  

 forsøgslederen står inde for datas gyldighed og for at angive, i  

 hvilket omfang forsøget efterlever principperne for god  

 laboratoriepraksis i)	sikre, at forsøgsplanen, den endelige rapport, rådata  

 og støttemateriale arkiveres, når forsøget er  

 gennemført (og afsluttet).
1.3.	Delforsøgsleders ansvarsområde Delforsøgsleder skal sikre, at forsøgets uddelegerede  

 faser udføres i overensstemmelse med relevante dele af principperne  

 for god laboratoriepraksis.
1.4.	Forsøgsmedarbejdernes ansvarsområde 1.	Alle medarbejdere, som bidrager til gennemførelsen af  

 forsøget, skal have kendskab til de dele af principperne for god  

 laboratoriepraksis, som er relevante for deres bidrag til  

 forsøget.
2.	Forsøgsmedarbejderne skal have adgang til  

 forsøgsplanen og standardforskrifter, der er relevante for deres  

 bidrag til forsøget.
De har ansvaret for at efterleve instruktionerne  

 i disse dokumenter.
Eventuelle afvigelser fra disse instruktioner skal  

 dokumenteres og videregives direkte til forsøgslederen og/eller en  

 eller flere delforsøgsledere, hvor det er relevant.
 3.	Forsøgsmedarbejderne har ansvaret for at registrere  

 rådata hurtigt og præcist og i overensstemmelse med principperne  

 for god laboratoriepraksis, og de er ansvarlige for kvaliteten af de data, de  

 registrerer.
4.	Forsøgsmedarbejderne skal træffe forebyggende  

 sundhedsforanstaltninger for at udsætte sig for mindst mulig risiko og  

 sikre forsøgets integritet.
De skal til rette person give meddelelse  

 om deres sundhedsmæssige tilstand, hvis den har relevans for  

 forsøget, så de kan udelukkes fra opgaver, der kan påvirke  

 forsøget.
2. Kvalitetssikringsprogram 2.1.	Generelle betragtninger 1.	Forsøgslaboratoriet skal have et dokumenteret  

 kvalitetssikringsprogram, der sikrer, at udførte forsøg er i  

 overensstemmelse med principperne for god laboratoriepraksis.
 2.	Kvalitetssikringsprogrammet udføres af en eller flere  

 personer, der er udpeget af og direkte ansvarlige over for ledelsen, og som  

 har kendskab til forsøgsprocedurerne.
 3.	Denne person eller disse personer må ikke deltage i  

 udførelsen af det forsøg, de sikrer kvaliteten af.
2.2.	Kvalitetssikringsmedarbejdernes ansvarsområde Kvalitetssikringsmedarbejdernes ansvarsområde omfatter, men er  

 ikke begrænset til, at:
a)	opbevare kopier af alle godkendte forsøgsplaner og  

 standardforskrifter, der anvendes i forsøgslaboratoriet, og have  

 adgang til en ajourført kopi af oversigtsplanen (master schedule) b)	kontrollere, at forsøgsplanen indeholder oplysninger, der er  

 nødvendige for at være i overensstemmelse med principperne for  

 god laboratoriepraksis.
Denne kontrol skal dokumenteres c)	gennemføre inspektioner for at fastslå, om alle  

 forsøg udføres i overensstemmelse med principperne for god  

 laboratoriepraksis.
Inspektionerne skal også fastslå, om  

 forsøgsplaner og standardforskrifter er tilgængelige for  

 forsøgsmedarbejderne, og om de følges.
 Der kan foretages tre typer af inspektioner som angivet i  

 standardforskrifterne for kvalitetssikringsprogrammet:
forsøgsbaserede inspektioner facilitetsbaserede inspektioner procesbaserede inspektioner.
Optegnelser over sådanne inspektioner skal opbevares d)	inspicere den endelige rapport for at bekræfte, at metoder,  

 procedurer og observationer er beskrevet præcist og  

 fyldestgørende, og at de rapporterede resultater præcist og  

 fyldestgørende afspejler forsøgenes rådata e)	øjeblikkeligt og skriftligt rapportere resultatet af  

 inspektionen til ledelsen, forsøgslederen, og eventuelt til en eller  

 flere delforsøgsledere og den pågældende ledelse f)	udarbejde og underskrive en erklæring, der skal  

 vedlægges den endelige rapport, og som angiver typen af og datoen for  

 de udførte inspektioner samt faserne af det inspicerede forsøg  

 og datoerne for, hvornår resultaterne af inspektionerne blev forelagt  

 ledelsen, forsøgslederen og eventuelt en eller flere  

 delforsøgsledere.
Denne erklæring skal også
bekræfte, at den endelige rapport afspejler  

 rådata.
3. Faciliteter 3.1.	Generelle betragtninger 1.	Forsøgslaboratoriet skal være af en passende  

 størrelse, udformning og placering, så kravene til  

 forsøget opfyldes, og forstyrrende elementer, som kunne indvirke  

 på forsøgets validitet, minimeres.
 2.	Forsøgslaboratoriet skal være udformet med en passende  

 adskillelse af de forskellige aktiviteter, så en korrekt  

 gennemførelse af hvert forsøg sikres.
3.2.	Faciliteter for testsystemer 1.	Forsøgslaboratoriet skal have et tilstrækkeligt antal  

 lokaler eller områder til at kunne isolere forsøgssystemer og  

 individuelle projekter, herunder stoffer eller organismer, der vides at  

 være eller mistænkes for at være biologisk skadelige.
 2.	Der skal være passende lokaler eller områder til  

 rådighed til diagnose, behandling og kontrol af sygdomme, så det  

 sikres, at der ikke forekommer nogen uacceptabel forringelse af  

 testsystemerne.
3.	Der skal være lokaler eller områder til opbevaring af  

 forsyninger og udstyr.
Lokaler eller områder til opbevaring skal  

 være adskilt fra lokaler og områder, hvor testsystemerne befinder  

 sig, og de skal yde tilstrækkelig beskyttelse mod skadedyrsangreb,  

 kontaminering og/eller forringelse.
3.3.	Faciliteter til håndtering af test- og  

 referencestoffer 1.	For at forebygge kontaminering eller sammenblanding skal lokaler  

 eller områder til modtagelse og opbevaring af test- og referencestoffer  

 være adskilt fra lokaler og områder, hvor teststoffer blandes med  

 et vehikel.
2.	Lokaler eller områder til opbevaring af teststoffer skal  

 være adskilt fra de lokaler eller områder, der rummer  

 testsystemerne.
Opbevaringsforholdene skal være således, at  

 identifikation, koncentration, renhed og stabilitet bevares, og farlige  

 stoffer skal opbevares forsvarligt.
3.4.	Arkivfaciliteter Der skal være arkivfaciliteter til sikker arkivering og  

 genfinding af forsøgsplaner, rådata, endelige rapporter,  

 prøver af teststoffer og øvrige prøver.
Udformningen af  

 arkiverne og opbevaringsforholdene skal beskytte indholdet mod en utilsigtet  

 forringelse.
3.5.	Bortskaffelse af affald Håndtering og bortskaffelse af affald skal udføres  

 på en sådan måde, at forsøgenes integritet ikke  

 bringes i fare.
Dette omfatter hensigtsmæssige indsamlings-,  

 opbevarings- og bortskaffelsesfaciliteter samt dekontaminerings- og  

 transportprocedurer.
4. Apparatur, materialer og reagenser 1.	Apparater, bl.a. validerede computersystemer, der anvendes til at  

 frembringe, lagre og genfinde data samt til kontrol af miljøforhold,  

 som er af betydning for forsøget, skal placeres hensigtsmæssigt,  

 være passende udformet og have en tilstrækkelig kapacitet.
2.	Apparater, der anvendes i et forsøg, skal regelmæssigt  

 inspiceres, rengøres, vedligeholdes og kalibreres i overensstemmelse  

 med standardforskrifterne.
Der skal føres optegnelser over disse  

 aktiviteter.
Kalibrering skal, hvor det er relevant, kunne spores til  

 nationale eller internationale målestandarder.
 3.	Apparater og materialer, der anvendes i et forsøg, må  

 ikke utilsigtet påvirke testsystemet.
4.	Kemikalier, reagenser og opløsninger skal mærkes med  

 deres identitet (eventuelt med koncentration), udløbsdato og  

 særlige opbevaringsinstruktioner.
Oplysninger om leverandør,  

 produktionsdato og stabilitet skal være tilgængelige.  

 Udløbsdatoen kan forlænges på grundlag af dokumenteret  

 vurdering eller analyse.
5. Testsystemer 5.1.	Fysiske/kemiske 1.	Apparater, der anvendes til at frembringe fysiske/kemiske data, skal  

 placeres hensigtsmæssigt, være passende udformet og have en  

 tilstrækkelig kapacitet.
 2.	Det fysisk/kemiske forsøgssystems integritet skal  

 sikres.
5.2.	Biologiske 1.	Der skal etableres hensigtsmæssige forhold for opbevaring,  

 anbringelse, håndtering og pleje af biologiske testsystemer, så  

 kvaliteten af data sikres.
2.	Dyre- og plantetestsystemer, der modtages, skal holdes isoleret, til  

 deres sundhedsmæssige tilstand er blevet bedømt.
Konstateres der  

 en usædvanlig dødelighed eller sygelighed, må denne  

 leverance ikke benyttes til forsøg, og eventuelt foretages der  

 aflivning på human vis.
På datoen for forsøgets  

 eksperimentelle igangsættelse skal testsystemerne være helt fri  

 for sygdomme og andre forhold, der kan påvirke forsøgets  

 formål eller gennemførelse.
Testsystemer, der pådrager sig  

 sygdomme eller skader under gennemførelsen af forsøget, skal  

 isoleres, og om nødvendigt behandles for at bevare forsøgets  

 integritet.
Enhver diagnose og behandling af eventuelle sygdomme før  

 eller under et forsøg skal registreres.
 3.	Der skal føres og opbevares optegnelser over testsystemers  

 oprindelse, ankomstdato og tilstand ved ankomsten.
 4.	Biologiske testsystemer skal akklimatiseres en passende periode,  

 inden den første indgivelse/påføring af test- eller  

 referencestoffet.
5.	Bure eller beholdere hørende til testsystemerne skal  

 identificeres korrekt med alle nødvendige oplysninger.
Hvis individer  

 i testsystemet tages ud af deres bure eller beholdere under  

 undersøgelsens gennemførelse, skal de om muligt bære en  

 hensigtsmæssig identifikation.
6.	Bure og beholdere, der anvendes til testsystemer, skal  

 regelmæssigt rengøres og desinficeres.
Alle materialer, der  

 kommer i kontakt med testsystemet, skal være kontamineringsfri på  

 niveauer, som vil kunne påvirke forsøget.
Strøelse til  

 dyr skal skiftes i henhold til god dyreholdspraksis.
Anvendelsen af  

 skadedyrsbekæmpelsesmidler skal dokumenteres.
 7.	Testsystemer, der anvendes i feltforsøg, skal placeres  

 således, at afdrift af sprøjtemidler og tidligere anvendelse af  

 pesticider ikke påvirker forsøget.
6. Test- og referencestoffer 6.1.	Modtagelse, håndtering, prøveudtagning og  

 opbevaring 1.	Der skal opbevares oplysninger om test- og referencestoffers  

 karakterisering, modtagelsesdato, udløbsdato, samt hvilke  

 mængder der er modtaget og anvendt i forsøget.
 2.	Procedurer til håndtering, prøveudtagning og opbevaring  

 skal fastlægges for at sikre homogeniteten og stabiliteten i videst  

 mulig omfang og for at udelukke kontaminering eller forveksling.
 3.	Beholdere til opbevaring skal forsynes med  

 identifikationsoplysninger, udløbsdato og særlige  

 opbevaringsinstruktioner.
6.2.	Karakterisering 1.	Hvert test- og referencestof skal identificeres på passende  

 måde (f.eks. kode, Chemical Abstracts Service Registry Number  

 (CAS-nummer), navn og biologiske parametre).
 2.	Identiteten, herunder batchnummer, renhed, sammensætning,  

 koncentration og andre karakteristika, der på passende vis kan definere  

 hver batch af test- eller referencestoffet, skal angives for hvert  

 forsøg.
 3.	Når teststoffet leveres af en sponsor, skal der være  

 retningslinjer udviklet i samarbejde mellem sponsor og  

 forsøgslaboratoriet, hvormed teststoffets identitet kan  

 verificeres.
 4.	Test- og referencestoffernes stabilitet under opbevarings- og  

 forsøgsbetingelser skal være kendt for alle forsøg.
 5.	Hvis teststoffet indgives med eller anvendes i et vehikel, skal  

 teststoffets homogenitet, koncentration og stabilitet i vehiklet bestemmes.  

 For teststoffer, der anvendes i feltforsøg (f.eks. tankblandinger),  

 kan disse bestemmes ved separate laboratorieforsøg.
 6.	Der skal opbevares en prøve af hver batch af teststoffet til  

 analyseformål for alle undersøgelser, med undtagelse af  

 korttidsforsøg.
7. Standardforskrifter 1.	Et forsøgslaboratorium skal have skriftlige  

 standardforskrifter, som er godkendt af forsøgslaboratorieledelsen, og  

 som har til formål at sikre kvaliteten og integriteten af de data, der  

 frembringes af dette forsøgslaboratorium. Ændringer af  

 standardforskrifter skal godkendes af forsøgslaboratorieledelsen.
2.	Hver enkelt laboratorieenhed skal have standardforskrifter, som er  

 umiddelbart tilgængelige og relevante for de aktiviteter, der finder  

 sted på laboratoriet.
Offentliggjorte lærebøger,  

 analytiske metoder, artikler og manualer kan benyttes som supplement til  

 disse standardforskrifter.
 3.	Afvigelser fra standardforskrifter vedrørende forsøget  

 skal dokumenteres, og de skal bekræftes af forsøgslederen og  

 eventuelle delforsøgsledere, hvor det er relevant.
4.	Standardforskrifterne skal forefindes for, men ikke være  

 begrænset til, følgende kategorier af laboratorieaktiviteter.
De  

 oplysninger, der angives under hver overskrift, skal betragtes som  

 illustrerende eksempler.
1.	Test- og referencestoffer Modtagelse, identifikation, mærkning, håndtering,  

 prøveudtagning og opbevaring.
2.	Apparatur, materialer og reagenser a)	Apparatur:
 Anvendelse, vedligeholdelse, rengøring og kalibrering.
 b)	Computersystemer:
 Validering, drift, vedligeholdelse, sikkerhed, change control og  

 backup.
 c)	Materialer, reagenser og opløsninger:
 Fremstilling og mærkning.
3.	Registrering, rapportering, arkivering og genfinding Kodning af forsøg, dataopsamling, rapportudarbejdelse,  

 indekseringssystemer, datahåndtering inklusive anvendelsen af  

 computersystemer.
4.	Testsystem (hvor det er relevant) a)	Klargøring af lokaler og miljømæssige  

 lokaleforhold for testsystemet.
 b)	Procedurer til modtagelse, overførsel, korrekt placering,  

 karakterisering, identifikation og pleje af testsystemet.
 c)	Forberedelse af testsystemet, observationer og undersøgelser  

 før, under og ved afslutningen af forsøget.
 d)	Håndtering af individer i testsystemet, der er døende  

 eller døde under gennemførelsen af forsøget.
 e)	Indsamling, identifikation og håndtering af prøver og  

 herunder obduktion og histopatologi.
 f)	Placering og fordeling af testsystemer i feltforsøg.
5.	Kvalitetssikringsprocedurer Kvalitetssikringsmedarbejdernes arbejde med planlægning,  

 tilrettelæggelse, gennemførelse, dokumentation og rapportering  

 af inspektioner.
8. Forsøgets gennemførelse 8.1.	Forsøgsplan 1.	Der skal foreligge en skriftlig plan for hvert forsøg, inden  

 forsøget påbegyndes.
Forsøgsplanen skal godkendes med  

 dato og underskrift af forsøgslederen, og  

 kvalitetssikringsmedarbejderne skal kontrollere, at forsøgsplanen  

 efterlever god laboratoriepraksis som angivet i punkt 2.2.b) ovenfor.  

 Forsøgsplanen skal også godkendes af  

 forsøgslaboratorieledelsen og sponsor, hvis den nationale lovgivning  

 eller lovgivningen i det land, hvor forsøget udføres, stiller  

 krav herom.
 2.	a) Tillæg til forsøgsplanen skal begrundes og  

 bekræftes med dato og underskrift af forsøgslederen og opbevares  

 sammen med forsøgsplanen.
 b) Afvigelser fra forsøgsplanen skal beskrives, forklares,  

 bekræftes og dateres rettidigt af forsøgslederen og/eller  

 delforsøgslederen(-ne) og opbevares sammen med forsøgets  

 rådata.
 3.	For korttidsforsøg kan der anvendes en generel  

 forsøgsplan, som ledsages af et forsøgsspecifikt  

 tillæg.
8.2.	Forsøgsplanens indhold Forsøgsplanen skal indeholde, men ikke være  

 begrænset til følgende oplysninger:
1.	Identifikation af forsøget samt test- og referencestoffet a)	en beskrivende titel b)	en redegørelse for forsøgets art og formål c)	identifikation af teststoffet ved hjælp af kode eller navn  

 (IUPAC; CAS-nummer, biologiske parametre osv.) d)	det referencestof, der skal anvendes.
2.	Oplysninger vedrørende sponsor og  

 forsøgslaboratoriet a)	sponsors navn og adresse b)	navn og adresse for alle implicerede forsøgslaboratorier og  

 forsøgssteder c)	forsøgslederens navn og adresse d)	navn og adresse for en eller flere delforsøgsledere med  

 angivelse af de af undersøgelsens faser, som forsøgslederen har  

 uddelegeret, og som delforsøgslederen(-ne) har fået overdraget  

 ansvaret for.
3.	Datoer a)	datoen for forsøgslederens skriftlige godkendelse af  

 forsøgsplanen.
Datoen for forsøgslaboratorieledelsens og  

 sponsors skriftlige godkendelse af forsøgsplanen, hvis den nationale  

 lovgivning eller lovgivningen i det land, hvor forsøget  

 udføres, stiller krav herom b)	de foreslåede datoer for forsøgets eksperimentelle  

 igangsættelse og afslutning.
4.	Forsøgsmetoder Der henvises til den anvendte OECD-forsøgsvejledning eller  

 andre anvendte forsøgsvejledninger eller metoder.
5.	Andre oplysninger (hvis relevant) a)	begrundelse for valget af testsystem b)	karakterisering af testsystemet, f.eks. art, bakteriestamme,  

 understamme, leverandør, antal, kropsvægtinterval, køn,  

 alder og andre relevante oplysninger c)	doseringsmetode og begrundelse for valg af denne d)	doseringsniveauer og/eller koncentration(er), frekvens og varighed  

 af administration e)	udførlige oplysninger om forsøgets udformning og  

 herunder en beskrivelse af forsøgets kronologiske forløb, alle  

 metoder, materialer og betingelser, analysetype og -frekvens, målinger,  

 observationer og undersøgelser, som skal udføres, samt i givet  

 fald statistiske metoder, der skal anvendes.
6.	Optegnelser En liste over alle optegnelser, der skal opbevares.
8.3.	Forsøgets gennemførelse 1.	Hvert forsøg skal forsynes med en entydig identifikation.  

 Alle elementer i forbindelse med dette forsøg skal være forsynet  

 med denne identifikation.
Prøver fra forsøget skal  

 identificeres med henblik på at bekræfte deres oprindelse.  

 Identifikationen skal muliggøre en sporbarhed på en for  

 prøven og forsøget hensigtsmæssig måde.
 2.	Forsøget skal udføres i overensstemmelse med  

 forsøgsplanen.
3.	Alle data, der er frembragt under forsøgets  

 gennemførelse, skal registreres direkte, hurtigt, nøjagtigt og  

 læseligt af den person, som indfører data.
Disse optegnelser  

 skal forsynes med underskrift eller initialer samt dato.
 4.	Enhver ændring i rådata skal udføres på en  

 sådan måde, at den ikke tilslører tidligere optegnelser,  

 den skal begrundes, og personen, der foretager ændringen, skal forsyne  

 den med dato samt underskrift eller initialer.
5.	Data, som frembringes ved direkte computerinput, skal identificeres  

 ved indlæsningen af personen med ansvar for den direkte  

 dataindlæsning.
Computersystemer skal altid udformes således, at  

 fuldstændigt dataspor bevares, så alle ændringer af data  

 kan ses uden at tilsløre de oprindelige data.
Det skal være  

 muligt at føre alle ændringer af data tilbage til de personer,  

 der har foretaget ændringerne, f.eks. ved hjælp af (elektroniske)  

 underskrifter med tidspunkt og dato. Ændringerne skal være  

 begrundede.
9. Rapportering af forsøgsresultater 9.1.	Generelle betragtninger 1.	Der skal udarbejdes en endelig rapport for hvert forsøg.
I  

 tilfælde af korttidsforsøg kan der udarbejdes en standardiseret  

 rapport, som ledsages af et forsøgsspecifikt tillæg.
 2.	Delforsøgsledere eller videnskabsfolk, som udarbejder  

 rapporter i forbindelse med forsøget, skal datere og underskrive  

 dem.
3.	Den endelige rapport skal dateres og underskrives af  

 forsøgslederen for at tilkendegive, at forsøgslederen  

 påtager sig ansvaret for validitet af data.
Det skal angives, hvorvidt  

 principperne for god laboratoriepraksis efterleves.
4.	Korrektioner og tilføjelser til den endelige rapport skal  

 foretages i form af tillæg.
Tillæggene skal klart begrunde  

 årsagen til korrektionerne eller tilføjelserne, og de skal  

 dateres og underskrives af forsøgslederen.
 5.	Omformatering af den endelige rapport med henblik på at  

 opfylde en national myndigheds eller en kompetent myndigheds formkrav i  

 forbindelse med forelæggelse udgør ikke en korrektion,  

 tilføjelse eller tillæg til den endelige rapport.
9.2.	Den endelige rapports indhold Den endelige rapport skal indeholde, men ikke være  

 begrænset til følgende oplysninger:
1.	Identifikation af forsøget samt test- og referencestoffet a)	en beskrivende titel b)	identifikation af teststoffet ved hjælp af kode eller navn  

 (IUPAC; CAS-nummer, biologiske parametre osv.) c)	identifikation af referencestoffet ved navn d)	karakterisering af teststoffet og herunder renhed, stabilitet og  

 homogenitet.
2.	Oplysninger vedrørende sponsor og  

 forsøgslaboratoriet a)	sponsors navn og adresse b)	navn og adresse for alle implicerede forsøgslaboratorier og  

 forsøgssteder c)	forsøgslederens navn og adresse d)	i givet fald navn og adresse for en eller flere  

 delforsøgsledere med angivelse af de uddelegerede faser af  

 forsøget e)	navn og adresse for videnskabelige eksperter, der har bidraget med  

 delrapporter til den endelige rapport.
3.	Datoer Datoer for forsøgets eksperimentelle igangsættelse og  

 afslutning.
4.	QA Statement En erklæring fra kvalitetssikringsenheden, som angiver typen af  

 og datoen for de udførte inspektioner samt de inspicerede faser og  

 datoerne for, hvornår resultaterne af inspektionerne blev forelagt  

 ledelsen, forsøgslederen og eventuelt en eller flere  

 delforsøgsledere.
Denne erklæring skal også  

 bekræfte, at den endelige rapport afspejler rådata.
5.	Beskrivelse af materialer og forsøgsmetoder a)	beskrivelse af anvendte materialer og forsøgsmetoder b)	reference til OECD-forsøgsvejledning eller andre  

 forsøgsvejledninger eller metoder.
6.	Resultater a)	en sammenfatning af resultater b)	alle oplysninger og data, der er stillet krav om i  

 forsøgsplanen c)	præsentation af resultater, herunder beregninger og  

 konstateringer af statistisk signifikans d)	en evaluering og diskussion af resultaterne og en konklusion, hvor  

 det er relevant.
7.	Opbevaring En eller flere lokaliteter, hvor forsøgsplanen, prøver  

 af test- og referencestoffer, øvrige prøver, rådata og  

 den endelige rapport skal opbevares.
10. Arkivering og opbevaring af optegnelser og  

 materialer 10.1.	Følgende skal opbevares i arkiver i en periode, der er  

 fastsat af de kompetente myndigheder:
a)	forsøgsplanen, rådata, prøver af test- og  

 referencestoffer, øvrige prøver og den endelige rapport for  

 hvert forsøg b)	optegnelser over alle inspektioner udført under  

 kvalitetssikringsprogrammet samt oversigtsplanerne (master schedule) c)	optegnelser over medarbejdernes kvalifikationer, træning,  

 erfaring og stillingsbeskrivelse d)	optegnelser og rapporter over vedligeholdelse og kalibrering af  

 apparater e)	dokumentation af computersystemers validering f)	arkivet over alle historiske standardforskrifter g)	optegnelser vedrørende miljøovervågning.
Hvis der ikke er fastsat en opbevaringsperiode, skal det dokumenteres,  

 hvordan der er disponeret over forsøgsmaterialerne.
Når  

 prøver af test- og referencestoffer samt øvrige prøver  

 er bortskaffet inden udløbet af den krævede opbevaringsperiode,  

 skal dette uanset årsagen begrundes og dokumenteres.
Prøver af  

 test- og referencestoffer samt øvrige prøver skal kun  

 opbevares, så længe præparatet er af en sådan  

 kvalitet, at det kan evalueres.
 10.2.	Materialer, der opbevares i arkiverne, skal indekseres  

 således, at det er muligt at opbevare og genfinde dem på en  

 hensigtsmæssig måde.
10.3.	Kun medarbejdere, der er bemyndiget hertil af ledelsen, må  

 have adgang til arkiverne.
Flytning af materialer ind og ud af arkiverne skal  

 registreres på en hensigtsmæssig måde.
 10.4.	Hvis et forsøgslaboratorium eller et kontrakt-arkiv  

 indstiller sin virksomhed og ikke har nogen juridisk efterfølger, skal  

 arkivet overføres til de pågældende sponsorers  

 arkiver.
 1)   

  Bekendtgørelsen indeholder bestemmelser, der gennemfører  

 Rådets direktiv 87/18/EØF af 18. december 1986, EF-Tidende 1987,  

 L 15, s. 29, Rådets direktiv 87/19/EØF af 22. december 1986,  

 EF-Tidende 1987, L 15, s. 31, Rådets direktiv 87/20/EØF af 22.  

 december 1986, EF-Tidende 1987, L 15, s. 34, Rådets direktiv  

 88/320/EØF af 9. juni 1988, EF-Tidende 1988, L 145, s. 35,  

 Kommissionens direktiv 1999/11/EF af 8, marts 1999, EF-Tidende 1999, L 77, s.  

 8 og Kommissionens direktiv 1999/12/EF af 8, marts 1999, EF-Tidende 1999, L  

 77, s. 22.
