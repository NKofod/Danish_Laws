Betænkning afgivet af Skatteudvalget den 22. maj 2003 Betænkning over Forslag til lov om  

 ændring af ligningsloven og personskatteloven (Lavere skat på arbejdsindkomst) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. april 2003 og var til 1.  

 behandling den 9. maj 2003. Lovforslaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 3. marts 2003 dette udkast til  

 udvalget,  

 jf. alm. del  bilag 294. Den 5. maj 2003 sendte skatteministeren de  

 indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Forsikring & Pension og Ældre Sagen.
 Skatteministeren har over for udvalget kommenteret de skriftlige  

 henvendelser til udvalget.
Deputationer Endvidere har Forsikring & Pension mundtligt over for  

 udvalget redegjort for sin holdning til lovforslaget.
Samråd Udvalget har stillet 1 spørgsmål til skatteministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 21. maj 2003. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålet.
Spørgsmål Udvalget har stillet 63 spørgsmål til skatteministeren til  

 skriftlig besvarelse, som denne har besvaret.
Spørgsmål 9-11 er foreløbigt  

 besvaret og forventes endeligt besvaret inden 3. behandling.
3. Emner, udvalget særligt har behandlet Beretning om lovkvalitet og ministres betjening  

 af Folketinget Udvalget har besluttet at afgive en beretning om lovkvalitet og  

 ministres betjening af Folketinget på baggrund af udvalgsbehandlingen af  

 lovforslagene L 175 og L 219, hvor der har været rejst spørgsmål om  

 skatteministerens manglende oversendelse af høringssvar og karakteren af  

 skatteministerens svar til udvalget på stillede spørgsmål.
Beretningen  

 forventes afgivet den 26. maj 2003.
4. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Mindretallet bemærker, at det glæder sig over, at lovforslaget  

 kun indeholder ægte og reelle skattelettelser, hvilket er i klar modsætning  

 til  

 de sidste årtiers skatteforslag, der alle har indeholdt omlægninger og  

 skattestigninger.
Mindretallet beklager, at de øvrige partier ikke har kunnet  

 støtte de første reelle skattelettelser i mere end 20 år.
Endvidere mener mindretallet, at det er positivt, at  

 lovforslaget ikke indeholder stramninger på nogen områder, hverken over for  

 f.eks. boligejere eller i form af højere grønne afgifter.
Tværtimod  

 indeholder  

 lovforslaget reelle skattelettelser til alle beskæftigede.
Ingen stilles  

 dårligere.
Lovforslaget betyder bl.a., at 1 million familier får 5.000-11.000  

 kr. om året i skattelettelser.
 Det har været et mål for mindretallet, at lovforslaget skulle  

 resultere i et øget arbejdsudbud.
Det sikres ved, at grænsen for mellemskat hæves med i alt 48.000  

 kr.
Det betyder, at 750.000 danskere fremover slipper for at betale  

 mellemskat.  

 Den øgede mellemskattegrænse er medvirkende til, at personer på  

 arbejdsmarkedet  

 bliver motiveret til at yde en ekstra indsats.
 Desuden øges deltagelsen på arbejdsmarkedet ved indførelsen af  

 et beskæftigelsesfradrag.
Mindretallet finder det yderst positivt, at lovforslaget  

 medvirker til en øget beskæftigelse.
Det er nødvendigt for at finansiere  

 fremtidens velfærdsbehov og sikre fortsat økonomisk vækst i samfundet.
 Samlet set betyder lovforslaget en skattelettelse på 9,6 mia.  

 kr., og mindretallet noterer sig, at lovforslaget er fuldt finansieret.
Et  

  

 andet mindretal  

  

 i  

 udvalget (S og KRF) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de  

 stillede ændringsforslag.
Socialdemokratiets medlemmer af udvalget konstaterer, at  

 regeringens forslag om såkaldte skattelettelser er socialt skævt, økonomisk  

 uansvarligt og perspektivløst.
Førende økonomer har fastslået, at regeringens  

 politik vil bringe dansk økonomi ind på en »farlig kurs«, og regeringen har  

 ikke under udvalgsbehandlingen fremlagt nogen form for dokumentation af, at  

 forudsætningerne for opgørelsen af det økonomiske råderum på 10,6 mia. kr.  

 frem  

 til 2010 er til stede eller faktisk kan opfyldes.
Regeringens udspil er  

 således  

 helt ufinansieret, og det hænger ganske enkelt ikke sammen, hvilket  

 indebærer,  

 at det eneste sikre resultat er, at der må gennemføres massive offentlige  

 besparelser i velfærdsydelserne, eller at der afdrages mindre på den  

 offentlige  

 gæld, således at regningen sendes videre til de kommende generationer.
Regningen skal jo betales, og indtil nu kan det konstateres, at  

 regeringens politik har forringet de offentlige indtægter med ca. 25 mia. kr.  

 i  

 2010, jf. ministerens svar på spørgsmål nr. 6, bilag 21. Værdierne udhules,  

 samtidig med at minimalstaten toner frem.
Desuden står det klart, at selv med  

 opfyldelse af regeringens forudsætninger om en merbeskæftigelse på ca. 85.000  

 personer og en rekord-lavvækst på 0,5 pct. indebærer regeringens lovforslag,  

 at  

 der i 2010 vil være 7.000 færre offentligt ansatte end i SR-regeringens  

 2010-perspektiv, jf. ministerens svar på spørgsmål 4, bilag 20.  

 Socialdemokraterne har derimod med beslutningsforslag nr.
B 106 om lavere  

 skat  

 på arbejde vist, hvorledes markante skattelettelser  især for lav- og  

 mellemindkomsterne  kan realiseres samtidig med velfærdsforbedringer.
Endelig vil Socialdemokratiet klart understrege, at  

 lovforslagets behandling er udtryk for blokpolitik af værste skuffe  

 kombineret  

 med en særdeles arrogant måde at forholde sig til de stillede spørgsmål fra  

 udvalget på.
Der har således langtfra været tale om en acceptabel  

 lovbehandling.
Det lever ikke op til kravene om lovkvalitet, og det er en  

 stærkt kritisabel behandling af flertallet i Folketingets Skatteudvalg, der  

 har  

 været gennemført, jf.
Skatteudvalgets beretning om lovkvalitet og ministres  

 betjening af Folketinget, som forventes afgivet den 26. maj 2003.
Det er således fuldstændig grotesk, at ministeren i svar til  

 udvalget f.eks. sætter lighedstegn mellem den nordiske, blandingsøkonomiske  

 velfærdsmodel og en gammelkommunistisk, statsdirigeret kommandoøkonomi, jf.  

 ministerens svar på spørgsmål 41, bilag 22, og på spørgsmål 49, bilag 39. Det  

 er utroligt, at ministeren her føler sig kaldet til at kaste sig ud i en  

 fuldstændig formålsløs VU-retorik, hvor konsekvenserne af en fælles  

 finansiering  

 af velfærdssamfundet som »den historiske lære« sættes lig med udviklingen i  

 de  

 østeuropæiske lande før murens fald, samt udviklingen i Rusland og Kina og  

   

 som ekstra trumf  i Nordkorea.
At noget sådant kan forekomme i et  

 officielt  

 ministersvar til et folketingsudvalg i forbindelse med en seriøs  

 lovforberedelse i Danmark, er intet mindre end en skandale.
Men det siger  

 tilsyneladende desværre meget om ministerens argumentationsniveau og hans  

 ministeriums faglige standard.
 En henvisning til Finansministeriets publikation »Fordeling og  

 incitamenter 2002« fra juni 2002 ville nok have været mere relevant, idet det  

 her endnu engang påvises, at kombinationen af det danske skattesystem og de  

 offentlige ydelser sikrer en omfordeling mellem høj og lav og over  

 forskellige  

 livssituationer for den enkelte, hvilket ministeren efterfølgende på fornyet  

 forespørgsel  og efter nærmere omtanke  da også klogeligt  

 bekræfter, jf.  

 ministerens svar på spørgsmål 60, bilag 51, og spørgsmål 63, bilag 55.
Et  

  

 tredje mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
Socialistisk Folkepartis medlem af udvalget finder regeringens  

 såkaldte »skattereform« grundlæggende usympatisk.
Lovforslaget giver mærkbare  

 lettelser til de vellønnede, mens folk i lavtlønsjob kun vil opleve en  

 skattelettelse på få kroner om dagen.
Arbejdsløse, pensionister, studerende  

 og  

 andre på overførselsindkomster vil ikke få en krone i skattelettelser.  

 Endelig  

 er regeringens forslag endnu et i rækken af forslag, der tilgodeser de  

 velstillede ældre på unges bekostning.
Det skal ses i forhold til, at skattelettelserne er groft  

 underfinansierede og hviler på et ekstremt usikkert grundlag.
Derfor vil  

 skattelettelserne  

 betyde, at der sendes en »velfærdsregning« på i gennemsnit flere tusinde  

 kroner  

 til hver enkelt dansker  en regning, der vil ramme de dårligt stillede  

 hårdest  

 i form af bl.a. dyrere busbilletter, mere brugerbetaling på uddannelse og  

 højere  

 takster i daginstitutionerne.
SFs alternativ er klart: Partiet har foreslået massive, fuldt  

 finansierede skattelettelser til lav- og mellemindkomsterne, bl.a. gennem en  

 fuldstændig afskaffelse af bundskatten.
Samtidig rustes skattesystemet bedre  

 til den internationale situation gennem en overflytning af skattebyrden fra  

 indkomst til ejendom, ligesom multinationale selskaber og indtægter fra  

 undergrunden i Nordsøen beskattes langt mere retfærdigt.
Resultatet er, at  

 der  

 frigøres i alt 8 mia. kr. til velfærdsforbedringer.
Det viser, at det kan  

 lade  

 sig gøre at lave socialt retfærdige skattelettelser og samtidig forbedre  

 velfærden.
Enhedslistens medlem af udvalget bemærker, at det vigtigste  

 formål med regeringens og Dansk Folkepartis aftale om forslag til  

 skattelettelser  

 er at øge forskellen mellem arbejdsindkomster og pensionisternes, de  

 arbejdsløses og de syges indkomster.
Det sker i en situation, hvor vi kan  

 konstatere, at forskellen på løn og dagpenge er steget dramatisk i løbet af  

 de  

 sidste 20 år, og at dagpengemodtagerne i dag kan købe betydelig mindre for  

 deres dagpenge, end de kunne i 1982. Hertil kommer, at timelønnen ifølge  

 Dansk  

 Arbejdsgiverforenings årlige strukturstatistik er steget med i gennemsnit 3,8  

 pct. i årene 1992-2001. I samme periode er overførselsindkomsterne steget med  

 1,6 pct. i gennemsnit pr. år.
Det vil sige, at lønningerne er steget mere end  

 dobbelt så meget som overførselsindkomsterne.
Derfor afviser Enhedslisten enhver tanke om, at der skal  

 gennemføres skattelettelser, hvor de fattigste ikke får glæde af disse.  

 Konsekvenserne af den øgede forskel mellem løn og dagpenge vil da også være  

 et  

 pres på mindstelønnen og de lavtlønnedes lønninger.
Det er jo sådan, at jo  

 dårligere vilkår de arbejdsløse får, jo dårligere vilkår er de villige til at  

 acceptere at arbejde under.
Lovforslaget overholder heller ikke Venstres og Dansk  

 Folkepartis løfter om, at det skal være dem, der har de laveste  

 lønindkomster,  

 som skal have størst glæde af skattelettelserne.
Realiteten er, at man skal  

 tjene 250.000 kr. om året for at få det maksimale udbytte.
Alle, der tjener  

 mindre  herunder kassedamerne  får betydelig mindre ud af dette  

 forslag end  

 millionæren.
De 10 mia. kr., som dette forslag kommer til at koste, kan  

 heller ikke undgå at føre til forringelser i velfærden.
Ganske vist hævder  

 regeringen, at pengene stammer fra det såkaldte »råderum« og derfor ikke vil  

 føre til sociale nedskæringer  og man hævder også, at kommuner og amter  

 vil  

 blive holdt skadesløse, men det holder ikke.
Regeringen baserer sin økonomi  

 på  

 en forventning om, at beskæftigelsen skal øges med 85.000. Ifølge regeringens  

 bemærkninger til lovforslaget vil dette føre til en øget beskæftigelse på ca.  

 4.000  og så vil de, der allerede er i beskæftigelse, arbejde noget  

 mere.  

 Enhedslisten tror ikke meget på den effekt, men der er i hvert fald langt op  

 til de 85.000, som er forudsætningen for, at regeringens økonomiske politik  

 hænger sammen.
Derfor vil dette lovforslag medvirke til, at der i de kommende  

 år bliver skåret endnu mere ned på den offentlige service og velfærd. Øget  

 brugerbetaling, dårligere kvalitet i skoler, i daginstitutioner og i  

 ældreplejen.
Det er konsekvensen af regeringens politik  og også af  

 dette  

 forslag.
Alternativet til denne uansvarlige økonomiske politik er at  

 gennemføre en radikal omlægning af skatten i Danmark, således at de  

 multinationale selskaber, nordsøenergien og de rige, der i dag unddrager sig  

 at  

 betale deres bidrag til fællesskabet, tvinges til dette.
Det forudsætter også  

 en ophævelse af skattestoppet for de arbejdsfri indkomster, som stammer fra  

 værdistigninger på jord og fast ejendom, og en tilbagerulning af den lange  

 række af skattelettelser for erhvervslivet og indførelse af nye  

 skattefiduser,  

 som regeringen har gennemført, siden den trådte til.
 Et  

  

 fjerde mindretal  

  

 i  

 udvalget (RV) vil ved 3. behandling stemme hverken for eller imod  

 lovforslaget  

 og de stillede ændringsforslag.
Det Radikale Venstres medlem af udvalget bemærker, at Det  

 Radikale Venstre i flere år har presset på for at få skattelettelser på  

 arbejde.
Som udgangspunkt er det derfor meget positivt, at regeringen har  

 fremsat et lovforslag, der giver (små) skattelettelser på arbejde.
Men  

 udformningen af lovforslaget er desværre uheldig.
Kombinationen af  

 lovforslagets rigtige overordnede sigte og dets uheldige elementer gør, at  

 Det  

 Radikale Venstre stemmer hverken for eller imod lovforslaget.
Det Radikale  

 Venstre har tre hovedanker mod lovforslaget:
 1) Skattelettelserne på arbejde er alt for små og indfases over  

 for lang en periode  derfor vil lettelserne ikke have den  

 arbejdsudbudseffekt,  

 som er helt nødvendig for at sikre velfærdssamfundets fremtid.
 2) Lovforslaget er alt for kompliceret, både hvad angår  

 udformningen af jobfradraget og ændringerne i beregningerne af  

 registreringsafgiften (sidstnævnte er en del af skatteaftalen, men er fremsat  

 i  

 et særskilt lovforslag  L 220).
 3) Regeringen har ikke anvist betryggende  

 finansieringsmuligheder, men kun lovet at være tilbageholdende med de  

 offentlige udgifter de næste 6 år.
Hvis ikke finansieringen findes, er lettelsen direkte  

 uansvarlig.
Det Radikale Venstre vil således hverken lægge stemmer til en  

 øget  

 gældsættelse af det danske samfund eller besparelser på centrale  

 velfærdsydelser.
 Det Radikale Venstre havde håbet, at regeringen havde valgt at  

 satse rent og sænke marginalskatten ved at følge den radikale  

 førsteprioritet.  

 Så kunne danskerne i løbet af 3 år have haft en maksimal skat på 42 pct. for  

 alle indkomster under 520.000 kr. og have fået en arbejdsudbudseffekt på ca.  

 70.000  ifølge beregninger fra Finansministeriet og Dansk Industri.
I forsøget på at overtale regeringen til mere meningsfulde  

 skattelettelser på arbejde har Det Radikale Venstre imidlertid også foreslået  

 regeringen et jobfradrag på 12,5 pct.
Regeringens lovforslag er kun 2,5 pct.  

 Et  

 jobfradrag på 12,5 pct. vil stort set svare til at afskaffe bundskatten for  

 beskæftigede.
Hermed ville man én gang for alle få gjort op med den  

 skævvridning, at det for mange mennesker ikke kan betale sig at arbejde.
I  

 stedet for en lettelse på kun 1.665 kr. om året for indkomster på 200.000 kr.  

 kunne regeringen have givet en lettelse på over 8.000 kr. for alle med  

 indkomster fra 200.000 kr. om året og opefter.
Et jobfradrag på 12,5 pct.  

 ville  

 give et øget arbejdsudbud svarende til 20.000 ekstra job, mens regeringens  

 lovforslag kun får øget arbejdsudbuddet med 9.000, når skattereformen er  

 fuldt  

 indfaset i 2007. Modellen kunne finansieres ved at overholde skattestoppet,  

 bruge regeringens afsatte beløb, droppe lettelserne på mellemskatten, fjerne  

 diverse særordninger og gennemføre den radikale ældrecheck i stedet for Dansk  

 Folkepartis meget lidt målrettede ældrecheck.
Dette ville give i alt 19,8  

 mia.  

 kr. til et effektfuldt jobfradrag.
Desværre har regeringen sat sig mellem to stole og valgt en  

 model, som kun har en yderst begrænset effekt på arbejdsudbuddet og de  

 lavtlønnedes motivation.
Det er både uambitiøst og trist for det danske  

 samfunds fremtid, hvis regeringen  som proklameret  med dette  

 lovforslag  

 mener at have indfriet behovet for skattereformer i de næste mange år.
Det  

 Radikale Venstre agter derfor at fastholde presset for en markant  

 skattereform  

 med en troværdig finansiering, der for alvor letter skatten på arbejde, og  

 som  

 dermed sikrer velfærden.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 mindretal  

  

 (V, DF og KF):
 1)  

  

 Titlen affattes således:
»Forslag til Lov om ændring af  

 kildeskatteloven, ligningsloven og personskatteloven (Lavere skat på arbejdsindkomst)«.
[Konsekvensændring som følge af ændringsforslag nr. 2] Ny paragraf 2)  

  

 Før § 1 indsættes som ny paragraf:
»§ 01 I lov om opkrævning af indkomstskat samt kommunal og  

 amtskommunal ejendomsværdiskat for personer m.v. (kildeskat), jf.  

 lovbekendtgørelse nr. 678 af 12. august 2002, som senest ændret ved § 5 i lov  

 nr. 232 af 2. april 2003, foretages følgende ændring:
 1.  

  

 I  

  

 § 5 B  

  

 indsættes efter stk. 1 som nyt  

 stykke:
»Stk. 2.  

  

 Ved opgørelsen  

 af den skattepligtige indkomst gives fradrag på 2,5 pct., jf. dog 2. pkt., af  

 vederlag m.v. som nævnt i § 8, stk. 1, litra a, b, d, e og g, og § 10 i lov  

 om  

 en arbejdsmarkedsfond med fradrag af bidrag og præmier til pensionsordninger  

 m.v. omfattet af § 18 i pensionsbeskatningsloven, forudsat at den pågældende  

 er  

 omfattet af social sikringslovgivning i udlandet, jf. § 7, stk. 3 eller 4, i  

 lov om en arbejdsmarkedsfond.
Såfremt beregningen medfører, at fradraget er  

 negativt, sættes fradraget til 0 kr. for det pågældende indkomstår.
Fradraget  

 opgjort efter 1. og 2. pkt. kan sammen med et eventuelt fradrag opgjort efter  

 ligningslovens § 9 J højst udgøre et grundbeløb på 3.700 kr. i indkomståret  

 2004, 3.900 kr. i indkomståret 2005, 4.150 kr. i indkomståret 2006 og 4.350 i  

 indkomståret 2007 og efterfølgende indkomstår.
Grundbeløbene reguleres efter  

 personskattelovens § 20.« Stk. 2 og 3 bliver herefter stk. 3 og 4.« [Indførelse af fradrag i den skattepligtige indkomst svarende  

 til beskæftigelsesfradraget for grænsegængere omfattet af social  

 sikringslovgivning i udlandet] Til § 1 3)  

  

 Før nr. 1 indsættes som nyt nummer:
 »01.  

  

 I  

  

 § 8 M, stk. 2,  

  

 indsættes efter 1. pkt.  

 som nye punktummer:
»De pågældende personer gives endvidere ved opgørelsen af den  

 skattepligtige indkomst fradrag på 2,5 pct., jf. dog 3. pkt., af vederlag  

 m.v.  

 som nævnt i § 8, stk. 1, litra a, b, d, e og g, og § 10 i lov om en  

 arbejdsmarkedsfond med fradrag af bidrag og præmier til pensionsordninger  

 m.v.  

 omfattet af § 18 i pensionsbeskatningsloven.
Såfremt beregningen medfører, at  

 fradraget er negativt, sættes fradraget til 0 kr. for det pågældende  

 indkomstår.
Fradraget opgjort efter 2. og 3. pkt. kan sammen med et eventuelt  

 fradrag opgjort efter § 9 J højst udgøre et grundbeløb på 3.700 kr. i  

 indkomståret 2004, 3.900 kr. i indkomståret 2005, 4.150 kr. i indkomståret  

 2006  

 og 4.350 i indkomståret 2007 og efterfølgende indkomstår.
Grundbeløbene  

 reguleres efter personskattelovens § 20.«« [Indførelse af fradrag i den skattepligtige indkomst svarende  

 til beskæftigelsesfradraget for fuldt skattepligtige omfattet af social  

 sikringslovgivning i udlandet] 4)  

  

 I den under  

  

 nr. 1  

  

 foreslåede  

  

 § 9 J, stk.  

 1,  

  

 indsættes efter 1. pkt. som nyt punktum:
»Ved opgørelsen af den skattepligtige indkomst gives endvidere  

 fradrag på 2,5 pct., jf. dog stk. 2, af vederlag m.v. som nævnt i § 8, stk.  

 1,  

 litra a, b, d, e og g, i lov om en arbejdsmarkedsfond med fradrag af bidrag  

 og  

 præmier til pensionsordninger m.v. omfattet af § 18 i  

 pensionsbeskatningsloven  

 til personer, som er skattepligtige efter kildeskattelovens §§ 1 eller 2,  

 forudsat de nævnte vederlag m.v. udbetales af arbejdsgivere m.v. omfattet af  

 kildeskattelovens § 44 eller gennem en befuldmægtiget i medfør af  

 kildeskattelovens § 46, stk. 5.« [Indførelse af fradrag i den skattepligtige indkomst svarende  

 til beskæftigelsesfradraget for fuldt og begrænset skattepligtige ansat hos  

 udenlandske arbejdsgivere uden hjemting eller fast driftssted her i landet  

 m.fl.] Bemærkninger Til nr. 1 Ændringsforslaget om at ændre lovforslagets titel er en  

 konsekvens af ændringsforslag nr. 2, hvor der foreslås en ændring af  

 kildeskatteloven.
Til nr. 2, 3 og 4 Ifølge lovforslaget er beskæftigelsesfradraget afgrænset til at  

 omfatte personer, der er bidragspligtige efter arbejdsmarkedsfondsloven, og  

 fradraget beregnes som 2,5 pct. af det indkomstgrundlag, som der betales  

 arbejdsmarkedsbidrag af.
 Personer beskæftiget i Danmark, der er fritaget for pligten til  

 at betale arbejdsmarkedsbidrag, f.eks. fordi de er omfattet af social  

 sikringslovgivning i udlandet, vil, som lovforslaget er udformet, ikke kunne  

 opnå beskæftigelsesfradrag.
 Anvendelsen af arbejdsmarkedsbidragsgrundlaget for beregning af  

 beskæftigelsesfradraget sikrer dels en målretning mod erhvervsaktive  

 personer,  

 dels at de nødvendige oplysninger for beregning af fradraget allerede er  

 kendt  

 af skattemyndighederne, hvorved det undgås, at arbejdsgiverne og skatteyderne  

 pålægges nye administrative byrder i form af udvidet indberetningspligt og  

 selvangivelsespligt.
 For at imødegå en eventuel uoverensstemmelse med EU-rettens  

 regler om fri bevægelighed og forbud mod diskrimination er det imidlertid  

 nødvendigt, at fuldt skattepligtige lønmodtagere og selvstændigt  

 erhvervsdrivende samt tilsvarende erhvervsaktive grænsegængere, som er  

 omfattet  

 af social sikringslovgivning i udlandet og dermed er fritaget for pligten til  

 at betale arbejdsmarkedsbidrag, opnår et fradrag i den skattepligtige  

 indkomst  

 svarende til det foreslåede beskæftigelsesfradrag.
Tilsvarende gælder fuldt skattepligtige eller begrænset  

 skattepligtige lønmodtagere, der udfører beskæftigelse for udenlandske  

 arbejdsgivere uden hjemting eller fast driftssted her i landet, ambassader og  

 internationale organisationer.
Selv om de pågældende som udgangspunkt er  

 omfattet af social sikringslovgivning i Danmark, har de ikke pligt til at  

 betale arbejdsmarkedsbidrag efter gældende regler, og de opnår følgelig ikke  

 ret til beskæftigelsesfradrag.
 Arbejdsmarkedsfondsloven tager ikke højde for disse  

 ansættelsesforhold, hvor lønnen på grund af arbejdsgiverens forhold udbetales  

 som B-indkomst uden forudgående indeholdelse af A-skat og  

 arbejdsmarkedsbidrag  

 eller som A-indkomst, hvor A-skatten efter virksomhedens eget valg indeholdes  

 af en såkaldt »frivillig befuldmægtiget« med hjemting her i landet.
De foreslåede ændringer af kildeskattelovens § 5 B og  

 ligningslovens § 8 M sikrer, at grænsegængere og fuldt skattepligtige  

 omfattet  

 af social sikringslovgivning i udlandet, i det omfang det følger af  

 lovvalgsreglerne i EU-forordning 1408/71 om social sikring og mellemfolkelige  

 aftaler, som Danmark har tiltrådt, gives et fradrag ved opgørelsen af den  

 skattepligtige indkomst svarende til beskæftigelsesfradraget.
Endvidere  

 foreslås en maksimeringsregel, således at en person, der i løbet af et  

 indkomstår f.eks. skifter job, og som derfor kan være berettiget til både et  

 beskæftigelsesfradrag efter den foreslåede § 9 J i ligningsloven og et  

 fradrag  

 efter den foreslåede § 8 M, stk. 2, i samme lov, kun kan opnå et samlet  

 fradrag  

 svarende til det foreslåede loft over beskæftigelsesfradraget.
Den foreslåede tilføjelse i ligningslovens § 9 J udvider  

 yderligere kredsen af lønmodtagere, som kan opnå beskæftigelsesfradrag.
Det  

 drejer sig om lønmodtagere beskæftiget hos udenlandske arbejdsgivere uden  

 hjemting og fast driftssted i Danmark, i internationale organisationer og på  

 ambassader.
 Da de pågældende personer ikke betaler arbejdsmarkedsbidrag, er  

 det nødvendigt at fastsætte et tilsvarende beregningsgrundlag for  

 beskæftigelsesfradraget for at sikre målretningen til erhvervsaktive  

 personer.  

 Det foreslås derfor, at beregningsgrundlaget for beskæftigelsesfradraget  

 udgøres af indkomster, der stammer fra erhvervsaktivitet, svarende til de  

 vederlag m.v., som medregnes til bidragsgrundlaget for lønmodtagere m.fl. og  

 selvstændigt erhvervsdrivende omfattet af bidragspligten efter  

 arbejdsmarkedsfondsloven.
De statslige told- og skattemyndigheder er ikke i besiddelse af  

 de fornødne indkomstoplysninger m.v. til at beregne beskæftigelsesfradraget.  

 Det vil derfor være nødvendigt at udvide selvangivelsespligten for denne  

 personkreds.
For at begrænse udgifterne til edb-tilretninger hos ToldSkat  

 mest  

 muligt vil de pågældende personer selv skulle beregne og selvangive  

 fradraget.
 Der foreligger ikke tilgængelige statistiske oplysninger om de  

 personer, der omfattes af ændringsforslaget, men det skønnes at være en  

 begrænset personkreds.
 Det skønnes, at provenutabet af beskæftigelsesfradraget, der  

 efter ændringsforslaget tillige gives til fuldt skattepligtige og  

 grænsegængere, der er socialt sikret i udlandet, samt lønmodtagere ansat hos  

 udenlandske arbejdsgivere uden hjemting eller fast driftssted i Danmark  

 m.fl.,  

 vil være af en meget beskeden størrelsesorden.
 Ændringsforslaget skønnes at medføre yderligere udgifter i  

 ToldSkat til edb-tilretning på 1,3 mio. kr. og ca. 400.000 kr. til  

 information.
 Ændringerne har virkning fra og med indkomståret 2004.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 219 Bilagsnr.
