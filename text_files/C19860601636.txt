 § 1.  Overenskomstens område.
 Nærværende overenskomst omfatter korassistenter beskæftiget ved Det kgl.  

 Teater.
 Stk. 2.  Antagelse som korassistent kan kun finde sted  

 efter at prøve er aflagt på teatret i overensstemmelse med de til enhver tid  

 gældende retningslinier for antagelse.
 § 2.  Medvirken i prøver.
Underretning til korassistenterne om deres medvirken i prøver foretages af  

 korregissøren samt ved opslag på teatret.
Dette gælder også ved ændringer og  

 afbestillinger.
Opslag af prøvesedler finder sted efter de til enhver tid for  

 det faste kor gældende regler.
Stk. 2.  Prøvesedlen skal indeholde angivelse af  

 tidspunkterne for påbegyndelse og afslutning af en prøve.
Korassistenterne er  

 dog forpligtet til så vidt muligt at fortsætte ud over det anførte  

 sluttidspunkt, såfremt dette måtte være nødvendigt af hensyn til  

 prøveforløbet.
 Det på prøvesedlen anførte sluttidspunkt lægges til grund for  

 honorarberegningen, uanset om prøven slutter tidligere.
 Stk. 3.  De medvirkende i en prøve skal være parat til  

 at begynde prøvearbejdet i det lokale og nøjagtigt på det tidspunkt, der er  

 fastsat.
Stk. 4.  Ved prøver på scenen skal de medvirkende dog  

 ikke indfinde sig på scenen, før dette varsles ved ringning eller på anden  

 måde.
Varslet gives fem minutter før prøvens begyndelse.
 § 3.  Medvirken i forestillinger.
Korassistenterne er pligtige selv at holde sig underrettet om, hvornår  

 deres medvirken i en løbende forestilling er påkrævet.
Korassistenternes  

 medvirken i en løbende forestilling anses som endeligt bestilt på det  

 tidspunkt, da teatrets repertoireplan for den kommende uge offentliggøres.
 § 4.  Aflønning for prøver m.v.
 For dagprøver betales på hverdage mellem kl. 8.00 og kl. l8.00 kr. 240,74  

 for indtil to timer og derefter med kr. 60,l7 pr. påbegyndt halve time.
Stk. 2.  Aftenprøver på indtil 3 timer mellem kl. l8.00  

 og kl. 24.00 betales som forestilling.
Overtid betales som anført under § 9.
 Stk. 3.  Til prøver på søn- og helligdage ydes et tillæg  

 på 25 pct. af dagprøvebetalingen.
 Stk. 4.  For prøver, hvor kostumering og maskering  

 forlanges, ydes et tillæg på kr. 60,l7.
Stk. 5.  Prøvning af kostume bør foregå inden for  

 prøvetiden.
I modsat fald ydes et vederlag herfor på kr. 60,l7 pr. påbegyndt  

 time.
 § 5.  Aflønning for forestillinger.
 Honorar for en korassistents medvirken i en offentlig forestilling, eller  

 hvad der må ligestilles hermed, i indtil 3 timer inden kl. 23.00 er kr.  

 4l6,08.
 § 6.  Betaling for båndindspilning.
 Båndindspilning betales med kr. 2l2,42 pr. time, dog mindst for 3 timer.
 Stk. 2.  Båndafspilning ved forestillinger og lignende  

 betales med 50 pct. af det vederlag, som korassistenten ville have opnået ved  

 direkte medvirken i forestillingen, dog højst for 3 timer.
 Stk. 3.  Intern afspilning af bånd honoreres ikke.
 § 7.  Regulering.
 De i overenskomsten nævnte honorarer reguleres fortsat som statens  

 tjenestemænds særlige og generelle tillæg, jfr. lønjusteringsaftalens § l6.
 § 8.  Dyrtidsregulering.
 For hver fulde 3 points udsving i reguleringspristalllet udover l00  

 (januar l975 = l00) forhøjes eller nedsættes honorarerne med 60 øre pr. time  

 (dog maximalt l.248 kr. pr. år).
 Stk. 2.  Ved udsving i reguleringspristallet på fulde 2  

 points under l00 optages forhandling om reguleringens form.
 § 9.  Overtidsbetaling.
Overtid betales med kr. 69,35 pr. påbegyndt halve time i tiden indtil kl.  

 24 (indtil 5 minutters overtid umiddelbart efter kl. 23 honoreres dog ikke).  

 Overtid efter kl. 24 betales med kr. 69,35 pr. påbegyndt kvarte time.
Overtid  

 beregnes i forhold til en forestillings faktiske sluttidspunkt.
 § l0.  Tourneer.
Korassistenters medvirken under tourneer betales efter de sædvanlige  

 takster for såvel prøver som forestillinger.
Rejsepenge og diæter betales  

 efter de til enhver tid gældende regler for det faste kor.
Stk. 2.  For afrejsedagen ydes almindelig aftenbetaling,  

 selv om der ikke spilles på denne dag.
Såfremt der spilles på afrejsedagen,  

 ydes der intet særligt tillæg herfor.
Stk. 3.  Såfremt der beordres afrejse inden kl. 24 dagen  

 før en forestilling, ydes almindelig aftenbetaling, såfremt den pågældende  

 ikke har medvirket i aftenens forestilling.
Hvis afrejsetidspunktet skyldes  

 eget ønske, ydes intet honorar.
 Stk. 4.  Strækker en tourn e sig ud over en enkelt dag,  

 ydes der på alle tourneens øvrige dage - bortset fra hjemrejsedagen - uanset  

 om der spilles eller ej, almindelig aftenbetaling (svarende til en daglig  

 forestilling).
 Stk. 5.  På hjemkomstdagen ydes almindelig  

 aftenbetaling, såfremt hjemkomsten finder sted til Københavns hovedbanegaard  

 eller lignende centralt beliggende sted senere end kl. l4.
 § ll.  Afbestilling m.v.
Teatret kan afbestille eller ændre tidspunktet for en aftalt medvirken med  

 et varsel på mindst 48 timer.
Sker afbestilling med kortere varsel, skal  

 korassistenterne have fuld betaling.
 Skulle medvirken i en forestilling have fundet sted på en lørdag, en søn-  

 eller helligdag eller nytårsaften, betales dog - uanset aflysningstidspunktet  

 - fuldt honorar for hele den bestilte medvirken.
Stk. 2.  Varig afbestilling af en eller flere  

 assistenter kan normalt kun finde sted under indstudering af en forestilling  

 og ingensinde senere end umiddelbart efter afsluttende generalprøve.
Finder  

 en sådan afbestilling alligevel sted på et senere tidspunkt, og skyldes  

 afbestillingen ikke assistentens sygdom eller en ham tilregnelig årsag,  

 herunder gentagne tilfælde af forfald som følge af engagement andetsteds,  

 skal teatret betale halvt forestillingshonorar til den/de pågældende  

 assistenter det antal gange, forestillingen opføres i den pågældende sæson.  

 Derefter har teatret ret til frit at disponere, hvad fremtidige opførelser af  

 forestillingen angår.
 Stk. 3.  Teatret skal ligeledes være berettiget til ved  

 en sæsons afslutning at meddele en korassistent, at teatret ønsker at frigøre  

 sig for hans medvirken i en bestemt forestilling for fremtiden.
 Stk. 4.  Såfremt en forestilling har hvilet mindst een  

 sæson, er teatret frit stillet.
 § l2.  Sygdom.
 Er en korassistent på grund af sygdom forhindret i at deltage i en  

 planlagt forestilling, udbetales honorar for de prøver, som den pågældende  

 korassistent har deltaget i, eventuelt mod forevisning af lægeattest.
 § l3.  Feriegodtgørelse.
 Korassistenterne har ret til feriegodtgørelse efter ferielovens  

 almindelige bestemmelser.
 § l4.  Særlig bestemmelse.
 En korassistent er underkastet de til enhver tid for et medlem af det  

 faste kor givne forskrifter og regulativmæssige bestemmelser, med mindre  

 andet fremgår af nærværende overenskomst.
 § l5.  Overenskomstens løbetid.
 Nærværende overenskomst træder i kraft med virkning fra den l. juli l985  

 og er gældende, indtil den med 3 måneders varsel opsiges til ophør ved  

 udgangen af et teaterår (30/6).
 Overenskomsten kan dog tidligst opsiges til udgangen af teateråret  

 l986/87, den 30. juni l987.
København, den 2. januar 1987 Foreningen af Assistenter ved Det kgl.
Operakor Birger Brandt Finansministeriet P.M.V.
 E.B.
Liselotte Christensen BILAG Honorarer pr. l. oktober l984 De anførte grundbeløb procentreguleres fra og med l. april l985 med de  

 satser, som fremgår af finansministeriets lønoversigter.
 Aflønning for prøver m.v., 236,06 kr.
pr. påbegyndt l/2 time udover 2 timer, jfr. § 4, stk. l 59,00 kr.
Aflønning for forestillinger i indtil 3 timer, jfr. § 5 407,94 kr.
 Betaling for båndindspilning pr. time, jfr. § 6 208,29 kr.
 Overtidsbetaling, jfr. § 9 68,00 kr.
