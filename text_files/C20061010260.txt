Vejledning  

 om statsforvaltningens mødevirksomhed i samværssager og praksis for  

 fastsættelse  

 af samvær Indholdsfortegnelse:
 1.
Indledning 2.
Sagsbehandlingen 2.1.
Hvornår skal der indkaldes til vejledningsmøde? 2.2.
Indholdet af vejledningsmøder 2.3.
Sagens behandling efter et vejledningsmøde 2.4.
Sagens videre forløb når forældrene ikke er blevet enige 3.
Samværets omfang 3.1.
Overordnet om samvær 3.2.
Normalsamvær i praksis 3.3.
Samvær med små børn 3.4.
Optrapning af samværet 4.
Vilkår for  

 samværet 4.1.
Afhentning og aflevering af barnet 4.2.
Transport og transportudgifter 4.3.
Overvågning af samværet 5.
Ændring af et  

 fastsat eller aftalt samvær 6.
Afslag på og  

 ophævelse af samvær 7.
Særligt om  

 førstegangsfastsættelse af samvær 8.
Midlertidigt  

 samvær 9.
Samtaler med børn 10.
Anden kontakt 11.
Diverse 12.
Overgangsregler,  

 ikrafttræden 1. Indledning Denne vejledning gennemgår den nye måde, hvorpå  

 statsforvaltningen skal indlede en sag om samvær fra den 1. januar 2007  

  bl.a.  

 med fokus på mødevirksomhed og forligsbestræbelser.
Desuden indeholder den en  

 sammenskrivning af praksis for fastsættelse af samvær, ligesom der orienteres  

 om domstolenes kompetence til også at træffe afgørelser om samvær.  

 Vejledningen  

 skal sammenholdes med vejledning nr. 11049 af 1999 om behandling af  

 samværssager, der fortsat vil gælde med de ændringer, der følger af denne  

 vejledning.
Der henvises endvidere til vejledning om statsforvaltningens  

 behandling af sager om forældremyndighed og vejledning om statsforvaltningens  

 behandling af sager om separation og skilsmisse.
I disse vejledninger  

 gennemgås  

 bl.a. formålet med den familieretlige strukturreform.
Reformen indebærer i forhold til behandling af samværssager, at  

 der er fokus på, at disse sager behandles sammen med de øvrige områder  

 (forældremyndighed mv.), og at der dermed opnås en samlet løsning på  

 problemstillingerne.
Målet er endvidere, at flere forældre selv når frem til  

 en  

 løsning på samværskonflikten og dermed reducerer antallet af  

 samværsafgørelser  

 hos myndighederne.
Statsforvaltningens indsatsområde skal derfor i endnu  

 højere  

 grad være rettet mod forligsbestræbelserne, således at der kun træffes  

 afgørelse, når muligheden for en forligsmæssig løsning må anses for at være  

 udtømt.
Det skal understreges, at statsforvaltningen selv tilrettelægger  

 forligsbestræbelserne i den enkelte sag.
Denne vejledning indeholder en  

 beskrivelse af sagsgangen i typiske sager.
Den er derfor ikke  

 udtømmende i  

 forhold til de muligheder, som statsforvaltningen har for at medvirke til  

 forligsmæssige løsninger.
 Det bemærkes, at alle henvisninger nedenfor er til lov om  

 forældremyndighed og samvær, medmindre andet fremgår.
2. Sagsbehandlingen Hvis forældrene ikke på forhånd er enige om samværet (og  

 eventuelt forældremyndigheden), indkaldes de normalt til et vejledningsmøde.  

 Formålet med vejledningsmødet er at finde frem til løsninger om barnets  

 fremtid,  

 som er til barnets bedste.
Det er  

 derfor også vigtigt, at statsforvaltningen på et så tidligt tidspunkt som  

 muligt under sagen inddrager barnet.
Dette kan ske gennem samtaler efter § 29  

 b  

 eller gennem tilbud om børnesagkyndig rådgivning eller konfliktmægling efter  

 §  

 29. Herved sikres, at barnets holdninger og synspunkter indgår i grundlaget  

 for  

 en eventuel forligsmæssig løsning af sagen, og at forældrene fastholder fokus  

 på barnets behov.
Indhentelse af en børnesagkyndig erklæring kan i nogle  

 tilfælde være et relevant og nødvendigt instrument i forsøget på at opnå en  

 aftale mellem forældrene.
En sådan undersøgelse vil i de fleste tilfælde også  

 belyse barnets holdninger og ønsker.
Det vil i visse samværssager - navnlig i de nye samværssager,  

 der umiddelbart vurderes som tunge - være hensigtsmæssigt ud over  

 en juridisk  

 sagsbehandler at lade en børnesagkyndig deltage i vejledningsmødet.
Herved  

 får  

 forældrene mulighed for at få deres spørgsmål besvaret af sagsbehandlere med  

 de  

 nødvendige tværfaglige kompetencer.
Dette vil kunne medvirke til, at  

 problemerne kan afklares og løses allerede i vejledningsmødet.
Herved kan der  

 spares tid og ressourcer.
Ved sagens visitering til vejledningsmøde skal det  

 derfor altid overvejes, om der udover den juridiske sagsbehandler skal  

 deltage  

 en børnesagkyndig.
Det er i øvrigt vigtigt, at der skabes en god kontakt til begge  

 forældre under mødet, og at der afsættes den fornødne tid til mødet.
Det er  

 også helt centralt, at sagsbehandleren og den børnesagkyndige forud for mødet  

 har talt om, hvordan de vil gribe mødet an.
2.1. Hvornår skal der indkaldes til vejledningsmøde? Det fremgår af lovens § 28, stk. 2, at forældrene skal  

 indkaldes til et vejledningsmøde, hvis de er uenige om samværet, jf. lovens §  

 28, stk. 1. Dette gælder dog ikke, hvis anmodningen alene vedrører § 18  

 (retten  

 til anden kontakt).
Pligten til at indkalde til et møde gælder også i de  

 samværssager, der umiddelbart anses for at være uløselige.
Det betyder  

 navnlig,  

 at forældrene skal indkaldes til et vejledningsmøde,  

  

 når der første gang  

  

 rettes henvendelse til statsforvaltningen om  

 samvær.
Statsforvaltningen skal således ikke forinden indkaldelsen iværksætte  

 en egentlig sagsbehandling med høring af den anden forælder mv.
Ansøgningen  

 om  

 fastsættelse af eller ændring af samværet kan dog sendes til den anden  

 forælder  

 sammen med indkaldelsen.
 Efter modtagelsen af henvendelsen indkaldes forældrene hurtigst  

 muligt og inden 14 dage til et vejledningsmøde, der så vidt muligt skal  

 afholdes inden 30 dage efter modtagelse af henvendelsen.
 Indkaldelse til et vejledningsmøde skal som udgangspunkt  

 indeholde følgende punkter:
 1.  

 	  

 Tid og sted for  

 vejledningsmødet.
 2.  

 	  

 Mødets forventede  

 varighed.
 3.  

 	  

 Hvem der skal  

 kontaktes ved eventuelt afbud.
 4.  

 	  

 Oplysning om, at begge  

 parter er indkaldt til mødet.
 5.  

 	  

 Muligheden for  

 tolkebistand.
 6.  

 	  

 Hvilken dokumentation  

 forældrene evt. skal medbringe.
 7.  

 	  

 Hvem der deltager fra  

 statsforvaltningen, herunder deres profession.
Efter lovens § 28, stk. 3, kan statsforvaltningen i særlige  

 situationer undlade at indkalde til møde, hvis det er unødvendigt eller  

 uhensigtsmæssigt.
Dette kan f.eks. være tilfældet, hvis forældrene i enighed  

 på  

 forhånd har anmodet om konfliktløsning.
I sådanne situationer kan  

 statsforvaltningen med det samme indkalde forældrene til børnesagkyndig  

 rådgivning eller konfliktmægling.
Statsforvaltningen kan endvidere undlade at indkalde til  

 vejledningsmøde, hvor der er enighed om, at der skal være samvær, men  

 uenighed  

 om enkeltheder om omfanget og udøvelsen.
Sagsbehandlingen vil da kunne ske på  

 skriftligt grundlag, men statsforvaltningen kan naturligvis - efter en  

 konkret  

 vurdering - vælge at indkalde til vejledningsmøde.
 Herudover vil statsforvaltningen kunne undlade at indkalde til  

 møde, hvis anmodningen må anses for at være omfattet af statsforvaltningens  

 mulighed for at afvise at behandle sagen efter § 17, stk. 2. Det bemærkes  

 dog,  

 at statsforvaltningen - i forbindelse med afvisning af at behandle sagen -  

 skal  

 tilbyde forældrene børnesagkyndig rådgivning eller konfliktmægling med  

 henblik  

 på, at forældrene selv kan løse konflikten.
Der vil i helt særlige tilfælde kunne holdes separate møder med  

 forældrene.
Det gælder f.eks., hvis en forælder har været voldelig over for  

 den  

 anden.
Det kan også i nogle tilfælde være hensigtsmæssigt med separate møder  

 som led i forligsbestræbelser.
Det bemærkes, at hvis forældrene - eller en af dem - ikke  

 ønsker at deltage i et vejledningsmøde, må sagsbehandlingen foregå på  

 skriftligt grundlag.
Statsforvaltningen har ikke mulighed for at afvise at  

 behandle sagen, selv om ansøgeren udebliver fra et vejledningsmøde.
Dette  

 gælder dog ikke, hvis udeblivelsen er udtryk for, at ansøgningen trækkes  

 tilbage.
2.2. Indholdet af vejledningsmøder Et vigtigt element i et vejledningsmøde er at informere  

 forældrene om regelsættet samt om aftalemulighederne og retsvirkningerne af  

 eventuelle aftaler.
Der henvises i den forbindelse til vejledning nr. 9715 af  

 27. september 2004 om det skærpede ændringskriterium, jf. punkt 3 om  

 vigtigheden af at fremtidssikre samværsaftalerne.
Under mødet skal det afklares, hvad der er sagens egentlige  

 konflikt.
Uenighed om konkrete samværsspørgsmål dækker måske over, at  

 forældrene  

 har behov for at få hjælp til at kommunikere på en mere hensigtsmæssig måde  

 og  

 dermed bedre blive i stand til selv at løse konflikterne.
Løsningen på  

 problemstillingen vil derfor ikke altid være, at statsforvaltningen træffer  

 en  

 afgørelse om samværet.
I de situationer, hvor forældrene under  

 vejledningsmødet  

 ikke umiddelbart kan blive enige, er det vigtigt, at de informeres om de  

 eksisterende konfliktløsningstilbud.
Det er statsforvaltningen, der vurderer, hvor lang tid der skal  

 sættes af til vejledningsmødet.
Der vil - som led i forligsbestræbelserne -  

 kunne afholdes flere møder.
I nogle situationer kan det være relevant, at  

 forældrene i en periode gennemfører en prøveordning, som herefter evalueres i  

 et senere møde.
 Det er vigtigt, at sagsbehandleren er opmærksom på, hvis der er  

 ubalance mellem forældrene, dvs. at den ene forælder fremstår  

 svagere end den  

 anden.
2.3. Sagens behandling efter et vejledningsmøde Enighed om samværet Hvis forældrene i forbindelse med vejledningsmødet bliver enige  

 om samværet, sluttes sagen ved, at statsforvaltningen noterer deres aftale,  

 hvis de ønsker det.
Uenighed om samværet Hvis forældrene ikke i forbindelse med mødet er blevet enige,  

 skal de informeres om de forskellige konfliktløsningstilbud.  

 Statsforvaltningen  

 skal endvidere vurdere, om der er behov for at oplyse sagen yderligere.
a) Forældrene accepterer  

 konfliktløsningstilbuddet Hvis forældrene accepterer konfliktløsningstilbuddet,  

 gennemføres dette hurtigst muligt.
Herefter kan sagen f.eks. sluttes ved, at  

 forældrene er blevet enige, jf. ovenfor.
 Hvis forældrene ønsker det, kan de bede om, at en aftale, som  

 de indgår under konfliktmæglingen, gives videre til statsforvaltningens  

 sagsbehandler.
Når sagen overgår til konfliktmægling, afsluttes sagen ikke, og  

 der skal være en tilbagemelding fra mægleren, når mæglingen er afsluttet,  

 således at statsforvaltningen kan tage stilling til, om sagen kan afsluttes  

 med  

 enighed, eller om statsforvaltningen skal fortsætte sagsbehandlingen.
Den  

 fortsatte sagsbehandling kan bestå af yderligere forligsbestræbelser, hvis  

 forældrene ønsker dette.
b) Indhentelse af yderligere oplysninger Sagen kan udsættes på indhentelse af yderligere oplysninger med  

 henblik på, at disse oplysninger kan skabe grundlag for, at forældrene bliver  

 enige om samværet mv., eller som led i statsforvaltningens oplysningsgrundlag  

 til brug for en eventuel senere afgørelse.
Der kan være tale om  

  

 en børnesagkyndig undersøgelse.
Undersøgelsen  

 vil herefter kunne danne grundlag for yderligere drøftelser af  

 løsningsmulighederne, eller for statsforvaltningens senere afgørelse om  

 samvær.  

 Det er statsforvaltningens beslutning, om der er behov for  

  

 en børnesagkyndig undersøgelse.
Forældrene kan således ikke kræve,  

 at statsforvaltningen iværksætter undersøgelsen.
 Om børnesagkyndige undersøgelser henvises til punkt 6 i vejledning  

 nr. 11049 af 1999 om  

 behandling af  

 samværssager.
På samme måde vil statsforvaltningen kunne oplyse sagen  

 yderligere ved at afholde  

  

 en samtale med  

 barnet  

  

 , jf. lovens § 29 b.
Der henvises til punkt 5 i vejledning nr. 11049  

 af 1999 om behandling af samværssager.
 Der kan også indhentes yderligere oplysninger om barnet fra  

 skole, daginstitutioner, socialforvaltningen eller andre, der har relevante  

 oplysninger om barnet.
2.4. Sagens videre forløb når forældrene ikke er  

 blevet enige Hvis forældrene ikke kan blive enige om samværet, og forældrene  

 ikke ønsker (yderligere) forligsbestræbelser, skal statsforvaltningen træffe  

 en  

 afgørelse om samværet.
Der henvises til punkt 11 om sagens afgørelse mv. i  

 vejledning  

 nr. 11049 af 1999 om behandling af samværssager.
 I det følgende gennemgås  

 praksis for fastsættelse af samvær, og i hvilke situationer domstolene  

 ligeledes  

 har kompetence til at træffe afgørelse om samvær.
3. Samværets omfang 3.1. Overordnet om samvær Efter § 16 skal et barns forbindelse med begge dets forældre søges  

 bevaret ved, at den, der ikke har barnet boende, har ret til samvær med  

 barnet.  

 Samvær kan kun fastsættes for barnets forældre, og det kan ske, uanset om  

 bopælsforælderen har forældremyndigheden alene, eller om samværsforælderen  

 har  

 del i forældremyndigheden.
Der kræves dog enighed om, hvem der er  

 bopælsforælder.
 Der er ikke hjemmel til at påtvinge den samværsberettigede et  

 samvær med barnet i et videre omfang, end denne ønsker.
 Hvis forældrene ikke kan blive enige om samværet, kan begge  

 forældre anmode om en samværsafgørelse.
Som udgangspunkt træffes afgørelser om samvær af  

 statsforvaltningen.
Retten har dog kompetence til - efter anmodning - at  

 træffe  

 afgørelse om samvær i forbindelse med behandlingen af en sag om  

 forældremyndighed, der er indbragt for retten af statsforvaltningen.
Denne  

 mulighed gælder dog kun, når retten første gang skal tage stilling til en  

 forældremyndighedstvist mellem forældrene.
 Afgørelser om omfanget og udøvelsen af samværet træffes ud fra,  

 hvad der er bedst for barnet.
 Der kan således fastsættes vilkår for samværet, f.eks. at  

 samværet skal være overvåget, at samværsforælderen  

-  

  

 f.eks. ved mistanke om  

 misbrugsproblemer  

-  

  

 skal afgive en urinprøve inden samværet, eller at samværsforælderen skal  

 deponere sit pas, jf. punkt 4.
 En aftale eller en afgørelse om samvær kan ændres, hvis  

 ændringen er bedst for barnet, navnlig på grund af væsentlig forandrede  

 forhold. Ændringen kan som udgangspunkt alene ske, hvis der er tale om  

 væsentlig forandrede forhold, jf. punkt 5.
Således skal der kun tages stilling til spørgsmål, der har  

 betydning for de overordnede rammer omkring samværet.
Hermed tænkes navnlig  

 på  

 spørgsmål, som har betydning for, om samværet overordnet set kan gennemføres.  

 Spørgsmål af mere detailpræget karakter må parterne henvises til at løse  

 indbyrdes, eventuelt gennem børnesagkyndig rådgivning eller konfliktmægling.
Selvom det er lovens udgangspunkt, at den af forældrene, der  

 ikke har barnet boende, skal have ret til samvær med barnet, er der dog  

 tilfælde, hvor det må antages, at det ikke vil være bedst for barnet, at der  

 fastsættes samvær.
Statsforvaltningen eller domstolene kan således afslå at  

 fastsætte samvær eller ophæve en aftale eller afgørelse om samvær, hvis det  

 er  

 påkrævet af hensyn til barnet, jf. punkt 6.
Efter § 26 kan statsforvaltningen træffe afgørelse om  

 midlertidigt samvær under sager om forældremyndighed eller samvær.
Er en sag  

 om  

 forældremyndighed indbragt for retten efter § 30 b, og omfatter retssagen  

 samværet, kan retten efter anmodning træffe afgørelse om midlertidigt samvær.  

 Afgørelser om midlertidigt samvær træffes under hensyn til, hvad der er bedst  

 for barnet under sagen, jf. punkt 8.
 Herudover kan statsforvaltningen og domstolene efter § 18  

 træffe bestemmelse om anden kontakt med barnet end direkte fysisk kontakt i  

 form af samvær, jf. punkt 10.
Omfanget af samværet fastsættes under hensyntagen til det  

 konkrete barn samt omstændighederne i den konkrete sag.
Selv om omfanget  

 beror  

 på et konkret og individuelt skøn, er det ud fra praksis muligt at beskrive  

 nogle retningslinier om dette, jf. nedenfor.
 I vurderingen af omfanget af samværet kan blandt andet følgende  

 inddrages:
  

 	  

 barnets alder   

 	  

 samværsforælderen og  

 barnets hidtidige kontakt   

 	  

 forældrenes  

 arbejdsmæssige og personlige forhold   

 	  

 afstanden mellem  

 forældrenes bopæle   

 	  

 om søskende er delt   

 	  

 andre praktiske  

 forhold 3.2. Normalsamvær i praksis Udgangspunktet i praksis er, at der er samvær hver 2. weekend  

 fra fredag eftermiddag til søndag eftermiddag/aften eller mandag morgen, samt  

 1  

 hverdag hver 2. uge.
 Der fastsættes normalt også samvær nogle dage i julen og i  

 påsken, 2 uger i sommerferien, samt i efterårs-/vinterferien.
Efter en konkret vurdering kan der fastsættes samvær i større  

 eller mindre omfang.
Der lægges især vægt på den samværsberettigedes  

 hidtidige  

 kontakt med barnet og dets alder.
Der vil i almindelighed blive fastsat et udvidet samvær, hvis  

 der tidligere har været en deleordning eller en aftale om udvidet samvær.
Der  

 kan dog ikke fastsættes egentlige deleordninger, hvor barnet er halvdelen af  

 tiden hos hver af forældrene.
Baggrunden er, at retten til samvær tilkommer  

 en  

 forælder, der ikke har barnet boende, og at en deleordning netop er  

 karakteriseret ved, at barnet bor lige meget hos begge forældre.
En  

 deleordning  

 ligger således uden for rammerne af, hvad der efter lov om forældremyndighed  

 og  

 samvær kan fastsættes som samvær.
Det betyder, at der højest kan fastsættes  

 samvær 6 dage i en 14-dages periode.
Weekendsamvær Weekendsamværet kan efter en konkret vurdering udvides, så det  

 begynder tidligere og/eller slutter senere.
Dette kan f.eks. tænkes, hvis et  

 hverdagssamvær ikke kan lade sig gøre på grund af store geografiske afstande,  

 lange arbejdsdage eller lignende, eller hvis der er weekendsamvær sjældnere  

 end  

 hver anden weekend på grund af geografiske, økonomiske, arbejdsmæssige eller  

 andre lignende forhold.
Hverdagssamvær Hverdagssamvær fastsættes som udgangspunkt med overnatning og  

 placeres normalt i den uge, hvor der ikke er weekendsamvær.
Feriesamvær Der fastsættes normalt sommerferiesamvær i 2 uger og en uge i  

 enten efterårs- eller vinterferien.
Der fastsættes endvidere samvær i påsken,  

 hvor udgangspunktet er, at forældrene deler påskedagene.
Enten sådan at der  

 er  

 samvær i alle helligdagene hvert andet år, eller samvær halvdelen af påsken  

 hvert år.
 Feriesamværet kan i konkrete år udvides, hvis alternativet til  

 udvidelsen af feriesamværet er, at barnet opholder sig på institution, f.eks.  

 børnehave eller fritidsordning, eller hvis der er samvær sjældnere end hver  

 anden weekend på grund af geografiske, økonomiske, arbejdsmæssige eller andre  

 lignende forhold.
Når der ikke er samvær med overnatning, vil der heller ikke  

 blive fastsat feriesamvær med overnatning.
Feriesamværet kan i stedet f.eks.  

 bestå i dagsamvær flere dage i træk.
 Feriesamvær med den af forældrene, som barnet ikke bor sammen  

 med, går normalt forud for barnets fritidsaktiviteter.
Samvær juleaften Barnet er som udgangspunkt hos  

 den ene af forældrene juleaften i lige år og hos den anden i ulige år, når  

 samværet fastsættes i forbindelse med en samlivsophævelse, eller når der  

 tidligere har været samvær juleaften.
Julen betragtes som en periode, hvor begge forældre har særlig  

 mulighed for at tilbringe ekstra tid med barnet.
Samværsforælderens religiøse  

 tilhørsforhold har som udgangspunkt ikke afgørende betydning for, om der skal  

 være samvær i disse perioder eller ej.
Hvis barnet flere år i træk har holdt juleaften hos den, som  

 har barnet boende, og barnet dermed har tradition for at holde juleaften der,  

 fastsættes der normalt ikke samvær selve juleaften.
Ved vurderingen lægges  

 der  

 bl.a. vægt på barnets alder og omfanget af kontakten mellem barnet og  

 samværsforælderen.
Det afgørende for, om der er skabt tradition i relation til  

 samvær juleaften, er hvornår og hvor ofte samværsforælderen har været sammen  

 med børnene juleaften.
Det er af mindre betydning, hvor og hvordan julen er  

 blevet fejret, samt hvem der i øvrigt har været med til at fejre juleaften.  

 Der  

 bør dog i en vis udstrækning tages hensyn til, hvilken kultur og hvilke  

 traditioner, der er i familien, således at der f.eks. ikke fastsættes samvær  

 juleaften, hvis samværsforælderen giver udtryk for, at juleaften ikke vil  

 blive  

 fejret overhovedet, f.eks. som følge af den pågældendes religiøse  

 tilhørsforhold.  

 Der kan i den forbindelse fastsættes samvær i de andre juledage, således at  

 samværsforælderen alligevel får mulighed for at tilbringe ekstra tid sammen  

 med  

 barnet i juledagene.
Samtidigt kan hensynet til samværsforælderens kultur og  

 tilhørsforhold føre til, at der kan fastsættes samvær i perioder, hvor den  

 pågældende forælder på grund af dennes religiøse tilhørsforhold har mulighed  

 for at tilbringe ekstra tid sammen med barnet.
Samvær nytårsaften Der fastsættes normalt samvær hver anden nytårsaften.
Det er  

 som udgangspunkt uden betydning, hvor barnet hidtil har været nytårsaften.
3.3. Samvær med små børn Samvær med små børn fastsættes som udgangspunkt regelmæssigt og  

 uden for lange mellemrum.
Det udvides typisk i takt med barnets alder og  

 udvikling.
Da det antages at være bedst for et barn at bevare sin  

 forbindelse med begge forældre uden afbrydelse, fastsættes der samvær selv  

 med  

 meget små børn.
I den forbindelse lægges vægt på, om den, der anmoder om  

 samvær, har deltaget i den daglige omsorg for det nyfødte barn og søger om  

 samvær  

 kort tid efter, at kontakten er blevet afbrudt.
Samværet med et meget lille  

 barn fastsættes normalt til nogle få timer ad gangen og med korte,  

 regelmæssige  

 mellemrum, f.eks. 1-2 gange om ugen á 2 timer.
Det betragtes normalt som yderst uhensigtsmæssigt og  

 utilrådeligt at fastsætte samvær de første 4 måneder af et barns liv,  

 medmindre  

 faderen forinden har opnået en særlig kontakt med barnet.
Baggrunden er, at  

 mor  

 og barn skal have ro til at opbygge deres forhold, og at barnet i den spæde  

 alder normalt vil have bedst af ikke at være hos en, som moderen ikke ønsker  

 at  

 overlade det til.
Herudover kan forhold under graviditeten eller fødslen,  

 f.eks. en for tidlig fødsel eller særlig sarthed hos moderen eller barnet,  

 føre  

 til, at der først fastsættes samvær på et senere tidspunkt.
Normalt fastsættes der først samvær med overnatning, når barnet  

 er omkring 2 år.
Der kan dog fastsættes samvær med overnatning med et yngre  

 barn, hvis det er vant til at blive passet af samværsforælderen, eller hvis  

 det  

 har været vant til at sove andre steder end i sit hjem.
Selv om  

 samværsforælderen  

 tidligere har haft samvær med overnatning, er der normalt tilbageholdenhed  

 med  

 at fastsætte samvær med mindre børn med flere overnatninger i træk.
3.4. Optrapning af samvær Når der ikke tidligere har været kontakt mellem barnet og den,  

 der ønsker samvær, eller der kun har været kontakt i ringe omfang, er der i  

 almindelighed i begyndelsen kun samvær i begrænset omfang.
Der etableres  

 således en overgangsordning for samværet, så barnet langsomt kan lære  

 samværsforælderen  

 at kende og vænne sig til at være væk hjemmefra.
 Hvis der er behov for det, kan samværet i begyndelsen foregå  

 under overvågning, eller under opsyn af en person, der kan hjælpe  

 samværsforælderen med at få etableret en god kontakt til barnet.
4. Vilkår for samværet Efter § 17, stk. 1, kan der fastsættes  

 vilkår for udøvelsen af samværet.
Der er mange nuancer af vilkår.
Således kan  

 det bestemmes, at samværet skal udøves under overværelse af andre og /eller  

 på  

 et bestemt sted og/eller i en kortere overgangsperiode.
Det mest almindelige vilkår er, at  

 samværsforælderen skal hente og bringe barnet til samvær og afholde  

 omkostningerne  

 til det.
Et mere indgribende vilkår er, at samværet skal være overvåget.
4.1. Afhentning og aflevering af barnet Det er som udgangspunkt  

 samværsforælderen, der skal  

 hente og aflevere barnet på det sted, hvor barnet bor.
 Der er dog som udgangspunkt ikke noget til hinder for  efter et  

 konkret skøn  at lade andre end samværsforælderen forestå afhentningen  

 og  

 afleveringen af barnet, hvis der er tale om en voksen ansvarlig person, som  

 barnet kender og har tillid til, f.eks. samværsforælderens forældre,  

 ægtefælle/samlever  

 mv.
Der er endvidere ikke noget til hinder for at lade afhentningen  

 og/eller afleveringen foregå i barnets daginstitution, skole e. lign., selvom  

 bopælsforælderen protesterer mod det.
Afgørelsen herom beror dog på en  

 konkret  

 vurdering.
 Det kan ikke bestemmes, at afhentningen og/eller afleveringen  

 skal foregå i en institution e. lign., hvis institutionen modsætter sig at  

 have  

 kontakt med den pågældende forælder.
4.2. Transport og transportudgifter Det er som udgangspunkt samværsforælderen, der afholder  

 transportudgifterne i forbindelse med samværet.
I særlige tilfælde kan  

 bopælsforælderen dog pålægges at sørge for en del af transporten ved at  

 bringe  

 barnet en kortere del af vejen, f.eks. til en station, havn eller lufthavn.  

 Afgørelser herom træffes efter en konkret vurdering, hvor det navnlig kan  

 tillægges vægt, om det vil være uforholdsmæssigt besværligt for  

 samværsforælderen at skulle hente og aflevere barnet på dets bopæl.
Der kan  

 endvidere også lægges vægt på, om det vil være praktisk muligt eller meget  

 besværligt for bopælsforælderen at deltage i transporten.
Når det undtagelsesvist bestemmes, at bopælsforælderen skal  

 deltage i transporten af barnet, skal denne almindeligvis selv afholde  

 udgifterne herved.
Det kan dog bestemmes, at disse helt eller delvist skal  

 dækkes  

 af samværsforælderen.
Ved afgørelsen herom lægges der bl.a. vægt på  

 udgifternes  

 omfang, og på hvem der har størst interesse i, at barnet transporteres på den  

 fastsatte måde.
 Der er ikke hjemmel til at pålægge bopælsforælderen at afholde  

 udgifter i forbindelse med samværsforælderens transport af barnet.
4.3. Overvågning af samværet I § 17 i bekendtgørelse om forældremyndighed og samvær m.v. er  

 det bestemt, at overvåget samvær skal være et generelt offentligt tilbud,  

 hvis  

 det skønnes nødvendigt i det konkrete tilfælde.
Der er flere nuancer af et overvåget samvær.
Det kan således  

 være af mere eller mindre indgribende betydning.
I rapport om overvåget  

 samvær  

 fra Kontaktudvalget (Overvåget samvær 3. redegørelse fra  

 Kontaktudvalget om  

 Børnesagkyndig rådgivning, Kontaktudvalget september 2003) beskrives  

 overvåget  

 samvær på følgende 4 måder:
Beskyttet samvær  

  

 er  

 den mest intense overvågningsform, idet samværet sker under konstant  

 overvågning.  

 Det overvejes typisk, hvis der i lang tid ikke har været kontakt mellem  

 barnet  

 og samværsforælderen, eller det er usikkert, om samværsforælderen kan tage  

 sig  

 af barnet, f.eks. fordi der foreligger et misbrug, eller der er mistanke om  

 et  

 sådant.
Det anvendes endvidere i tilfælde, hvor der er mistanke om  

 grænseoverskridende adfærd eller udtrykt en frygt for bortførelse, som ikke  

 umiddelbart kan afvises.
Det er alene tænkt som et vilkår, der kan anvendes,  

 når der efter en konkret vurdering ikke er andre muligheder for samvær.
Observeret samvær  

  

 anvendes typisk, når der er behov for  

 yderligere oplysninger om barnet og/eller forælderen, enten som et led i en  

 børnesagkyndig undersøgelse eller som et alternativ hertil.
Observationen  

 skal  

 danne grundlag for en rapport om forløbet til brug for vurderingen af det  

 fremtidige samvær.
Et observeret samvær er således ikke en afgørelse om,  

 hvorvidt der kan være samvær i fremtiden, men alene et led i oplysningen af  

 sagen.
Støttet samvær  

  

 er  

 anvendt i tilfælde, hvor samværsforælderen er ung og umoden, uvant med  

 pasningen  

 af barnet, eller barnet er meget lille eller handicappet, så det sikres, at  

 der  

 sker en gradvis tilvænning og eventuel oplæring i at omgås et barn.
Endvidere  

 kan det anvendes i de tilfælde, hvor konfliktniveauet er højt mellem  

 forældrene, og der derfor er behov for en neutral person, som kan deltage i  

 afhentning og aflevering, enten sammen med samværsforælderen eller alene.
Overværet samvær  

  

 er  

 anvendt blandt andet i tilfælde, hvor der blot er behov for, at  

 en udenforstående  

 er til stede under samværet, f.eks. hvor konfliktniveauet er meget højt  

 mellem  

 forældrene, og bopælsforælderen af denne grund er imod samværet.
I disse  

 situationer kan det være en hjælp til at sikre en kontakt mellem barnet og  

 samværsforælderen, og en måde at løbe samværet i gang på.  

 Endvidere kan det anvendes,  

 hvor det er bedst for barnet, at der er samvær, men blot i form af en  

 kendekontakt.
Kendekontakt er samvær med forholdsvis lange intervaller og  

 kort  

 tid ad gangen, f.eks. én gang hvert halve år af to timers varighed.  

 Kendekontakt kan bl.a. anvendes i de tilfælde, hvor samværsforælderen er  

 fængslet.
Desuden kan overværet samvær anvendes, hvor der er behov for at få  

 afhentnings- og afleveringssituationerne til at fungere, og hvor forældrene  

 henter barnet et neutralt sted.
 Det bør klart fremgå af afgørelsen hvilke konkrete forhold, der  

 gør vilkåret om overvågning nødvendigt.
Af hensyn til barnet bør overvågningen i videst muligt omfang  

 varetages af personer og under forhold, som barnet kender og er trygt ved.  

 Det  

 kan f.eks. være familiemedlemmer eller personer fra forældrenes  

 bekendtskabskreds.  

 Samværet foregår i disse situationer typisk i private hjem.
Drejer sagen sig  

 om  

 mindre børn, kan f.eks. barnets vuggestue eller børnehave være en god ramme  

 for  

 et overvåget samvær.
Er det ikke muligt at etablere overvågning på ovenstående måde,  

 eller er formålet med overvågningen at indhente oplysninger til brug for  

 afgørelsen, skal der være kompetente personer til rådighed til at forestå  

 overvågningen.
Ved valg af overvåger bør man være opmærksom på formålet med  

 overvågningen,  

 særligt om der er behov for at indhente en udtalelse fra overvågeren.
Overvåges samværet af en børnesagkyndig med det formål, at den  

 børnesagkyndige efterfølgende skal fremkomme med en vurdering/udtalelse til  

 brug for afgørelsen af det fremtidige samvær, skal principperne for  

 udarbejdelse af børnesagkyndige undersøgelser anvendes.
Der henvises til  

 punkt  

 6 i vejledning nr. 11049 af 1999 om behandling af samværssager.
5. Ændring af et fastsat eller aftalt samvær En aftale eller afgørelse om samvær kan  

 efter § 17, stk. 2, ændres, hvis ændringen er bedst for barnet, navnlig på  

 grund af væsentlig forandrede forhold.
 Ved ændring forstås enhver ændring af  

 det løbende samvær og justering af eller fravigelse fra det gældende samvær.  

 Dette omfatter også ændring af enkeltstående samvær (ad hoc  

 ændring).
 Ændringen kan som udgangspunkt alene  

 ske, hvis der er tale om væsentlig forandrede forhold.
Der tages således kun stilling til spørgsmål, der har betydning  

 for de overordnede rammer omkring samværet.
Hermed tænkes navnlig på  

 spørgsmål,  

 som har betydning for, om samværet overordnet set kan gennemføres.
Spørgsmål  

 af  

 mere detailpræget karakter må parterne henvises til at løse indbyrdes,  

 eventuelt gennem børnesagkyndig rådgivning eller konfliktmægling.
Der bør i  

 stedet gøres en indsats for at bibringe forældrene en forståelse for  

 vigtigheden af, at de  af hensyn til deres barns velfærd og trivsel  

  selv påtager  

 sig ansvaret for at løse de spørgsmål, som det ikke vil være op til  

 myndighederne at træffe afgørelse om.
 En aftale eller afgørelse om samvær, der strider mod, hvad der  

 er bedst for barnet, kan dog altid ændres.
 En anmodning om ændring af aftalt eller fastsat samvær kan  

 således afvises, medmindre den, der anmoder om ændringen, påviser, at der  

 foreligger væsentlig forandrede forhold, eller at det eksisterende samvær  

 ikke  

 er til barnets bedste.
 Der henvises til vejledning nr. 9715 af  

 27. september 2004 om det skærpede ændringskriterium i samværssager.
6. Afslag på og ophævelse af samvær Selvom det er lovens udgangspunkt, at den af forældrene, der  

 ikke har barnet boende, skal have ret til samvær med barnet, er der dog  

 tilfælde, hvor det må antages, at det ikke vil være bedst for barnet, at der  

 fastsættes samvær.
 Efter § 17, stk. 3, kan fastsættelse af samvær afslås, og en  

 aftale eller afgørelse herom kan ophæves, hvis det er påkrævet af hensyn til  

 barnet.
 Dette kan for eksempel ske, hvis samværet på grund af  

 forældrenes indbyrdes forhold er eller vil blive meget konfliktfyldt.  

 Endvidere  

 kan samvær afslås i de tilfælde, hvor store børn modsætter sig samværet, hvor  

 der er konkret begrundet risiko for bortførelse, hvor der er begået overgreb  

 mod barnet, f.eks. incest eller vold eller på grund af samværsforælderens  

 mentale tilstand.
Det kan ligeledes ske, hvis den, der ønsker samvær, hidtil har  

 været passiv i forhold til barnet og f.eks. gennem en årrække  normalt  

 over 5  

 år  ikke har haft kontakt med barnet.
I disse tilfælde skal det nøje  

 overvejes, om etableringen af kontakten vil gribe forstyrrende ind i barnets  

 tilværelse.
 Ved denne vurdering lægges der særlig vægt på barnets alder,  

 sociale forhold og familiemæssige situation, herunder om barnet har etableret  

 en social kontakt til en anden voksen, der kan træde i den samværssøgendes  

 sted.
 Der lægges endvidere vægt på årsagen til, at der ikke har været  

 kontakt med barnet, navnlig om adskillelsen skyldes passivitet fra den  

 samværssøgendes side, eller om det er bopælsforælderen, der har forhindret  

 kontakten.
 Hvis årsagen til, at der ikke har været kontakt, i overvejende  

 grad skyldes chikane fra bopælsforælderen, taler den manglende kontakt som  

 udgangspunkt ikke afgørende imod, at der for fremtiden skal være samvær.
 Det forhold, at et barn ikke viser tegn på savn eller erindring  

 om den samværssøgende forælder, giver efter forarbejderne til loven ikke  

 tilstrækkeligt grundlag til ikke at fastsætte samvær.
 Den gældende praksis om afslag på eller ophævelse af samvær er  

 indgående beskrevet i Betænkning nr. 1475 om barnets perspektiv, punkt 6.4.7.
7. Særligt om førstegangsfastsættelse af  

 samvær Ved førstegangsfastsættelse af samvær bør  

 forældrene orienteres om ændringskriteriet i § 17, stk. 2, som er omtalt i  

 punkt 5, herunder navnlig at ikke enhver ændring af forholdene kan begrunde  

 en  

 ændring af samværet.
 Endvidere bør man give samværsafgørelsen en  

 vis fleksibilitet og fremtidssikring, således at mindre ændringer af  

 forholdene  

 ikke bevirker, at samværsresolutionen ikke kan gennemføres efter sin ordlyd.
 Særligt i relation til afhentning og  

 aflevering af barnet i forbindelse med samværet kan der være grundlag for at  

 overveje fleksible løsninger, der gør det muligt at gennemføre samværet,  

 selvom  

 der sker ændringer i arbejdstider, køreplaner eller barnets  

 fritidsinteresser,  

 eller den, der skal hente eller aflevere barnet, bliver forsinket.
Dette kan bl.a. ske ved, at afhentnings- og  

 afleveringstidspunkterne fastsættes i rimelige intervaller.
Det kan  

 eksempelvis  

 bestemmes, at barnet skal kunne afhentes om fredagen i sit hjem mellem  

 klokken  

 16 og 17, mens aflevering fastsættes til at foregå i barnets hjem søndag  

 mellem  

 klokken 17 og 18.
 Hvis afhentningen skal foregå i  

 institutionen eller skolen, kan det bestemmes, at afhentningen f.eks. skal  

 ske  

 mellem klokken 14 og 16, forudsat at dette passer med institutionens  

 aktiviteter eller skolens undervisningsplaner.
 Når der er grundlag for at fastsætte f.eks.  

 udvidet weekendsamvær eller hverdagssamvær med overnatning, kan det  

 bestemmes,  

 at aflevering foregår i skolen ved skoletids begyndelse eller i  

 daginstitutionen,  

 når dagens aktiviteter starter.
 Samtidig kan afhentning og aflevering  

 fastsættes i forhold til objektive begivenheder, f.eks. første (tog)afgang  

 efter kl. 16.
 Fastsættes samværet ud fra disse  

 retningslinier, kan det hjælpe med til at gøre afhentningen og afleveringen  

 så  

 fleksibel og smidig som mulig.
Det bør endvidere tilstræbes, at placering  

 af feriesamvær, dvs. samvær i sommer-, efterårs- og vinterferierne samt julen  

 og påsken mv., følger klare retningslinier.
I relation til sommerferiesamvær  

 kan dette eksempelvis ske ved, at ferien for hver forælder placeres i nogle  

 bestemte uger (de to første uger af juli i lige år og de 2 sidste uger af  

 juli  

 i ulige år), eller ved at forældrene skiftes til at vælge ferieperiode først.
 Ønsker forældrene ikke dette, skal de  

 vejledes om, at det som udgangspunkt kan afvises at træffe afgørelse om selve  

 placeringen af feriesamvær.
8.  

 Midlertidigt samvær Afgørelser  

 om midlertidigt samvær træffes efter lovens § 26. Efter denne bestemmelse kan  

 statsforvaltningen under en sag om forældremyndighed eller samvær efter  

 anmodning træffe afgørelse om midlertidigt samvær.
Afgørelsen træffes efter,  

 hvad der er bedst for barnet.
Det bemærkes, at retten efter § 26 ligeledes  

 har  

 mulighed for at træffe en midlertidig afgørelse om samværet, hvis  

 forældremyndighedssagen  

 er indbragt for retten.
Bestemmelsen  

 giver adgang til at fastsætte samvær i to situationer: under behandlingen af  

 en  

 forældremyndighedssag og under behandlingen af en samværssag.
I det følgende  

 gennemgås de to situationer.
Der henvises i øvrigt til punkt 7 i vejledning  

 nr.  

 11049 af 1999 om behandling af samværssager.
8.1.  

 Midlertidigt samvær under en samværssag Reglerne  

 om midlertidigt samvær under behandlingen af en samværssag giver mulighed for  

 at imødegå de problemer, som kan opstå, når sagsbehandlingen trækker ud,  

 hvilket f.eks. kan skyldes forvaltningslovens partshøringsregler,  

 gennemførelse  

 af rådgivning eller nærmere undersøgelser i sagen.
Ved at fastsætte  

 midlertidigt samvær i sådanne situationer kan man sørge for, at barnets  

 forbindelse  

 med den forælder, som barnet ikke bor hos, etableres eller bevares på et  

 passende niveau, mens sagen behandles.
 For  

 at nå dette mål er det nødvendigt hurtigt at træffe en afgørelse, hvilket  

 efter  

 omstændighederne kan medføre, at der fastsættes samvær, uden at alle de  

 almindelige processuelle regler er fulgt.
Der  

 vil endvidere være mulighed for alene at træffe en midlertidig afgørelse om  

 samvær  

 i tilfælde, hvor der ikke er behov for at træffe midlertidig afgørelse om  

 forældremyndighed.
Denne løsning vil ligeledes kunne tilgodese barnets behov  

 for en tæt kontakt til begge forældre under behandlingen af  

 forældremyndighedssagen.
 Som  

 eksempler på, hvornår der bør fastsættes midlertidigt samvær, kan nævnes  

 følgende situationer:
   

 	  

 Der er lang ventetid på at komme til rådgivning.
   

 	  

 Undersøgelser i sagen, f.eks.  

 børnesagkyndige undersøgelser, trækker ud.
   

 	  

 Den samværssøgende har indtil for nylig  

 boet sammen med barnet eller på anden måde haft kontakt med barnet, og der  

 ikke  

 er grund til pause i samværet.
   

 	  

 Der har tidligere været aftaler om samvær.
 Hvis  

 statsforvaltningen ikke er i tvivl om, at der skal være samvær, men der er  

 usikkerhed om omfanget af samværet, bør der hurtigst muligt etableres samvær  

 med et omfang, som statsforvaltningen mener, samværet i hvert fald skal have.
 Et  

 midlertidigt samvær ophører, når der foreligger en endelig aftale eller  

 afgørelse om samværet.
8.2.  

 Midlertidigt samvær under en forældremyndighedssag Også  

 under en forældremyndighedssag kan der opstå behov for hurtigt at fastsætte  

 samvær.
Dette vil ofte være ubetænkeligt, når der er tale om opløsning af  

 fælles forældremyndighed i situationer, hvor den samværssøgende typisk for  

 nylig har boet sammen med barnet.
 Der  

 vil i så fald samtidig kunne træffes en midlertidig afgørelse om samværet,  

 som  

 tilgodeser barnets behov for at have en tæt kontakt til begge forældre i den  

 tid, der går, indtil den endelige afgørelse om forældremyndigheden  

 foreligger.  

 I sager, hvor den ene forælder har boet sammen med barnet indtil for nylig,  

 er  

 det vigtigt, at der fastsættes samvær af et omfang, så en manglende eller  

 begrænset kontakt under forældremyndighedssagen ikke kan indgå som et  

 selvstændigt argument for vurderingen af, hvem af forældrene der er bedst  

 egnet  

 til at have forældremyndigheden alene, hvis retten senere skal træffe  

 afgørelse  

 herom.
 En  

 afgørelse om midlertidigt samvær under en forældremyndighedssag bortfalder,  

 når  

 der er truffet endelig afgørelse eller indgået aftale om forældremyndighed,  

 der  

 kan fuldbyrdes.
9.  

 Samtaler med børn Efter  

 lovens § 29 b skal der  når et barn er fyldt 12 år  finde en  

 samtale sted med  

 barnet, før der træffes afgørelse i en sag om forældremyndighed eller samvær.  

 Samtalen kan dog undlades, hvis den må antages at være til skade for barnet,  

 eller hvis samtalen er uden betydning for sagens afgørelse.
 Er  

 barnet under 12 år, skal der afholdes en sådan samtale, hvis barnets modenhed  

 og sagens omstændigheder tilsiger det.
 Ved  

 vurderingen af, om barnet skal indkaldes til en samtale, skal der bl.a.  

 lægges  

 afgørende vægt på følgende:
  

 	  

 Barnets alder   

 	  

 Barnets modenhed   

 	  

 Om barnet er i stand til at udtrykke sine  

 egne synspunkter om samværet   

 	  

 Hvad sagen handler om   

 	  

 Hvor indgribende afgørelsen vil være   

 	  

 Om barnet vil kunne forstå og overskue  

 konsekvenserne af at give sin mening til kende   

 	  

 Om samtalen vil kunne afholdes af en  

 person, som barnet allerede kender og har tillid til, f.eks. en  

 børnesagkyndig,  

 barnets skolepsykolog e.l.
  

 	  

 Forældrenes konfliktniveau   

 	  

 Om barnet bliver involveret direkte i  

 forældrenes konflikt Vurderingen  

 af barnets modenhed foretages i praksis bl.a. på baggrund af, hvad den  

 pågældende  

 sag drejer sig om.
Et yngre barn  typisk fra 7-8 års alderen   

 antages som  

 udgangspunkt at kunne udtale sig om helt konkrete spørgsmål af mindre  

 indgribende betydning (f.eks. om samvær i ferieperioder, på fødselsdage og i  

 julen, tilrettelæggelse af samvær i forhold til fritidsinteresser, om barnet  

 kan rejse alene til og fra samvær mv.), mens barnet normalt antages at skulle  

 være ældre for at kunne udtale sig om spørgsmål af mere vidtrækkende karakter  

 (som f.eks. ophævelse af samvær).
Barnet  

 må ikke bringes i en situation, som det ikke kan overskue, ligesom barnet  

 ikke  

 bør bringes i en alvorlig loyalitetskonflikt i forhold til forældrene.
Der  

 bør  

 heller ikke stilles spørgsmål, som barnet ikke vil kunne have en kvalificeret  

 mening om.
 Hvis  

 barnet har den fornødne alder og modenhed, skal der i videst mulig omfang  

 lægges vægt på barnets mening om samværet.
10.  

 Anden kontakt Efter  

 lovens § 18 kan der i særlige tilfælde træffes bestemmelse om, at den af  

 forældrene, der ikke har barnet boende, har ret til anden kontakt med barnet  

 end samvær.
Kontakten kan være i form af telefonsamtaler, brevveksling og  

 lignende.
Af lovens forarbejder fremgår det, at udveksling af indspillede  

 bånd  

 og videoer, telefaxer, elektronisk post samt anden form for skriftlig  

 meddelelse også er omfattet.
Bestemmelsen  

 anvendes især, hvis bopælsforælderen uden rimelig grund griber ind i barnets  

 kontakt  

 med den anden forælder.
Bestemmelsen anvendes også, hvis samværet er  

 begrænset,  

 f.eks. på grund af afstanden mellem forældrenes bopæle.
Bor den  

 samværsberettigede i udlandet, så der kun kan blive samvær i ferier, f.eks.  

 2-3  

 uger om året, kan telefonsamtaler eller skriftlig kontakt være et godt middel  

 til at bevare forbindelsen og dermed en kontinuitet i relationerne.
Det samme  

 kan være tilfældet for børn af sømænd og langturschauffører med  

 længerevarende  

 ophold uden for hjemmet.
Kontakten  

 kan undertiden være et alternativ til et samvær, hvor dette af praktiske  

 grunde  

 ikke kan gennemføres.
Hvis det findes forsvarligt, vil det ikke være  

 udelukket  

 at anvende § 18 i tilfælde, hvor samværet er afslået eller ophævet efter §  

 17,  

 stk. 3, fordi fysisk, personlig kontakt vil være til skade for barnet, eller  

 fordi der er konkret fare for bortførelse af barnet.
Bestemmelsen kan endelig  

 anvendes til at afstikke grænserne for kontakten, f.eks. til at fastlægge de  

 dage og tidspunkter, hvor opringninger kan finde sted, hvis hyppige  

 opringninger i tide og utide er forstyrrende for familielivet.
 Afgørelser  

 efter § 18 kan ikke gennemtvinges eller sanktioneres, f.eks. gennem  

 fogedbistand eller tvangsbøder.
Bestemmelsen  

 kan kun anvendes i særlige tilfælde.
Herved er det tilkendegivet,  

 at der skal  

 foreligge en speciel situation, før der kan træffe beslutning om denne form  

 for  

 kontakt mod den ene af forældrenes ønske.
Det er ikke hensigten, at det skal  

 blive almindeligt at fastsætte anden kontakt med barnet i forbindelse med  

 statsforvaltningernes eller domstolenes afgørelser om samvær.
Derfor anvendes  

 bestemmelsen sjældent i praksis.
Statsforvaltningerne og domstolene skal  

 endvidere ikke fungere som mellemled for denne kontakt.
11. Diverse Søskende Søskende stilles normalt ens  

 med hensyn til samvær, medmindre der er en stor aldersforskel mellem dem.
 Hvis et af flere børn under en samtale efter § 29 b oplyser, at  

 det ikke ønsker samvær, ophæves samværet eller afslås anmodningen om samvær  

 kun  

 for dette barns yngre søskende, hvis der er særskilt grundlag for det.
Samvær i fængsel Der fastsættes normalt ikke  

 samvær i fængsler, når forældrene er uenige om det.
Kun i ganske særlige  

 tilfælde kan samværet foregå i et fængsel.
Det kan eksempelvis ske, når den  

 af  

 forældrene, der har barnet boende, tidligere selv har taget barnet med ved  

 besøg i fængslet.
Baggrunden herfor er, at besøg i et fængsel almindeligvis  

 må  

 antages at stride mod, hvad der er bedst for barnet.
 Der er normalt ikke noget til hinder for at placere samværet på  

 de tidspunkter, hvor den samværsberettigede har udgang fra fængslet.
Samvær i udlandet Samvær efter en dansk samværsafgørelse kan umiddelbart kun  

 udøves i Danmark og de øvrige nordiske lande.
Samværet kan kun udøves i andre  

 lande, hvis forældrene aftaler det, eller hvis der  efter ansøgning  

  træffes  

 afgørelse herom.
 Der henvises til vejledning nr. 9802 af 8. februar 2005 om samvær  

 i udlandet, barnets pas mv.
Kontaktadresse Bopælsforælderen har ikke krav på at vide, hvor barnet opholder  

 sig under samværet, men efter anmodning skal vedkommende dog have opgivet en  

 kontaktadresse eller et telefonnummer, således at der er mulighed for at  

 komme  

 i forbindelse med barnet.
Samvær - en personlig ret Det primære formål med at fastsætte samvær er, at barnet skal  

 bevare kontakten med den af forældrene, som barnet ikke bor hos til daglig.  

 Et  

 fastsat samvær er derfor som udgangspunkt en personlig ret for  

 samværsforælderen.  

 Dette betyder dog ikke, at barnet ikke i begrænset omfang kan være alene  

 eller  

 opholde sig sammen med andre familiemedlemmer eller lignende under samværet.
Erstatningssamvær Tabet af nogle få samværsdage vil i almindelighed ikke skade  

 forholdet mellem barnet og samværsforælderen, når de i øvrigt har et hyppigt  

 og  

 regelmæssigt samvær.
 På denne baggrund og som følge af ændringskriteriet i § 17,  

 stk. 2, bør man være tilbageholdende med at fastsætte erstatningssamvær.
 Dette betyder, at en ansøgning om erstatningssamvær kan  

 afvises, hvis ikke ansøgeren sandsynliggør, at der er grundlag for at  

 fastsætte  

 erstatningssamvær.
 Er der tale om enkeltstående aflysninger, bør der som  

 udgangspunkt ikke fastsættes erstatningssamvær.
 Der fastsættes ligeledes normalt ikke erstatningssamvær, når  

 aflysningen af samvær skyldes samværsforælderens forhold.
Hvis samværet aflyses på grund af barnets forhold, f.eks. på  

 grund af barnets sygdom, eller fordi barnet skal på lejrskole, spejdertur e.  

 lign., bør der normalt heller ikke fastsættes erstatningssamvær.
Der kan dog  

 fastsættes erstatningssamvær, hvis aflysningerne har et sådant omfang, at det  

 svækker forbindelsen mellem barnet og samværsforælderen.
 I følgende situationer kan fastsættelse af erstatningssamvær  

 være af væsentlig betydning for forholdet mellem barnet og samværsforælderen.  

 Listen er ikke udtømmende:
  

 	  

 Hvis den af  

 forældrene, der har barnet boende, har chikaneret samværet.
Hvis der kun er  

 samvær  

 i begrænset omgang.
   

 	  

 Hvis samværet aflyses  

 gentagne gange over en kortere periode, eller hvis aflysningerne har et  

 sådant  

 omfang, at det svækker forbindelsen mellem barnet og samværsforælderen.
   

 	  

 Hvis samvær aflyses i  

 større omfang end ellers, fordi bopælsforælderen afholder væsentligt mere  

 ferie  

 end normalt, eller hvis ferien ikke afholdes sammenhængende.
12. Overgangsregler, ikrafttræden De ovennævnte ændringer som følge af kommunalreformen på det  

 familieretlige område træder i kraft den 1. januar 2007. Sager, der indkommer  

 efter den 1. januar 2007, skal behandles efter de nye regler.
Sager, som er  

 indgivet til statsamtet før den 1. januar 2007, men ikke er færdigbehandlet,  

 færdigbehandles også efter de nye regler.
Der henvises til § 5, stk. 2, i  

 lov nr. 525 af 24. juni 2005, som ændret ved  

 § 3 i lov nr. 483 af 17. juni 2006.
