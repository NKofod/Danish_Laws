 I medfør at § 9 i lov nr. 536 af 17. november 1976 om statsgaranti for lån  

 og rentetilskud til tørkeramte landmænd fastsættes følgende:
 Statsgaranti og rentetilskud.
§ 1.  Ansøgning om statsgaranti og rentetilskud skal  

 udfærdiges på særlige skemaer, der tillige med en vejledning udleveres af  

 pengeinstitutterne.
Ansøgningen indleveres til det långivende pengeinstitut  

 og videresendes af dette til Kongeriget Danmarks Hypoteksbank og  

 Finansforvaltning.
 § 2.  Ansøgningen skal bl.a. indeholde oplysning om  

 ejendommens samlede areal, ejendommens arealer med de i lovens § 2 nævnte  

 afgrøder, udbyttet af de nævnte afgrøder angivet i foderenheder og om  

 mindreudbyttet i 1976 beregnet efter reglerne i lovens § 2. Disse oplysninger  

 skal være attesteret af en planteavlskonsulent, der er ansat i en  

 landboforening eller i en husmandsforening.
§ 3.  Ifølge lovens § 2, stk. 1, nr. 5, er det en  

 betingelse for ydelse af statsgaranti, at ansøgeren er kommet i økonomiske  

 vanskeligheder på grund af det lave høstudbytte i 1976. Dokumentation for, at  

 ansøgeren er kommet i likviditetsvanskeligheder, skal ske ved erklæring fra  

 det långivende pengeinstitut.
I øvrigt skal dokumentation for ansøgerens  

 økonomiske vanskeligheder ske ved indsendelse af statusopgørelse eller på  

 anden måde efter hypoteksbankens skøn.
 § 4.  Det er en betingelse for anvendelsen af reglen i  

 lovens § 2, stk. 4, at ansøgeren afgiver erklæring om, at udbyttet af de i  

 bestemmelsen nævnte afgrøder i 1973 eller 1974 har været under 80 pct. af det  

 normale udbytte af disse afgrøder.
 § 5.  Kongeriget Danmarks Hypoteksbank og  

 Finansforvaltning træffer afgørelse om ydelse af statsgaranti.
 Stk. 2.  Finder hypoteksbanken, at betingelserne for  

 ydelse af statsgaranti er opfyldt, afgiver banken på landbrugsministerens  

 vegne erklæring om, at staten som selvskyldnerkautionist indestår for  

 rettidig betaling af forfaldne ydelser af det pågældende lån.
 § 6.  Kongeriget Danmark Hypoteksbank og  

 Finansforvaltning træffer afgørelse om ydelse af rentetilskud efter lovens §  

 7.
 Stk. 2.  Rentetilskuddet udbetales af hypoteksbanken til  

 de långivende pengeinstitutter efter regler, der fastsættes efter aftale  

 mellem hypoteksbanken og pengeinstitutternes organisationer.
Henstand med betaling af ydelser af lån med  

 statsgaranti efter lov nr. 655 af 24. december 1975.
 § 7.  Ansøgning om henstand efter reglen i lovens § 8  

 med betaling af ydelser af lån med statsgaranti efter lov nr. 655 af 24.  

 december 1975 skal indgives til det långivende pengeinstitut, der  

 videresender ansøgningen til Kongeriget Danmarks Hypoteksbank og  

 Finansforvaltning.
 Stk. 2.  Hvis ansøgeren vil ansøge både om statsgaranti  

 og rentetilskud og om henstand med betaling af ydelser af lån med  

 statsgaranti efter lov nr. 655 af 24. december 1975, skal det i ansøgningen  

 om statsgaranti og rentetilskud anføres, at der tillige søges om henstand med  

 betaling af ydelser af det nævnte lån.
 Stk. 3.  Hvis ansøgeren alene søger om henstand efter  

 lovens § 8 med betaling af ydelser af lån med statsgaranti efter lov nr. 655  

 af 24. december 1975, skal ansøgningen ikke udfærdiges på særligt skema, men  

 ansøgningen skal være forsynet med en erklæring fra en af de i § 2 nævnte  

 planteavlskonsulenter om, at ansøgeren så vidt ham bekendt opfylder  

 betingelserne i lovens § 1, stk. 1, nr. 4 og 5, og stk. 2-4, for opnåelse af  

 statsgaranti.
§ 8.  Långiverne træffer afgørelse om henstand i  

 medfør af lovens § 8 med betaling af ydelser af de i foranstående § 7 nævnte  

 lån.
Hvis der meddeles henstand, afgiver hypoteksbanken på  

 landbrugsministerens vegne erklæring om, at statsgarantien for lånet  

 opretholdes uanset den meddelte henstand med betaling af ydelser.
 Andre bestemmelser.
 § 9.  Udover de i §§ 5 og 6 nævnte afgørelser træffer  

 Kongeriget Danmarks Hypoteksbank og Finansforvaltning alle afgørelser efter  

 lov nr. 536 af 17. november 1976 og denne bekendtgørelse.
Stk. 2.  Hypoteksbankens afgørelser kan påklages til  

 landbrugsministeren.
Klagefristen er 4 uger fra den dag, afgørelsen er  

 meddelt den pågældende.
 § 10.  Til bistand for Kongeriget Danmarks  

 Hypoteksbank og Finansforvaltning ved behandling af ansøgninger efter lov nr.  

 536 af 17. november 1976 og denne bekendtgørelse nedsætter  

 landbrugsministeren et udvalg med repræsentanter for landbrugsministeriet,  

 Kongeriget Danmarks Hypoteksbank og Finansforvaltning, De samvirkende danske  

 Landboforeninger og Danske Husmandsforeninger.
 § 11.  Bekendtgørelsen træder i kraft dagen efter  

 bekendtgørelsen i Lovtidende.
 Landbrugsministeriet, den 8. december  

 1976.
P.
Dalsager.
