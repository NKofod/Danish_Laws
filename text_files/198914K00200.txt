Nr BTL 200 Betænkning over Forslag til lov om visse hovedlandevejsstrækninger   

 Nr L 200 1989-90, 1. samling Afgivet af Trafikudvalget Afgivet: 19900418 Udvalget har behandlet lovforslaget i en række møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget en skriftlig henvendelse fra Skive  

 Kommunes økonomiudvalg, der tillige har haft foretræde for udvalget.
 Henvendelsen er optrykt som bilag til betænkningen.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse uændret, idet flertallet henstiller, at  

 der ved projekteringen tages hensyn til det fremsendte forslag fra Skive  

 Kommunes økonomiudvalg, jf. bilag til betænkningen.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
 Mindretallet finder fortsat, at de to motorveje i Nordjylland er  

 overflødige, både når det anskues ud fra en lokal betragtning og ud fra en  

 trafikøkonomisk betragtning.
Mindretallet finder det uacceptabelt, at forbindelsen mellem Ålborg og  

 Frederikshavn til trods for mange protester fra natur- og  

 fredningsorganisationer ikke har kunnet føres uden om Jyske Ås, og skal i  

 øvrigt henvise til den betænkning, som Udvalget om Offentlige Arbejder afgav  

 den 10. november 1988 herom i forbindelse med behandlingen af ministerens  

 forslag til projekteringslov (L 8), jf.
Folketingstidende 1988-89, tillæg B,  

 sp. 85.
 Med hensyn til projekteringen af de midtjyske motorveje/motortrafikveje  

 finder mindretallet, at der kan være mange gode grunde til at forbedre disse  

 vejstrækninger, om end mindretallet finder, at det ikke nødvendigvis på alle  

 strækninger skal være motorveje/motortrafikveje, der skal anlægges.
 På den baggrund vil mindretallet afvente sin endelige stillingtagen, til  

 der fremkommer et forslag til anlægslov.
 Mindretallet finder det uheldigt, at de to projekter er omfattet af det  

 samme lovforslag, og vil derfor på grund af den del af lovforslaget, der  

 omhandler anlæg af de to nordjyske motorveje, stemme imod ved lovforslagets  

 3. behandling.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling ud fra det  

 hovedsynspunkt, at forretningen Danmarks bedste investering foreløbig er at  

 få afviklet landets kolossale gæld, hvis rente nu beløber sig til lige så  

 meget, som prisen er for at anlægge en fast kombineret vej- og  

 jernbaneforbindelse ved både Storebælt og Øresund, ikke mindst set i relation  

 til, at det er årligt! Derudover finder mindretallet, at det ikke er en økonomisk farbar vej for  

 Danmark at anvende millioner til vejbyggeri i f.eks.
Tanzania.
Ikast (KF) Helge Adam Møller (KF) Aagaard (KF) Svend Heiselberg (V)  

 Helge Sander (V) Ernst B.
Schmidt (FP) Larsen-Ledet (RV) nfmd.
Arne  

 Melchior (CD) Inger Stilling Pedersen (KRF) J.
K.
Hansen (S) fmd.
Tove  

 Lindbo Larsen (S) Helge Mortensen (S) Jimmy Stahr (S) Stavad (S) Søgaard (S)  

 Tommy Dinesen (SF) Ole Henriksen (SF) Bilag SKIVE KOMMUNE Økonomiudvalget 6. april 1990 Trafikudvalget Vedrørende forslag til lov om visse hovedlandevejsstrækninger Skive Byråds økonomiudvalg anmoder herved om at få foretræde for  

 Trafikudvalget for at kunne fremlægge byrådets synspunkter på den del af  

 ovennævnte lovforslag, der specielt vedrører Skive Kommune.
Med henvisning  

 til samtale med Trafikudvalgets sekretariat ønskes mødet fastsat til tirsdag  

 den 17. april 1990.
 Byrådet har i brev af 12.12.1989 til Trafikministeriet henstillet, at  

 lovforslaget tog sigte på anlæg af en vej med den linjeføring, der var opnået  

 enighed om mellem Viborg Amtskommune og Viborg, Fjends og Skive Kommuner.
Det anførtes samtidigt, at en forudsætning for eventuelt at fravige dette  

 og acceptere linjeføringen syd om Stoholm er, at en vejforbindelse med en  

 linjeføring syd om Skive og tilsluttet Viborgvej øst for Nr.
Søby, samt med  

 forbindelse til Hobrovej gøres til en integreret del af projektet og  

 realiseres som en tidlig 1. etape.
Det forudsættes samtidigt, at denne  

 forbindelse gives et rimeligt højt niveau.
Hovedbegrundelserne for at fastholde linjeføringen syd om Højslev, eller i  

 det mindste at en forbindelsesvej syd om Skive gøres til en integreret del af  

 projektet, er, at hensynet til den overordnede trafik varetages samtidigt med at  

 der løses nogle væsentlige trafikproblemer ved Skive, at der bør være en god forbindelse fra den overordnede vej til et  

 nyt regionalt industriområde og Skive Lufthavn, som begge ligger ved Vinkel,  

 øst for Højslev, samt at der er behov for en god forbindelse fra den overordnede vej til  

 Hobrovej, som er landevej, og hvis funktion som bærer af overordnet trafik  

 kan forventes forstærket, når motorvejen mellem Århus og Aalborg åbner.
 Man skal endvidere henlede opmærksomheden på Skives trafikproblemer, som  

 er beskrevet i Vejdirektoratets rapporter af december 1986 om øst-vest  

 forbindelsen gennem bykernen i Skive samt af februar 1988 om omfartsveje ved  

 Skive.
 P.u.v.
Jonna Stavnsbjerg / Erik Hermansen 6. april 1990 NOTAT vedrørende det overordende vejnet ved Skive Det overordnede vejnet ved Skive er vist på figur 1, og figur 2 viser  

 årsdøgntrafikken i 1985.
Fig 1 Det overordnede vejnet ved Skive Fig. 2 Årsdøgntrafik 1985 I Vejdirektoratets rapport af december 1986 om øst-vest  

 forbindelsen gennem bykernen ved Skive er beskrevet 3 forslag til hvordan  

 gennemkørselsforholdene kan forbedres.
Skive byråd har besluttet sig for  

 forslag 2, som tager sigte på en udbygning, der primært tilgodeser bymiljøet  

 - i princippet svarende til en miljøprioriteret bygennemkørsel.
Forslaget  

 indeholder bl.a. etablering af cykelsti samt udvidelse på den smalleste  

 strækning.
Udgifterne blev opgjort til 6 mio. kr.
 Vejdirektoratet har i en udtalelse over forslag til kommuneplan for Skive  

 Kommune anført, at en ombygning af den eksisterende hovedlandevej gennem byen  

 (som foreslås i kommuneplanen jf. ovennævnte forslag 2) næppe lader sig  

 realisere før end hovedlandevejen er forlagt syd om byen.
I Vejdirektoratets rapport af februar 1988 om omfartsveje ved Skive er  

 beskrevet 3 forslag.
Byrådet har besluttet sig for forslag II, som tager  

 sigte på en omfartsvej syd om Skive.
Byrådet er imidlertid på grundlag af  

 arbejdet med de jyske tværveje gået ind for en ændring, således at  

 linjeføringen svarer til den, der i hovedrapporten af maj 1989 betegnes som  

 forslag B.
Byrådet vil dog også kunne gå ind for forslag A.
Se kortbilag A.
Ved forhandling mellem Viborg amtsråd og Skive, Fjends og Viborg kommuner  

 enedes man om et nyt forslag, der bedre end forslag A og B tilgodeser Fjends  

 kommunes interesse i en bedre vejtilslutning til Stoholm.
Forslaget var  

 udarbejdet af Viborg amtskommune og betegnes som forslag D.
Forslaget er på  

 kortbilag A vist med punkteret linje.
Gennemføres forslag C uden i det mindste en øst-vest-gående  

 forbindelsesvej af en rimelig høj standard som en tidlig 1. etape vil de  

 væsentlige trafikproblemer ved Skive fortsat være uløste.
Det vil bl.a. sige:
 - Fortsat en problematisk bygennemkørsel af overordnet trafik.
 - Fortsat en dårlig betjening af den gennemkørende øst-vest-trafik.
 - Fortsat dårlig tilgængelighed fra øst til Skives sydlige bydel.
 - Usikkerhed om udbygning af det regionale industriområde ved Vinkel, øst  

 for Højslev, der bl.a. er placeret her på grund af god forbindelse til Viborg  

 amtskommunes vigtigste vej.
