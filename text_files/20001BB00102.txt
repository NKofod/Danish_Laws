Fremsat den 30. januar 2001 af  

 Rikke Hvilshøj (V), Gyda Kongsted (V),  

 Karsten Nonbo (V), Harald Kjøller (V),  

 Jens Hald Madsen (V), Inge Dahl-Sørensen&nbsp  

 ;(V), John Vinther (KF), Pernille Sams (KF) og Gitte Seeberg (KF) Forslag til folketingsbeslutning om retten til at overtage sin almene bolig Folketinget pålægger regeringen inden udgangen  

 af indeværende folketingsår at fremsætte et lovforslag om,  

 at beboere i almene boliger får ret til at overtage boligen på  

 ejer- eller andelsbasis.
Bemærkninger til forslaget Gennem 1990 erne har vi oplevet en  

 øget social opsplitning mellem forskellige by- og boligområder.  

 Fysisk nedslidte boligområder og en ensidig beboersammensætning  

 har bidraget til at indfange boligbebyggelser i en negativ udviklingsspiral.  

 Problemerne har hovedsagelig været koncentreret i de store almene  

 boligbebyggelser.
Erfaringer påviser imidlertid, at blandede  

 ejerformer er forudsætningen for en varieret og bredt sammensat  

 beboersammensætning.
Samtidig er byområder med blandede  

 ejerformer som regel relativt stabile og velfungerende.
 For at afbøde fortidens fejltagelser med byggeri af  

 meget store boligområder udelukkende med almene boliger foreslår  

 forslagsstillerne, at der i disse områder forsøgsvis omdannes  

 eksempelvis 5.000 almene boliger til ejer- og andelsboliger.
 Forslagsstillerne bemærker, at tidligere by- og  

 boligminister Jytte Andersen har efterlyst forslag til omdannelse af almene  

 boliger til private ejerboliger og andelsboliger og i samme forbindelse  

 ønsket at styrke ejergenet som middel til at fastholde og  

 tiltrække ressourcestærke beboere.
De enkelte beboere vil med en overtagelse af deres bolig  

 på ejer- eller andelsbasis i langt højere grad være herre  

 over deres egen boligsituation.
Et varieret udbud af boformer vil samtidig  

 give den enkelte borger bedre mulighed for at blive i byområdet i  

 situationer, hvor boligbehovene med alderen måtte ændre sig.  

 Dette vil bidrage til stabilitet og opretholdelsen af gode sociale  

 netværk i de pågældende byområder samtidig med, at  

 kravene om større fleksibilitet og variation på fremtidens  

 boligmarked vil blive imødekommet.
Forslagsstillerne kan henvise til erfaringerne omkring  

 salg af Københavns Kommunes ejendomme gennem TOR I/S.
Her konkluderer  

 en uvildig rapport, at i de ejendomme, som er overtaget af beboerne, er der  

 sket en gunstig udvikling i beboeraktivitet og beboernes engagement.  

 Resultaterne er ikke mindst bemærkelsesværdige, idet der var tale  

 om ejendomme med mange økonomisk og socialt dårligt stillede  

 beboere samtidig med, at boligstandarden generelt var dårlig.
 Spørgsmålet om, hvilken pris der skal  

 gælde ved beboerens overtagelse af den almene bolig, samt  

 spørgsmålet om, hvorledes og i hvilket omfang den almene  

 boligforening kan råde over den friværdi, der kapitaliseres ved  

 salget, overlades til de videre politiske forhandlinger.
 Forslagsstillerne foreslår endvidere, at de almene  

 boliger udvælges, så boligerne med hensyn til geografisk  

 placering og byggeperiode udgør et repræsentativt udsnit af den  

 almene sektor i Danmark.
Lovforslaget er en revideret genfremsættelse af  

 beslutningsforslag nr.
B 124, folketingsåret 1999-2000, se Folketingets  

 forhandlinger, side 7305 og till.
A side 6403 og 6404.
Skriftlig fremsættelse Rikke Hvilshøj (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om retten til at  

 overtage sin almene bolig.
(Beslutningsforslag nr.
B 102).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
