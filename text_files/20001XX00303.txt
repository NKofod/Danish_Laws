Skriftlig fremsættelse (21. februar  

 2001) Jan Petersen (S):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 økonomisk støtte til politiske partier m.v. (Frister for  

 ansøgning om og udbetaling af tilskud, præcisering af  

 anvendelseskravet, straf for urigtige erklæringer m.v.).
(Lovforslag nr.
L 170).
 Forslag til lov om ændring af lov om private  

 bidrag til politiske partier og offentliggørelse af politiske partiers  

 regnskaber. (Straf for urigtige oplysninger i partiregnskaber).
(Lovforslag nr.
L 171).
 Folketingets Udvalg for Forretningsordenen har på  

 flere møder drøftet behovet for at ændre  

 partistøtteloven og partiregnskabsloven   dels med henblik på at  

 få præciseret, inden for hvilken periode det årlige  

 tilskudsbeløb til politisk arbejde her i landet skal være brugt  

 og dels med henblik på at indføre sanktioner for urigtig  

 angivelse af private bidrag til politiske partier.
På baggrund af disse drøftelser bad udvalget  

 den 18. maj 1999 indenrigsministeren og justitsministeren om henholdsvis at  

 udarbejde forslag til ændring af partistøtteloven og  

 partiregnskabsloven.
I efteråret 2000 forelå disse lovudkast.  

 Vedrørende partiregnskabsloven foreslås det, at der  

 indføres strafansvar for urigtige eller mangelfulde oplysninger om  

 private bidrag til politiske partier i de partiregnskaber, der skal  

 offentliggøres af Folketinget.
Samtidig foreslås det, at det  

 også i øvrigt gøres strafbart at afgive urigtige eller  

 mangelfulde oplysninger i partiregnskaber.
Vedrørende  

 partistøtteloven foreslås det navnlig, at udbetaling af tilskud  

 efter lovens § 2 på grundlag af deltagelse i folketingsvalg kun  

 kan ske i det omfang, tilskudsmodtageren påregner at afholde udgifter  

 til politisk arbejde her i landet i det kalenderår, tilskuddet  

 vedrører.
Videre foreslås, at der indføres strafansvar  

 for afgivelse af urigtige erklæringer om påregnede eller afholdte  

 udgifter til politisk arbejde.
Indenrigsministeren har i sit udkast  

 også medtaget forslag til ændring af partistøtteloven af  

 mere teknisk karakter m.v.
 Indenrigsministeriet har efterfølgende revideret  

 sit lovudkast på baggrund af modtagne høringssvar.  

 Justitsministeriets lovudkast er på baggrund af høringssvarene  

 og efter aftale med Justitsministeriet blev revideret af Folketingets  

 administration, for så vidt angår rent tekniske  

 ændringer.
 Efter aftale med regeringen fremsættes lovforslagene  

 af formændene for folketingsgrupperne.
Lovforslagene fremsættes til fri debat, idet  

 Udvalget for Forretningsordenen har fundet det rimeligt at udskyde en  

 detaljeret realitetsbehandling til efter fremsættelsen.
Der er  

 således ikke i forbindelse med fremsættelsen taget politisk  

 stilling til lovforslagene eller de enkelte dele deri.
 Jeg skal i øvrigt henvise til de  

 bemærkninger, der ledsager lovforslagene.
