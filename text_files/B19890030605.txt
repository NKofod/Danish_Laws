§ 1 I Boligstyrelsens bekendtgørelse nr. 727 af 5. december 1988 om lån til  

 refinansiering i landbrugsejendomme m.v., foretages følgende ændringer:
 1. I indledningen indsættes efter »lov nr. 374 af  

 6. juli 1988«:
 »og § 4, stk. 10-12, som affattet ved lov nr. 291 af 16. maj  

 1989«.
 2. Efter § 2 indsættes som ny § 3:
»§ 3.  I medfør af § 4, stk. 10-12, i lov om  

 indeksregulerede realkreditlån, kan refinansieringslån ydes som jordbrugslån,  

 der forfalder til indfrielse efter 10 år.
Restgælden kan refinansieres med  

 realkreditlån med en maksimal løbetid på 20 år, idet den hidtidige  

 prioritetsstilling bevares.
Stk. 2.  De i stk. 1 nævnte lån kan ydes som stående  

 lån.
Lån efter 1. pkt. kan kun ydes i det omfang, de placeres med sikkerhed  

 inden for en lånegrænse på 25 pct. af ejendommens handelsværdi som defineret  

 i lov om refinansiering af realkreditlån m.v. i landbrugsejendomme.
Stk. 3.  De i stk. 1 nævnte lån kan ydes i form af  

 serielån.
Lån efter 1. pkt. kan kun ydes i det omfang, de placeres med  

 sikkerhed inden for en lånegrænse på 45 pct. af ejendommens handelsværdi som  

 defineret i lov om refinansiering af realkreditlån m.v. i landbrugsejendomme.
Stk. 4.  De i stk. 3 nævnte lån amortiseres med samme  

 profil som et 30-årigt jordbrugslån.« 3. I § 3, stk. 3, der herefter bliver § 4, stk.  

 3, udgår:
»som inkonvertible obligationer.« 4. § 5, der herefter bliver § 6, affattes således:
 » Stk. 1.  Lånene indfries kontant til kurs 100. I  

 forbindelse med indfrielsen opkøber instituttet af Hypotekbanken de til lånet  

 svarende obligationer.
 Stk. 2.  Lån, der er tilbudt på de indfrielsesvilkår,  

 der gjaldt efter § 5 i bekendtgørelse nr. 727 af 5. december 1988 om lån til  

 refinansiering i landbrugsejendomme m.v. skal fortsat indfries på disse  

 vilkår.
Stk. 3.  For lån, der er optaget på de i stk. 2 nævnte  

 indfrielsesvilkår, kan låntager inden den 1. juli 1989 over for instituttet  

 fremsætte begæring om ændring af lånevilkårene til de i stk. 1 nævnte  

 vilkår.« 5. §§ 3-12 bliver herefter §§ 4-13.
§ 2 Bekendtgørelsen træder i kraft den 22. maj 1989.
