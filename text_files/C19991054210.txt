 Om videregivelse af oplysninger fra  

 Centralregisteret for Motorkøretøjer (CRM) til private.
 Efter aftale med Justitsministeriet vil der  

 af politiet kunne videregives oplysninger fra Centralregisteret for  

 Motorkøretøjer i følgende tilfælde:
l. 	Færdselsuheld Den, der ønsker at regulere en skade direkte med  

 modparten, kan få oplyst navn og adresse på modparten samt navnet  

 på ansvarsforsikringsselskabet, såfremt den  

 pågældende opgiver registreringsnummeret.
2. 	Betalingssager Såfremt politiet skønner, at der ikke  

 foreligger et strafbart forhold men alene en betalingssag, kan navn og  

 adresse på ejeren (brugeren) af et køretøj meddeles  

 anmelderen, såfremt denne kun kender skyldneren gennem  

 registreringsnummeret.
Oplysninger kan således meddeles til  

 benzinsælgere, parkeringshuse, reparatører, rederier o.l.
I begge tilfælde gælder, at der  

ikke må meddeles oplysninger, hvis der er markeret  

adressebeskyttelse.
I givet fald må vedkommende henvises til at  

 rette skriftlig henvendelse til Rigspolitichefen, Afdeling D.
Herudover vil der af Rigspolitichefens afd.
D kunne  

 videregives oplysninger i følgende tilfælde:
 3. 	Underpantsætning og kreditkøb med  

 ejendomsforbehold.
 En ufyldestgjort kreditkøbsælger eller  

 panthaver kan få oplyst navn og adresse på nuværende ejer  

 (bruger) af køretøjet.
4. 	Ufyldestgjort rekvirent i fogedsag En kreditor, der ved udskrift af rets-, foged-, dombog  

 e.l. kan dokumentere et retskrav mod en formodet ejer af et  

 køretøj, som i retten har erklæret ikke at kunne  

 påvise noget, der er egnet til genstand for udlæg, kan få  

 oplyst, hvorvidt pågældende er ejer af køretøjet,  

 såfremt der opgives et registreringsnummer.
5. 	Brugt køretøjs fortid Såfremt ejeren af et køretøj har  

 retlig interesse deri, kan der gives oplysning om antal tidligere ejere  

 (brugere), hvor længe og hvornår køretøjet har  

 været i hver ejers (brugers) besiddelse samt oplysning om  

 køretøjets tekniske data.
Navnet på den person, der  

 senest har været registreret som ejer (bruger), vil også kunne  

 oplyses.
6.	 Andre retsforhold Enkeltstående oplysninger vil iøvrigt kunne  

 videregives til brug i konkrete retsforhold til private, som kan  

 godtgøre at have en retlig interesse i at få de  

 pågældende oplysninger, som klart overstiger hensynet til  

 hemmeligholdelse.
7. 	Terminaladgang til visse oplysninger Forsikringsselskaber og andre private efter en af  

 Justitsministeriet godkendt aftale.
 Rigspolitichefens cirkulæreskrivelse af den 3.  

 februar 1988 om videregivelse af oplysninger fra Centralregisteret for  

 Motorkøretøjer til private ophæves.
