Nr BTL 215 Betænkning over Forslag til lov om ændring af tjenestemands- og  

 folkeskolelovgivningen m.v. (Ansættelsesvilkår i den amtskommunale folkeskole  

 m.v.)   

 Nr L 215 1992-93, 1. samling Afgivet af Arbejdsmarkedsudvalget Afgivet: 19930414 Udvalget har behandlet lovforslaget i flere møder og har herunder stillet spørgsmål til finansministeren, som denne har besvaret skriftligt.
Et af disse spørgsmål og ministerens besvarelse heraf er optrykt som bilag til betænkningen.
 Endvidere har udvalget modtaget en skriftlig henvendelse fra  

 Amtsrådsforeningen i Danmark.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Fremskridtspartiets medlem af udvalget) finder, at  

 princippet om, at den myndighed, der ansætter en person, også skal stå med  

 det økonomiske ansvar, er rigtigt.
 Fremskridtspartiet finder imidlertid, at det er nødvendigt at fremføre sin  

 betænkelighed ved lovforslagets økonomiske konsekvenser for amtskommunerne,  

 herunder ikke mindst de merudgifter, loven vil medføre på grund af øgede  

 pensionsudgifter, når denne forpligtelse for nyansatte overgår til  

 amtskommunerne.
 En lignende lov blev i maj 1992 vedtaget for primærkommunernes lærere, og  

 det har nu vist sig, at denne lovs gennemførelse medfører ganske betragtelige  

 merudgifter for kommunerne.
 At noget lignende vil ske for det amtskommunale område, er særdeles  

 sandsynligt.
 ÆndringsforslagAf finansministeren , tiltrådt af udvalget :
 Til § 11 1) Nr. 2 affattes således:
 »2. § 1 affattes således:
 »§ 1. Loven gælder for tjenestemænd i folkeskolen, der pr.  

 31. marts 1993 er ansat i primærkommunerne.
Stk. 2. Loven gælder endvidere for personer, der pr. 30. april  

 1993 er ansat som 1) tjenestemand i den amtskommunale folkeskole, 2) tjenestemandsansat ungdomsskoleinspektør eller pædagogisk medhjælp i  

 ungdomsskolen uden for Københavns Kommune eller forstander eller  

 heltidsbeskæftiget lærer ved ungdomskostskoler, 3) tjenestemandsansat forstander eller lærer ved den almene  

 voksenuddannelse uden for Københavns Kommune eller 4) tjenestemandsansat leder eller lærer ved specialundervisningen for  

 voksne uden for Københavns Kommune.«» 2) Efter nr. 8 indsættes som nyt nummer:
 »01. § 16 affattes således:
 »§ 16. Sager som nævnt i § 8, der er indbragt for  

 Undervisningsministeriet før 1. april 1993, henholdsvis 1. maj 1993,  

 behandles efter de hidtil gældende regler.
Stk. 2. Sager som nævnt i §§ 9 og 10, der er opstået før 1. april  

 1993, henholdsvis 1. maj 1993, behandles efter de hidtil gældende  

 regler.«» Ny paragraf 3) Efter § 12 indsættes som ny paragraf:
»§ 01 Tjenestemandsansatte inden for de undervisningsområder, der  

 er nævnt i §§ 4-8, med en ansættelsesstatus svarende til tjenestemænd i  

 folkeskolen bevarer deres hidtidige status indtil 1. maj 1993.« Til § 13 4) Paragraffen affattes således:
 »§ 13 Stk. 1. Loven træder i kraft den 1. maj 1993,  

 jf. dog stk. 2. § 4, stk. 2, i lov om tjenestemænd i folkeskolen m.v. som  

 affattet ved denne lovs § 11, nr. 4, har virkning fra den 1. april 1993.  

 Samme lovs § 12, stk. 3, som affattet ved denne lovs § 11, nr. 7, har  

 virkning fra den 1. april 1992.
Stk. 2. § 10 træder i kraft dagen efter bekendtgørelsen i  

 Lovtidende og har virkning fra den 22. maj 1992. § 01 træder i kraft dagen  

 efter bekendtgørelsen i Lovtidende og har virkning fra den 1. april  

 1993.« Bemærkninger Til nr. 1 Da lovforslaget ikke kan vedtages inden 1. april 1993, foreslås  

 det at ændre ikrafttrædelsesdatoen fra 1. april 1993 til 1. maj 1993.
 Den foreslåede særlige lovgivning for allerede tjenestemandsansatte i den  

 amtskommunale folkeskole og inden for de øvrige nævnte undervisningsområder  

 bør som følge heraf gælde for personer, der er ansat pr. 30. april 1993, i  

 stedet for som oprindeligt foreslået 31. marts 1993.
 Skæringsdagen for tjenestemænd i folkeskolen, der er ansat i  

 primærkommunerne, er fortsat 31. marts 1993.
 Til nr. 2 Ændringsforslaget er en konsekvens af den ændrede skæringsdag,  

 jf. bemærkningerne til nr. 1.
Til nr. 3 Som følge af de lovændringer, der blev gennemført ved lov nr.  

 381 af 20. maj 1992, indeholder tjenestemandslovgivningen fra 1. april 1993  

 for så vidt angår folkeskolen kun bestemmelser om tjenestemænd i den  

 amtskommunale folkeskole.
Det foreslås derfor at præcisere, at  

 tjenestemandsansatte inden for de øvrige undervisningsområder bevarer deres  

 hidtidige ansættelsesstatus svarende til tjenestemænd i folkeskolen indtil 1.  

 maj 1993.
 Til nr. 4 Ændringsforslaget indebærer, at ikrafttrædelsesdatoen ændres fra  

 1. april 1993 til 1. maj 1993. § 4, stk. 2, i lov om tjenestemænd i  

 folkeskolen m.v. om grundlaget for pensionsberegning får virkning fra 1.  

 april 1993. Den præcisering, der er foreslået ved nr. 3, jf. ovenfor, træder  

 i kraft ved bekendtgørelsen i Lovtidende og får ligeledes virkning fra 1.  

 april 1993. I øvrigt svarer bestemmelsen til den oprindeligt foreslåede.
 Ændringsforslagene har været forhandlet med Amtsrådsforeningen i Danmark,  

 Kommunernes Landsforening, Københavns Kommune og Frederiksberg Kommune og med  

 Centralorganisationernes Fællesudvalg, herunder Lærernes Centralorganisation  

 og Akademikernes Centralorganisation.
 Der er enighed mellem de berørte parter om, at de pr. 31. marts 1993  

 gældende løn- og ansættelsesvilkår fortsat gælder for ansatte i den  

 amtskommunale folkeskole og inden for de andre undervisningsområder, der  

 berøres af kompetenceoverførslen, indtil loven træder i kraft den 1. maj  

 1993. Det bemærkes i den forbindelse, at resultatet af forhandlingerne mellem  

 finansministeren og Centralorganisationernes Fællesudvalg pr. 1. april 1993  

 ikke omfatter disse undervisningsområder.
 Der er endvidere enighed mellem de berørte parter om, at de lønninger  

 m.v., der er aftalt i kommunalt regi for ansatte inden for disse  

 undervisningsområder, efter kompetenceoverførslen gennemføres med virkning  

 fra den 1. april 1993.
Bakholt (S) Ole Vagn Christensen (S) Poul Erik Dyrlund (S) Hans Jørgen  

 Jensen (S) fmd.
Lone Møller (S) Klaus Hækkerup (S) Lilli Gyldenkilde  

 (SF) nfmd.
Aage Frandsen (SF) Svend Aage Jensen (CD) Per Stig Møller  

 (KF) Kai Dige Bach (KF) Charlotte Antonsen (V) Helge Sander (V) Bertel  

 Haarder (V) Poul Nødgaard (FP) Jørgen Estrup (RV) Glønborg (KRF) Bilag Et af udvalgets spørgsmål til finansministeren og dennes svar herpå Spørgsmål 2:
Hvorledes sikres statens indflydelse på, at kommunerne (kun) aftaler  

 sådanne generelle pensionsgivende lønstigninger, at disse er acceptable set  

 fra et statsligt synspunkt? Svar:
Lønnen til de tjenestemænd, der er omfattet af loven, fastsættes efter de  

 regler, der gælder for tjenestemænd i kommunerne.
Den pensionsgivende løn, de  

 pågældende opnår, er udgangspunktet for beregning af deres pension efter det  

 statslige pensionssystem.
 Staten har ikke formel indflydelse på lønforhandlingerne på det kommunale  

 område, men der har imidlertid gennem de senere år eksisteret et samarbejde  

 mellem de offentlige arbejdsgivere med henblik på en indbyrdes koordinering.  

 I kraft af dette samarbejde har der været meget stor indholdsmæssig  

 overensstemmelse mellem de statslige og de kommunale aftale- og  

 overenskomstresultater.
 Såfremt folkeskolelærernes pensionsgivende løn måtte stige mere end  

 gennemsnittet for øvrige offentligt ansatte, kan der imidlertid ske  

 regulering i bloktilskuddet til kommunerne, som også anført i bemærkningerne  

 til § 11, nr. 7.
