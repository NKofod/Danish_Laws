Medarbejderaktieordning   gratisaktier  

 udlodningstidspunkt Det fremgår af cirkulære nr. 72 af 17. april 1996, at  

 værdien af de udloddede aktier skal opgøres på  

 udlodningstidspunktet, men det fremgår ikke nærmere,  

 hvornår udlodningstidspunktet er.
 Ligningsrådet er i en bindende forhåndsbesked bedt om at  

 uddybe, på hvilket tidspunkt gratisaktier kan anses for udloddet.
 Spørgsmålet har betydning for vurderingen af om kr.  

 8.000-grænsen er overholdt, medarbejdernes anskaffelsessum og  

 -tidspunkt og endelig for størrelsen af og tidspunktet for det  

 tildelende selskabs fradrag.
Ligningslovens § 7 A, stk. 1, nr. 2 vedrører udlodning af  

 udbytteandele i form af medarbejderaktier.
Beskatningstidspunktet for udbytte  

 er normalt retserhvervelsestidspunktet, d.v.s. tidspunktet, hvor udbyttet  

 fastsættes ved selskabets generalforsamling.
For mange selskaber  

 gælder det, at generalforsamlingen bemyndiger bestyrelsen til at  

 udlodde udbytteandele i form af medarbejderaktier.
 Ligningsrådet sagde, at udlodningstidspunktet i LL § 7 A, stk. 2 er  

 tidspunktet for bestyrelsens beslutning om udlodning af  

 medarbejderaktier.
