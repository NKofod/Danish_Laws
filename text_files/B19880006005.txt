 I medfør af § 2, § 3 og § 6 i lov nr. 211 af 31. maj 1968 om kunstig  

 sædoverføring på husdyr fastsættes:
 § 1.  En tyr eller en stud, som indsættes på en  

 tyrestation, skal være ledsaget af en sundhedsattest, som er udstedt af en  

 dyrlæge på en af Veterinærdirektoratet godkendt formular, og dyret skal af  

 den tilsynsførende dyrlæge være godkendt til indsættelse.
 Stk. 2.  En importeret tyr skal ved indsættelse på en  

 tyrestation være ledsaget af de attestationer, som i indførselsbetingelserne  

 angives at skulle ledsage dyret ved frigivelse fra karantænen.
 § 2.  Tyre og stude, som er opstaldet på en  

 tyrestation, skal underkastes de undersøgelser og prøver, som er påbudt i de  

 til enhver tid gældende bestemmelser.
§ 3.  På ejendomme med tyrestationer må ikke findes  

 andre klovbærende dyr end stationens tyre og stude.
Veterinærdirektoratet er  

 bemyndiget til at dispensere fra denne bestemmelse, for så vidt angår  

 ejendomme med tyrestationer, der var i drift den 1. april 1969.
 Stk. 2.  Tyrestationen skal være isoleret fra andet  

 dyrehold, og fjerkræ må ikke komme i forbindelse med de på stationen  

 opstaldede dyr.
§ 4.  Stationens tyrestalde skal være velventileret og  

 således indrettet, at god hygiejne kan opretholdes.
Gulvet i de enkelt båse  

 og bokse skal være forsynet med et veldimensioneret afløb og have en sådan  

 hældning, at urin og spildevand ikke kan føres til tilstødende båse, bokse  

 eller fodergange.
Stk. 2.  Der skal være indrettet et særligt lokale til  

 brug som isolationsstald, der skal have en i forhold til stationens størrelse  

 passende kapacitet.
Isolationsstalden kan etableres på den ejendom, hvor  

 tyrestationen er beliggende, eller på en ejendom, på hvilken der ikke er  

 opstaldet klovbærende dyr.
 Stk. 3.  Der skal være indrettet et særligt rum til  

 sædopsamling (sædopsamlingsrummet). Sædopsamlingsrummet og de deri anbragte  

 springbokse, fantomer m.v. skal være således indrettet, at god hygiejne kan  

 opretholdes, og at effektiv rensning kan finde sted.
 Stk. 4.  Der skal være indrettet et lokale til  

 klargøring og opbevaring af kunstige skeder med tilbehør (skederummet) og et  

 lokale til klargøring af udstyr og instrumenter, som benyttes til  

 insemination (insemininørrummet), og disse lokaler bør være 2 særskilte rum.  

 Til sædundersøgelse og sædpræparation skal indrettes et særskilt lokale  

 (sædlaboratoriet).
Stk. 5.  De i stk. 4 nævnte lokaler skal være således  

 placeret indbyrdes og i forhold til sædopsamlingsrummet, at en hensigtsmæssig  

 og i hygiejnisk henseende forsvarlig arbejdsgang kan etableres.  

 Inseminørrummet bør være tilgængeligt fra det fri direkte eller gennem en  

 entre.
Lokalerne skal være forsynet med installation af elektrisk lys, varme,  

 ventilationsanlæg, rindende vand og vaske med afløb.
Lokalerne og de deri  

 anbragte arbejdsborde m.v. skal være konstrueret med henblik på mulighed for  

 god renholdelse.
 Stk. 6.  Sædlaboratoriet skal være forsynet med det til  

 sædens undersøgelse nødvendige apparatur.
 Stk. 7.  Stationen skal være forsynet med udstyr til  

 rengøring og til våd- og tørsterilisation.
 Stk. 8.  Der bør være indrettet særlige rum som kontor,  

 garderoberum og toilet.
 Stk. 9.  Bygningsmæssige ændringer og udvidelser, der  

 går ud over almindelig reparation og vedligeholdelse, skal på forhånd  

 godkendes af Veterinærdirektoratet.
 § 5.  Tyrestationens drift skal i videst muligt omfang  

 foregå således, at dens kvægbestand beskyttes mod indslæbning af overførbare  

 lidelser, og således, at den fra stationen distribuerede sæd er af god  

 hygiejnisk kvalitet.
 Stk. 2.  Stationens stalde, herunder isolationsstald,  

 med birum (foderrum m.v.) samt de forskellige arbejdslokaler må kun anvendes  

 til de formål, hvortil de er beregnet.
Stk. 3.  Stalde og øvrige lokaler skal renholdes  

 behørigt.
Påbud om rensning og desinfektion, som gives af  

 Veterinærdirektoratet eller af den tilsynsførende dyrlæge, skal efterkommes.
 § 6.  Tyre og stude må kun overføres fra  

 isolationsstalden til den eller de ordinære stalde, såfremt den  

 tilsynsførende dyrlæge har givet tilladelse dertil.
 Stk. 2.  Sædudtagning fra tyre, der er anbragt i  

 isolationsstalden, må kun foretages i undersøgelsesøjemed.
 Stk. 3.  Stationens tyre og stude må kun udbindes på  

 arealer, der i den pågældende udbindingssæson ikke har været anvendt til  

 ophold for andre klovbærende dyr.
 Stk. 4.  Der må kun tilføres stationen sæd, der hidrører  

 fra en godkendt tyrestation.
§ 7.  På tyrestationen skal føres en særlig protokol,  

 tyreprotokollen.
Af denne skal for hver enkelt tyr fremgå: Dato og årstal for  

 sædopsamling, antal opsamlinger, sædens mængde, tæthed og motilitet  

 (aktivitetsindex) samt anvendt fortyndingsvædske og fortyndingsgrad.
Såfremt  

 sæden opbevares i mere end 1 døgn, kan data for sædens overlevning ligeledes  

 indføres i tyreprotokollen.
Protokollen skal opbevares på stationen.
Når  

 protokollen er udskrevet, skal den opbevares på stationen i mindst 5 år.
Stk. 2.  Ved sædsalg skal hver forsendelse være ledsaget  

 af en følgeseddel, som indeholder oplysninger om køberens navn og adresse,  

 dato for leveringen, tyrens navn og stambogsnummer og sædens kvalitet.
Kopier  

 af disse følgesedler skal opbevares på stationen i mindst 5 år.
 Stk. 3.  På enhver tyrestation skal forefindes en af  

 Veterinærdirektoratet autoriseret protokol, som kun må anvendes til de af den  

 tilsynsførende dyrlæge foretagne noteringer.
§ 8.  Besøg i stationens stalde og øvrige lokaler må  

 kun finde sted, når aftale derom er truffet med stationens ejer eller en  

 repræsentant for denne.
Såfremt der efter den tilsynsførende dyrlæges  

 opfattelse opstår fare for indslæbning af epizootiske sygdomme, kan adgang  

 til stationens stalde forbydes alle besøgende.
 § 9.  Overtrædelse af §§ 1-8 straffes med bøde.
 § 10.  Bekendtgørelsen træder i kraft den 1. marts  

 1988.
 Stk. 2.  Regulativ af 17. december 1970 for drift af  

 tyrestationer som ændret ved regulativ af 13. maj 1980, ophæves.
