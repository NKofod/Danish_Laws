Fremsat den 12. december 2006 af Colette L.
Brix (DF),  

 Kim Christiansen (DF), Walter Christophersen (DF),  

 Kristian Thulesen Dahl (DF), Mikkel Dencker (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om  

 samling af betalings- og indberetningsfrister Folketinget pålægger regeringen inden den 1. april 2007 at  

 fremsætte lovforslag, som skal lette virksomhedernes administrative byrder.  

 Forslaget skal indeholde bestemmelser om, at alle virksomheder fremover skal  

 afregne skatter og afgifter på den samme dag i måneden, samt bestemmelser om,  

 at virksomhederne skal indberette alle ikke-EU-bundne regelmæssige,  

 obligatoriske indberetninger til det offentlige den samme dag i måneden.
Bemærkninger til forslaget Formålet med beslutningsforslaget er at samle virksomhedernes  

 betalings- og indberetningsfrister til én og samme dag i måneden.
Det er forslagsstillernes opfattelse, at de administrative  

 byrder for erhvervslivet bør lettes.
Det danske erhvervsliv udgør fundamentet  

 for velfærdssamfundet.
Derfor bør de danske virksomheder også have de bedst  

 mulige betingelser for at kunne klare sig, ikke mindst i den skærpede  

 internationale konkurrence.
De private virksomheder skaber indtægtsgrundlaget  

 for finansieringen af de offentlige udgifter.
Velfærdssamfundets fortsatte  

 finansiering er således afhængig af en fortsat vækst i produktionen.
Jo bedre  

 vækstbetingelser virksomhederne har, jo flere arbejdspladser skabes, hvilket  

 medfører større indtægter for det offentlige samt færre udgifter til  

 overførselsindkomster.  

 I dag er danske virksomheder udsat for alt for meget administrativt besvær.
Forslagsstillerne mener, at det bør være så let som overhovedet  

 muligt at drive virksomhed i Danmark.
For at realisere dette skal  

 virksomhedernes administrative byrder reduceres.
Det vil være en væsentlig  

 administrativ lettelse, hvis det nuværende virvar af betalingsfrister for  

 indbetaling af selskabsskat, moms, a-skat og forskellige afgifter blev samlet  

 på én dag i måneden.
Det er ligeledes en stor administrativ byrde for landets  

 virksomheder, at de skal afgive en række regelmæssige og obligatoriske  

 oplysninger til det offentlige på forskellige tidspunkter.
Ensartethed med  

 hensyn til, hvornår sådanne indberetninger skal sendes til myndighederne, vil  

 reducere de administrative byrder.
Som det forholder sig på nuværende  

 tidspunkt, skal virksomhederne afsætte personale gennem hele måneden for at  

 lave indberetningerne.
Det udgør en betydelig administrativ byrde og er især  

 kostbart for mindre og mellemstore virksomheder.
Afregning af skatter og afgifter Mange skatter og afgifter afregnes allerede i dag på samme dag  

 i måneden  den 15. i hver måned.
Det er en fordel for virksomhederne,  

 da man  

 dermed sikres en stor fordel i forbindelse med planlægningen og den  

 regelmæssige drift.
Men en række afgifter afregnes ikke denne månedsdag.
Det  

 skaber en unødig administrativ byrde for virksomhederne, at der ikke er en  

 fælles dag i måneden, hvor skatter og afgifter indbetales.
 Følgende skatter og afgifter afregnes alle den 15. hver måned:
  

 	  

 energiafgift  

 af mineralolieprodukter m.v.,   

 	  

 afgift  

 af spiritus m.m.,   

 	  

 tobaksafgifter,  

 dog kun for så vidt angår afgift efter kapitel 2,   

 	  

 afgift  

 af øl, vin og frugtvin m.m.,   

 	  

 afgift  

 af hermetisk forseglede nikkel-cadmium-akkumulatorer,   

 	  

 afgift  

 af bekæmpelsesmidler,   

 	  

 afgift  

 af chokolade- og sukkervarer m.m.,   

 	  

 afgift  

 af visse emballager samt visse poser af papir eller plast m.v.,   

 	  

 forskellige  

 forbrugsafgifter,   

 	  

 afgift  

 af visse klorerede opløsningsmidler,   

 	  

 afgift  

 af konsumis.
  

 	  

 afgift  

 af stenkul, brunkul og koks m.v.,   

 	  

 kuldioxidafgift  

 af visse energiprodukter,   

 	  

 afgift  

 af kvælstof indeholdt i gødning m.m.,   

 	  

 visse  

 miljøafgifter,   

 	  

 afgift  

 af mineralvand m.v.,   

 	  

 afgift  

 af svovl,   

 	  

 afgift  

 af antibiotika og vækstfremmere anvendt i foderstoffer,   

 	  

 afgift  

 af affald og råstoffer,   

 	  

 afgift  

 af visse klorfluorkarboner og haloner (cfc-afgift),   

 	  

 afgift  

 af elektricitet,   

 	  

 afgift  

 af visse flyrejser,   

 	  

 afgift  

 af naturgas og bygas,   

 	  

 afgift  

 af spildevand,   

 	  

 afgift  

 af ledningsført vand,   

 	  

 afgift  

 af lønsum m.v.,   

 	  

 registreringsafgift  

 af motorkøretøjer m.v.,   

 	  

 afgift  

 af ansvarsforsikringer for motorkøretøjer m.v.,   

 	  

 afgift  

 af lystfartøjsforsikringer,   

 	  

 afgift  

 af tinglysning og registrering af ejer- og panterettigheder m.v.,   

 	  

 afgift  

 af polyvinylklorid og ftalater (pvc og visse blødgøringsmidler),   

 	  

 afgift  

 af gevinstgivende spilleautomater,   

 	  

 afgift  

 af mineralsk fosfor i foderfosfat,   

 	  

 tinglysningsafgift  

 (virksomheder med tilladelse til månedlig afregning),   

 	  

 pensionsafkastbeskatning,   

 	  

 forkortet  

 afregning af moms.
Der er væsentlige afstikkere fra denne samlede afregningsfrist  

 den 15. hver måned.
Det gælder bl.a. alle nedenstående skatter og afgifter.
Skat/Afgift Betalingsdag Moms (halvårligt) Den 1.
Pensionsinstitutter, AM-bidrag Den 1.
Stempelafgift Den 8.
Moms (kvartalsvis) Den 10. (august dog den 17.) A-skat/AM-bidrag (alm.) Den 10. (januar dog den 17.) Import (told + moms) Den 16.
Selskabsskat Den 20.
Moms (månedligt) Den 25. (juli dog udskudt til den 17.) A-skat / AM-bidrag (store) Sidste hverdag i måneden Gebyr på dæk Månedens udgang Gebyr på akkumulatorer Månedens udgang Kilde: Rapport fra komiteen vedrørende reduktion af de  

 administrative byrder på skatteområdet, juni 2006.
Samtidig med, at der indføres én indbetalingsdato, den 15. i  

 måneden, løses et væsentligt problem for virksomhedernes indbetaling af skat  

 og  

 moms: I dag skal virksomhederne indbetale moms den sidste bankdag i måneden  

 frem for ordningen frem til den 1. januar 2002, hvor A-skat skulle indbetales  

 den  

 10. i den efterfølgende måned.
En samling af alle betalingsfrister til den  

 15.  

 i måneden vil give virksomhederne en stor administrativ lettelse, da det er  

 tidsmæssigt belastende at nå at opgøre skattekravet den sidste dag i måneden.  

 Også  

 fristerne for indbetaling af moms er blevet strammet og giver virksomhederne  

 store administrative byrder, som vil blive reduceret, hvis der indføres én  

 betalingsdato,  

 den 15. i måneden.
Samling af indberetninger Det er ligeledes en større administrativ byrde for landets  

 virksomheder  specielt de små og mellemstore  at man skal afgive  

 en række  

 regelmæssige og obligatoriske oplysninger til det offentlige på forskellige  

 tidspunkter.  

 Igen er der ikke ensartethed med hensyn til, hvornår indberetningerne skal  

 sendes til de offentlige myndigheder.
 En harmonisering af fristerne vil være i tråd med begrebet én  

 skattekonto, hvor alle betalinger sker til én og samme konto for  

 virksomheden.  

 Det vil derfor give mere mening for virksomheden at betale og indberette  

 senest  

 på én bestemt dag i måneden.
 Det skal bemærkes, at visse indberetninger, f.eks. til  

 Intrastat, er EU-indberetninger og derfor ikke ensidigt og umiddelbart kan  

 flyttes, men det er en meget lille del af indberetningerne, hvor sådanne  

 forhold  

 gør sig gældende.
 I Sverige gennemførte man i 1998 en månedlig betalingsdag i  

 forbindelse med indførelsen af »en skattekonto«, og det har givet stor  

 tilfredshed  

 hos virksomhederne.
Dansk Folkeparti foreslår derfor, at alle virksomheder skal  

 afregne skatter og afgifter på samme dag i måneden.
Dette kunne f.eks. være  

 den  

 15. i måneden, hvor en række skatter og afgifter i forvejen afregnes.  

 Forslaget  

 indebærer endvidere, at alle landets virksomheder skal indberette alle  

 ikke-EU-bundne  

 regelmæssige, obligatoriske indberetninger til det offentlige den samme dag i  

 måneden.
Forslagets omkostninger for staten består umiddelbart af  

 likviditetsforskydninger  

 i forholdet til det offentlige, for de frister, der rykkes tilbage, giver  

 staten et betydeligt likviditetstab og et dermed forbundet rentetab, men  

 samtidig flyttes nogle grænser frem, hvilket giver den modsatte effekt.
Den  

 nøjagtige omkostning ved forslaget bør analyseres nærmere af SKAT, men det må  

 forventes, at den samlede effekt er begrænset, især hvis man i første omgang  

 ikke omfatter store virksomheder.
Ifølge en opgørelse i  

 en rapport af 9. juni 2006 fra Skatteministeriets byrdekomité vil de  

 administrative lettelser for virksomhederne ved samordning af  

 indbetalingsfristerne give lettelser i omegnen af 8,5 mio. kr.
Men de reelle  

 »opfattede«  

 lettelser må antages at være endnu højere ved gennemførelse af dette forslag.
Forslaget støttes af en række organisationer, herunder  

 Håndværksrådet, erhvervsorganisationen HTS-I samt Foreningen Registrerede  

 Revisorer (FRR). Således udtaler skattekonsulent Jørgen Frausing fra FRR:  

  

 »Vi mener bestemt, at forslaget skal  

 gennemføres.
Derved ville alle virksomhederne kunne nøjes med at lave deres  

 beregninger til SKAT en dag om måneden og herefter lægge det væk.
Det vil  

 give  

 en langt bedre planlægning.«  

  

 (ErhvervsBladet, »Kun én frist for betaling af  

 skat«, 8. august 2006). Cheføkonom Jens Brendstrup fra HTS-I bakker ligeledes  

 forslaget op:  

  

 »Virksomhederne har stadig  

 mange ting at holde styr på i forbindelse med indberetninger til det  

 offentlige.
Det skal der ryddes op i, og en samling af betalingsfristerne vil  

 være et godt sted at starte.«  

  

 (Ibid).
Skriftlig  

 fremsættelse Colette L.
Brix  

  

 (DF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om samling  

 af betalings- og indberetningsfrister.
(Beslutningsforslag  

 nr.
B 60).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
