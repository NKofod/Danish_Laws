 I medfør af §§ 20 og 21 i lov om skibes sikkerhed m.v., jf.  

 lovbekendtgørelse nr. 594 af 26. juni 1996, som ændret ved lov nr. 887 af 3.  

 december 1997, fastsættes:
 § 1.  Betaling efter de af Finansministeriet fastsatte  

 regler om priskalkulation ved indtægtsdækket virksomhed anvendes af  

 Søfartsstyrelsen i følgende tilfælde:
 § 2.  Betaling af Søfartsstyrelsens direkte udgifter  

 til løn samt rejse- og opholdsudgifter opkræves i følgende tilfælde:
 § 3.  Når lovpligtige syn, undersøgelser e.l. efter  

 anmodning udføres uden for sædvanlig arbejdstid, opkræver Søfartsstyrelsen  

 betaling for merarbejdstimer samt ekstraordinære rejse- og opholdsudgifter.
 Stk. 2.  Ved første fuldstændige syn af skibe, der  

 bygges i udlandet eller indkøbes fra udlandet, og som foretages i udlandet,  

 samt andre lovpligtige syn, undersøgelser e.l., der efter anmodning foretages  

 i udlandet opkræver Søfartsstyrelsen betaling for rejsetid, merarbejdstimer  

 under synsarbejdet samt rejse- og opholdsudgifter.
 Stk. 3.  Når et aftalt syn, undersøgelse e.l., må  

 afbrydes eller ikke kan afsluttes inden for en fastsat normtid på grund af  

 værftets, rederiets eller dettes befuldmægtigedes forhold opkræver  

 Søfartsstyrelsen betaling for den tid, der ligger ud over den gældende  

 normtid samt ekstraordinære rejse- og opholdsudgifter.
 Stk. 4.  Søfartsstyrelsen fastsætter, efter høring af  

 Skibstilsynsrådet, normtider for syn af skibe.
 § 4.  Som betingelse for påbegyndelse eller  

 færdiggørelse af syn, undersøgelse e.l. kan Søfartsstyrelsen stille krav om,  

 at der er indbetalt depositum eller foreligger garantistillelse.
 § 5.  Bekendtgørelsen træder i kraft den 8. april  

 1998.
 Stk. 2.  Bekendtgørelse nr. 8 af 5. januar 1983 om  

 refusion af udgifter ved syn af skibe m.v. ophæves.
Erhvervsministeriet, den 24. marts 1998 Pia Gjellerup / Vagn Egede Olsen (* 1) Bekendtgørelsen indeholder bestemmelser, der gennemfører dele af  

 Rådets direktiv 95/21/EF om håndhævelse over for skibe, der anløber  

 fællesskabets havne og sejler i farvande under medlemsstaternes jurisdiktion,  

 af internationale standarder for skibes sikkerhed, for  

 forureningsforebyggelse samt leve og arbejdsvilkår om bord.
