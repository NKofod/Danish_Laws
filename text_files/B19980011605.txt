 I medfør af § 2, stk. 3, § 5, stk. 4, § 8, stk. 3, § 9, stk. 5, § 14, stk.  

 4, og § 19, stk. 1, i lov nr. 956 af 25. november 1994 om afgift af  

 vejbenyttelse som senest ændret ved lov nr. 979 af 17. december 1997  

 fastsættes følgende:
Betaling af afgift til Centralregisteret  

 for Motorkøretøjer § 1.  For afgiftspligtige køretøjer, der er  

 registreringspligtige i Danmark, indbetales afgiften på motorkontoret ved  

 registreringen.
Bevis for betalt afgift udstedes samtidig med udleveringen af  

 nummerplader.
Tilsvarende gælder ved ændring, som medfører anden  

 afgiftsmæssig status.
Stk. 2.  For efterfølgende afgiftsperioder opkræves  

 afgiften af centralregisteret sammen med vægtafgiften.
Afgiften betales  

 senest den 8. i måneden før den måned, hvori den ny afgiftsperiode begynder,  

 medmindre anden dato er anført på indbetalingskortet.
 § 2.  Afgiften opkræves på grundlag af de ved  

 registreringen eller senere anmeldelser tilvejebragte oplysninger om  

 køretøjets og eventuelle tilkoblede køretøjers art, totalvægt, indretning og  

 anvendelse.
 Stk. 2.  Hvis der efter registreringen sker ændringer  

 med køretøjet, som medfører anden afgiftsmæssig status efter lov om afgift af  

 vejbenyttelse eller efter lov om vægtafgift af motorkøretøjer m.v., jf. § 2,  

 stk. 2, i lov om afgift af vejbenyttelse, påhviler det den eller de, der er  

 afgiftspligtige på tidspunktet for ændringen, straks at gøre anmeldelse herom  

 til et motorkontor. Ændringerne har afgiftsmæssig virkning fra og med  

 anmeldelsesdatoen.
Stk. 3.  Tilbagebetaling af afgift som følge af  

 ændringer som nævnt i stk. 2 eller anmeldelse af ny ejer (bruger) sker fra  

 centralregisteret til den, i hvis navn køretøjet på afgiftens  

 forfaldstidspunkt er registreret.
Tilbagebetalingen sker uden forudgående  

 ansøgning.
Stk. 4.  Afgiften for afgiftsperioden afkræves den, der  

 er registreret som køretøjets ejer ved udsendelsen af opkrævningen.
Er der  

 tillige registreret en bruger, opkræves afgiften dog hos denne.
De udsendte  

 opkrævninger skal indeholde oplysninger om afgiftens størrelse, sidste  

 rettidige betalingsdag og afgiftsperioden.
Forhandling af beviser til udenlandske  

 køretøjer § 3.  De statslige told- og skattemyndigheder kan give  

 virksomheder, organisationer m.v. tilladelse til på nærmere fastsatte vilkår  

 at forhandle beviser beregnet til udenlandske køretøjer.
 Stk. 2.  Det er en betingelse for at få tilladelse efter  

 stk. 1, at virksomheden, organisationen m.v., når den begynder som  

 forhandler, mindst aftager 50 dagsbeviser a 45 kr., 5 ugebeviser a 150 kr. og  

 5 ugebeviser a 248 kr.
 Stk. 3.  Færgeselskaber, rederier m.v., der er omfattet  

 af lovens § 8, stk. 2, skal når de begynder som forhandlere, mindst aftage  

 100 dagsbeviser a 45 kr., 5 ugebeviser a 150 kr. og 5 ugebeviser a 248 kr.
Stk. 4.  Beviserne bestilles hos de statslige told- og  

 skattemyndigheder.
Ved genbestilling skal forhandlerne mindst aftage det  

 antal dags- og ugebeviser, der fastsættes af de statslige told- og  

 skattemyndigheder, dog ikke under 50 dagsbeviser a 45 kr.
For forhandlere,  

 der kan godtgøre, at de har et meget lille salg af beviser, kan de statslige  

 told- og skattemyndigheder fastsætte, at der kan aftages under 50 dagsbeviser  

 a 45 kr.
 Stk. 5.  Bortkomst eller tyveri af beviser fra  

 forhandleren skal af denne straks meddeles til de statslige told- og  

 skattemyndigheder med angivelse af bevistype og -nr. for de bortkomne eller  

 stjålne beviser.
§ 4.  Den årlige provision og vederlaget på 500 kr.  

 pr. år, jf. lovens § 9, stk. 2, afregnes med de statslige told- og  

 skattemyndigheder for et kalenderår ad gangen i januar måned det følgende år.  

 Til brug for afregningen skal forhandleren senest den 15. januar hvert år  

 indsende en opgørelse til de statslige told- og skattemyndigheder over, hvor  

 mange beviser der er solgt i løbet af det foregående kalenderår.
Opgørelsen  

 skal desuden indeholde de i lovens § 9, stk. 4, nævnte oplysninger om  

 nationalitet.
Klageinstans § 5.  Landsskatteretten påkender klager over  

 centralregisterets afgørelser af:
 Stk. 2.  Reglerne i skattestyrelseslovens kapitler 3 og  

 3A finder anvendelse ved klage til Landsskatteretten efter stk. 1.
Stk. 3.  Klage over afgørelser, der ikke er omfattet af  

 stk. 1, kan indbringes for Told- og Skattestyrelsen.
Fristen for klage er 3  

 måneder.
Told- og Skattestyrelsens afgørelse kan ikke påklages til anden  

 administrativ myndighed.
Straffe- og ikrafttrædelsesbestemmelser § 6.  Med bøde straffes den, der forsætligt eller  

 groft uagtsomt overtræder § 2, stk. 2, eller § 3, stk. 5. Bestemmelserne i  

 lovens § 14, stk. 5, finder tilsvarende anvendelse.
 § 7.  Bekendtgørelsen træder i kraft den 1. april  

 1998.
 Stk. 2.  Samtidig ophæves bekendtgørelse nr. 231 af 21.  

 marts 1996.
§ 8.  Bekendtgørelsens regler for klage har virkning  

 for klager, der indgives den 1. april 1998 eller senere.
Klager, der er  

 indgivet til Skatteministeriets departement inden denne dato, færdigbehandles  

 af Skatteministeriets departement.
