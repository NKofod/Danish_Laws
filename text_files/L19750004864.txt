 I tilslutning til udenrigsministeriets bekendtgørelse nr. 67 af 26.  

 november 1958 og efterfølgende bekendtgørelser, senest nr. 42 af 19. april  

 1974, Lovtidende C, meddeles det, at Den tyske demokratiske Republik med  

 virkning fra den 16. juli 1974 har tiltrådt tillægskonventionen af 7.  

 september 1956 om afskaffelse af slaveri, slavehandel samt ordninger og  

 sædvaner, der må sidestilles med slaveri.
 Endvidere har Lesotho, til hvis territorium tillægskonventionens gyldighed  

 var udstrakt, før selvstændighed opnåedes, den 4. november 1974 meddelt De  

 forenede Nationers generalsekretær, at det anser sig for bundet af  

 tillægskonventionen.
 Udenrigsministeriet, den 22. april 1975.
 F.M.
 Eigil Jørgensen.
