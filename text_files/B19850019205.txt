I medfør af § 19, stk. 4, og § 33, stk. 3, i lov nr. 195 af 26. maj 1965 om saltvandsfiskeri, således som denne er ændret ved lov nr. 209 af 16. maj 1978 og senest ved lov nr. 302 af 6. juni 1984, bestemmes:
§ 1.  I Roskilde Fjord må intet fiskeri finde sted  

 nærmere end 500 meter fra udløbet af følgende bække og vandløb:
1. Havelse å 2. Langvad å 3. Helligrende 4. Græse å 5. Hove å 6. Maglemose å Stk. 2.  I lige linie ud for de i § 1, stk. 1, nævnte  

 vandløbs udmundinger skal der altid være uhindret gennemgang til de fastlagte fredningsbælter på en strækning, der har en bredde af mindst 500 meter og en længde af mindst 100 meter.
Stk. 3.  Ud over de i stk. 1 nævnte fredningsbælter,  

 findes for de øvrige bække og vandløb i Roskilde Fjord ikke fredningsbælter i henhold til lov om saltvandsfiskeri.
§ 2.  Ved de i § 1, stk. 1, nævnte vandløb og ved  

 øvrige bække og vandløb i Roskilde Fjord må fangstredskaber ikke anbringes på en sådan måde, at der spærres for fiskens opgang og nedgang.
§ 3.  Overtrædelse af bestemmelserne i denne  

 bekendtgørelses §§ 1 og 2 straffes med bøde.
§ 4.  Denne bekendtgørelse træder i kraft den 1. juni  

 1985 og har gyldighed til den 31. december 1989.
