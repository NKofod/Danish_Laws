Nr LSF 4 Forslag til Lov om ændring af lov om skibes besætning Fremsat af industriministeren (Nils Wilhjelm) den 8. juni 1988 Vedtaget ved tredjebehandling den 23. juni 1988 LOV nr 407 af 01/07/1988 § 1 I lov nr. 239 af 6. juni 1985 om skibes besætning, som ændret ved lov nr.  

 857 af 23. december 1987, foretages følgende ændringer:
 1. I § 2 ophæves nr. 6, og i stedet indsættes:
»6) »STCW-konventionspåtegning«: Påtegning på  

 sønæringsbevis udfærdiget i overensstemmelse med bestemmelserne i artikel VI  

 i den internationale konvention om uddannelse af søfarende, om sønæring og om  

 vagthold, 1978 (STCW-konventionen).' 2. § 2, nr. 7, affattes således:
»7) »Tons«: Den til enhver tid i skibets målebrev angivne  

 bruttotonnage (BT) eller bruttoregistertonnage (BRT), idet eventuelle  

 decimaler bortkastes.
Indeholder målebrevet 2 bruttoregistertonnager, da den  

 største af disse.
Er såvel et skibs bruttotonnage (BT) som dets  

 bruttoregistertonnage (BRT) målt, forstås ved »tons« den mindste af  

 disse tonnager.' 3. I § 4, stk. 3, udgår ordene »samt til behovet for  

 uddannelsesstillinger«.
 4. § 4, stk. 4, 5 og 6 ophæves.
 5. § 6, stk. 1, affattes således:
Skibsførere, navigations- og maskinofficerer skal have sønæringsbevis med STCW-konventionspåtegning i overensstemmelse med nedenstående skemaer.
 6. I § 6 indsættes efter stk. 1 som nyt stykke:
»Stk. 2. I skibe registreret i Dansk Internationalt Skibsregister  

 kræves ikke danske beviser, men gyldigt sønæringsbevis med den i skemaet i  

 stk. 1 anførte konventionspåtegning.
Skibsførere skal dog have dansk  

 indfødsret eller have adgang til lønnet beskæftigelse her i landet på samme  

 vilkår som danske statsborgere, jfr. sønæringslovens § 41.« Stk. 2 bliver herefter stk. 3.
 7. I § 8 indsættes som stk. 2 :
»Stk. 2. I skibe registreret i Dansk Internationalt Skibsregister kan  

 bevis som skibskok erstattes af en læretid i kokkefaget på 48 måneder, heraf  

 mindst 24 måneder i søgående skibe.« 8. § 11, stk. 3, 1. pkt., affattes således:
»Til betjening af maskinen i fiskeskibe på 20 tons og derover med  

 fremdrivningsmaskineri på 100 kW og derover, men under 750 kW, i hvilke  

 maskinen kan reguleres og skruemanøvrer foretages fra styrepladsen, skal der  

 i nærfart være 1 person med duelighedsbevis i motorpasning og uden for  

 nærfart 2 personer med duelighedsbevis i motorpasning.« Skemaet udgår.
 9. § 11, stk. 4, sidste pkt., ophæves.
 10. I § 12, stk. 3, ændres »600« til: »750«.
 11. § 15 affattes således:
» § 15. Industriministeren kan efter samråd med redernes og de  

 søfarendes organisationer ændre de i loven indeholdte tonnagegrænser til  

 grænser fastsat i bruttotons eller anden måleenhed samt ændre de i loven  

 indeholdte grænser for fremdrivningseffekt.« 12. I § 16, stk. 1, indsættes efter »besætningsregler«:  

 »samt fastsætte særlige uddannelseskrav«.
 13. I § 19, stk. 1, ændres »§ 6, stk. 1,» til »§ 6,  

 stk. 1 og 2« og »§ 11, stk. 1, 3 og 4« til § 11, stk. 1 og 3'.
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Oprindeligt fremsat forslag § 1 I lov nr. 239 af 6. juni 1985 om skibes besætning som ændret ved lov nr.  

 857 af 23. december 1987 foretages følgende ændringer:
 1. I § 2 indsættes efter nr. 5 som nyt nr.:
»»6) STCW-konventionspåtegning«: Påtegning på  

 sønæringsbevis udfærdiget i overensstemmelse med bestemmelserne i artikel VI  

 i den internationale konvention om uddannelse af søfarende, om sønæring og om  

 vagthold, 1978 (STCW-konventionen).' Nr. 6 ophæves.
 2. § 2, nr. 7, affattes således:
»»Tons«: Den til enhver tid i skibets målebrev angivne  

 bruttotonnage (BT) eller bruttoregistertonnage (BRT), idet eventuelle  

 decimaler bortkastes.
Indeholder målebrevet 2 bruttoregistertonnager, da den  

 største af disse.
Er såvel et skibs bruttotonnage (BT) som dets bruttoregistertonnage (BRT)  

 målt, forstås ved »tons« den mindste af disse tonnager.' 3. I § 4, stk. 3, udgår ordene: »samt til behovet for  

 uddannelsesstillinger«.
 4. § 4, stk. 4, 5 og 6 ophæves.
 5. § 6, stk. 1, affattes således:
 »Skibsførere, navigations- og maskinofficerer skal have  

 sønæringsbevis med STCW-konventionspåtegning i overensstemmelse med  

 nedenstående skemaer.
 6. I § 6 indsættes efter stk. 1 som nyt stk.:
»Stk. 2. I skibe registreret i Dansk Internationalt Skibsregister  

 kræves ikke danske beviser, men gyldigt sønæringsbevis med den i skemaet i  

 stk. 1 anførte konventionspåtegning.
Skibsførere skal dog have dansk  

 indfødsret eller have adgang til lønnet beskæftigelse her i landet på samme  

 vilkår som danske statsborgere, jfr. sønæringslovens § 41.« Stk. 2 bliver herefter stk. 3.
 7. I § 8 indsættes som stk. 2 :
»Stk. 2. I skibe registreret i Dansk Internationalt Skibsregister kan  

 bevis som skibskok erstattes af en læretid i kokkefaget på 48 måneder, heraf  

 mindst 24 måneder i søgående skibe.« 8. § 11, stk. 3, 1. punktum, affattes således:
 »Til betjening af maskinen i fiskeskibe på 20 tons og derover med  

 fremdrivningsmaskineri på 100 kW og derover, men under 750 kW, i hvilke  

 maskinen kan reguleres og skruemanøvrer foretages fra styrepladsen, skal der  

 i nærfart være 1 person med duelighedsbevis i motorpasning og uden for  

 nærfart 2 personer med duelighedsbevis i motorpasning«.
 Skemaet udgår.
 9. § 11, stk. 4, sidste punktum ophæves.
 10. I § 12, stk. 3, ændres »600« til: »750«.
 11. § 15 affattes således:
» § 15. Industriministeren kan efter samråd med redernes og de  

 søfarendes organisationer ændre de i loven indeholdte tonnagegrænser til  

 grænser fastsat i bruttotons eller anden måleenhed, samt ændre de i loven  

 indeholdte grænser for fremdrivningseffekt.« 12. I § 16, stk. 1, indsættes efter »besætningsregler«:  

 »samt fastsætte særlige uddannelseskrav«.
 13. I § 19, stk. 1, ændres »§ 6, stk. 1,» til  

»§ 6, stk. 1 og 2« og »§ 11, stk. 1, 3 og  

 4« til § 11, stk. 1 og 3.' .
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger Den 2. december 1987 fremsatte industriministeren forslag til lov om  

 ændring af lov om skibes besætning.
Forslaget var sammen med de samtidig  

 fremsatte forslag til lov om Dansk Internationalt Skibsregister, forslag til  

 lov om ændring af sønæringsloven, forslag til lov om ændring af sømandsloven,  

 forslag til lov om uddannelse af maskinmestre og forslag til lov om  

 statstilskud til godkendte maskinmesterskoler og værkstedsskoler til 1.  

 behandling i Folketinget den 11. december 1987, Folketingstidende 1987 sp.  

 3784 f.
De nævnte lovforslag blev sendt til udvalgsbehandling i Folketingets  

 Erhvervsudvalg, der ikke har afgivet betænkning.
Forslagene bortfaldt som  

 følge af udskrivning af valg.
 Forslag til lov om ændring af lov om skibes besætning genfremsættes hermed  

 uændret.
 Nærværende lovforslag fremsættes med henblik på:
1. at skabe mulighed for, at den i det samtidigt hermed fremsatte  

 forslag til lov om uddannelse af maskinmestre omhandlede person, der har  

 bestået 1. årsprøve til maskinmestereksamen, kan gøre tjeneste som  

 maskinofficer i skibe med fremdrivningsmaskineri under 3000 kW, jfr. det  

 samtidigt hermed fremsatte forslag til lov om ændring af sønæringsloven, 2. at tilvejebringe bedre muligheder for på et sikkerhedsmæssigt  

 forsvarligt grundlag og under hensyn til internationalt gældende konventioner  

 at tilpasse danske skibes besætning, såvel kvantitativt som kvalitativt, til  

 den udvikling, der finder sted inden for skibsfartserhvervet, og til  

 forholdene i de lande, som dansk skibsfart konkurrerer med, 3. at skabe mulighed for, at loven kan finde anvendelse på skibe  

 registreret i Dansk Internationalt Skibsregister, samt 4. at foretage sådanne ændringer, som erfaringerne ved lovens  

 administration og lovens virke har vist ønskelige.
 Ad 1.
Den internationale konvention om uddannelse af søfarende, om sønæring og  

 om vagthold, 1978 (STCW-konventionen), fastsætter bl.a. obligatoriske  

 minimumskrav til skibsofficerers teoretiske og praktiske uddannelse.
Den  

 eksisterende maskinisteksamen opfylder ikke fuldt ud konventionens krav til  

 en maskinofficer i skibe med fremdrivningseffekt over 750 kW.
Ved  

 besætningslovens ikrafttræden ophævedes adgangen til at nedbremse skibes  

 maskineri med henblik på at komme under visse effektgrænser, der havde  

 relation til den tidligere bemandingslov, hvorved mange mindre skibes  

 maskineri blev fastsat til mere end 750 kW.
Endelig har det vist sig mindre  

 tillokkende for personer med maskinmestereksamen at søge ansættelse i de  

 mindre skibe.
Der er herved opstået et stort behov for en skibsmaskinist, der opfylder  

 konventionens krav til en maskinofficer i skibe med begrænset  

 fremdrivningseffekt.
Bestået 1. årsprøve til den i forslag til lov om  

 uddannelse af maskinmestre omhandlede maskinmestereksamen vil opfylde de  

 teoretiske krav, som konventionen stiller for udførelse af sådan tjeneste i  

 skibe med fremdrivningsmaskineri under 3000 kW.
 På grundlag af bestået 1. årsprøve til maskinmestereksamen og fartstid i  

 overensstemmelse med STCW-konventionen vil der kunne erhverves bevis som  

 skibsmaskinist af 2. og 1. grad, jfr. herved kvalifikationskravene i skemaet  

 til det foreslåede nye § 6, stk. 1.
 Ad 2.
 Uanset at de danske søfartsuddannelser fuldt ud opfylder kravene i  

 STCW-konventionen, er de til de enkelte sønæringsbeviser knyttede  

 sønæringsrettigheder i flere tilfælde begrænset i forhold til  

 konventionsrettighederne.
 Disse begrænsninger foreslås ophævet, således at alle sønæringsbeviser  

 tillægges fulde konventionsrettigheder.
Sønæringsbeviser for skibsførere og officerer udstedt i overensstemmelse  

 med konventionen skal af den udstedende administration i en i konventionen  

 foreskreven form påtegnes om konventionsrettighederne.
Sådan påtegning danner  

 endvidere grundlaget for udenlandske myndigheders kontrol af bemandingen om  

 bord i danske skibe (Port State Control), og den krævede påtegning bør derfor  

 anføres ved det enkelte sønæringsbevis i lovens skemaer over  

 kvalifikationskrav.
 Bemandingsskalaerne i lovens § 4, stk. 5, afspejlede med enkelte  

 undtagelser den faktiske bemanding i skibe, der var udstyret som anført i  

 stk. 4, ved lovens forelæggelse i 1985 og skulle tjene som udgangspunkt ved  

 besætningsfastsættelsen.
 Disse skalaer foreslås ophævet. - De har udført deres mission, og dels  

 afspejler de - efter mange besætningsfastsættelser og mange afgørelser i  

 Besætningsnævnet - ikke længere den faktiske bemanding, dels virker de  

 hindrende med hensyn til at følge den teknologiske udvikling på området.  

 F.eks. kræves i norske skibe kun 2 styrmænd i skibe op til 4000  

 bruttoregistertons (BRT), medens lovens vejledende skala anfører 3 styrmænd i  

 skibe over 2000 BRT.
 Ad 3.
 Der henvises til bemærkningerne til det samtidigt hermed fremsatte forslag  

 til lov om Dansk Internationalt Skibsregister.
 Ad 4.
 Ved at indføre fulde konventionsrettigheder undgås en række  

 dispensationer, som belaster såvel rederierhvervet som administrationen,  

 ligesom sådanne dispensationer kan give anledning til problemer i forbindelse  

 med bemandingskontrol i udenlandsk havn.
 Endvidere bliver det i lovens § 10 omhandlede certifikat (Safe Manning  

 Document), stærkt forenklet, idet det for almindelige lastskibe ikke længere  

 vil være nødvendigt at påføre kvalifikationskrav på certifikatet.  

 Kvalifikationskravene bliver de internationalt vedtagne krav, således som  

 foreskrevet i STCW-konventionen, hvilket også skulle lette bemandingskontrol  

 af danske skibe i udenlandsk havn.
 Lovforslaget får hverken statsfinansielle eller statsadministrative  

 konsekvenser.
Bemærkninger til de enkelte bestemmelser Til § 1 Forslagets nr. 1 og 2 tager hensyn til lov nr. 857 af 23. december 1987 om  

 ændring af skibsregistreringsloven m.fl. love (overførsel af beføjelser til  

 Søfartsstyrelsen), jf. sidstnævnte lov § 2, nr. 2.
 Ad nr. 1.
 Definitionen er indført under hensyn til de i § 6 anførte  

 konventionsreglementer.
 Den tidligere definition under dette punkt af en »maskinpasser«  

 foreslås ophævet, da en sådan efter forslaget udgår af loven.
 Ad nr. 2.
 Bruttoregistertonnagen (BRT), vil principielt være afskaffet i 1994 og  

 flere og flere skibe er alene målt i bruttotons (BT) i henhold til de nye  

 måleregler.
Ved sidste punktum er retten til at fastsætte bemandingen på grundlag af  

 et skibs bruttoregistertonnage, hvis denne tonnage er den mindste,  

 opretholdt, jfr.
Industriministeriets cirkulære af 15. maj 1984 om måling af  

 skibe.
 Ad nr. 3.
Ved lovens forelæggelse i 1985 havde udviklingen medført, at antallet af  

 uddannelsesstillinger, især for så vidt angik ubefarne matroser, var  

 begrænset til de mindre skibe.
Det anførtes derfor i bemærkningerne til  

 loven, at det ved fastsættelse af en besætning, der afveg fra skemaerne i  

 stk. 5, skulle tilstræbes, at der også blev uddannelsesstillinger i større  

 skibe, hvor dette ud fra en sikkerhedsmæssig betragtning ansås for  

 forsvarligt.
 Eftersom skemaerne foreslås ophævet og under hensyn til, at besætningen  

 ikke skal fastsættes højere, end hensynet til sikkerheden tilsiger, foreslås  

 det, at dette hensyn udgår af loven.
 Det tilføjes, at der i den forløbne tid er fastsat en række stillinger som  

 ubefaren matros i større skibe.
 Ad nr. 4.
 Der henvises til de almindelige bemærkninger.
 Ad nr. 5.
 Som anført i de generelle bemærkninger er de enkelte sønæringsbeviser i  

 skemaerne over kvalifikationskrav til skibsførere og officerer tillagt fulde  

 konventionsrettigheder.
Dette medfører, at personer med bevis som sætteskipper og bevis som  

 styrmand af 3. grad får ret til at gøre tjeneste som henholdsvis fører og  

 overstyrmand i skibe op til 1600 tons.
I den gældende lov er disse  

 rettigheder begrænset til 800 tons.
 Det bemærkes, at de tilføjede konventionsreglementer er ens for f.eks.  

 skibsfører og sætteskipper, men bevis som sætteskipper er påtegnet om, at det  

 kun giver rettigheder som fører og overstyrmand i skibe under 1600 tons.
I skemaet over kvalifikationskrav til maskinofficerer er den foreslåede  

 skibsmaskinist af 1. og 2. grad tillagt sønæringsrettigheder, der giver ret  

 til at gøre tjeneste i skibe med fremdrivningseffekt under 3000 kW.
Samtidig  

 er den mulighed, der er indeholdt i den gældende lov, for at foreskrive en  

 maskinpasser eller en skibsmaskinist i skibe med fremdrivningsmaskineri  

 mellem 600 og 750 kW foreslået ophævet, således at maskineri med  

 fremdrivningseffekt under 750 kW i alle tilfælde kan betjenes af 1 person med  

 duelighedsbevis i motorpasning.
I det samtidigt hermed fremsatte forslag til ændring af sønæringsloven er  

 det foreslået, at bevis som skibsmaskinmester af 3. grad udgår, eftersom  

 udviklingen har medført, at det er overflødigt og uhensigtsmæssigt med 4  

 maskinmesterbeviser.
Bevis som skibsmaskinmester af 2. grad og bevis som  

 styrmand af 2. grad er herefter de laveste beviser for personer, der har  

 bestået henholdsvis maskinmestereksamen og skibsførereksamen.
 Som følge af overgangen til fulde konventionsrettigheder er ingen af de 2  

 ovennævnte beviser anført i skemaerne over kvalifikationskrav til  

 skibsofficerer, idet personer med henholdsvis bevis som skibsmaskinist af 2.  

 grad og bevis som styrmand af 3. grad opfylder betingelserne for at gøre  

 tjeneste i samme stillinger som de 2 førstnævnte beviser giver ret til.
Uanset at de 2 sønæringsbeviser ikke er foreskrevet som kvalifikationskrav  

 i loven, må det forventes, at personer med disse kvalifikationer fortsat vil  

 bestride de under »øvrige maskinmestre« og »øvrige  

 styrmænd« omhandlede stillinger i større skibe, hvorved bemærkes, at en  

 skibsmaskinmester og en styrmand af 1. grad i henhold til gældende fartskrav  

 og til kravene i STCW-konventionen skal have gjort tjeneste i 12 måneder i  

 stilling, hvor bevis af lavere grad er foreskrevet, for at kunne erhverve 1.  

 gradsbeviset.
Det overlades således til erhvervet at sikre den nødvendige  

 rekruttering til de øverste stillinger om bord i større skibe.
Det skal tilføjes, at skemaerne over kvalifikationskrav har givet  

 anledning til misforståelser, idet de af og til har været opfattet som  

 bemandingsskemaer.
Det skal derfor præciseres, at der alene er tale om  

 kvalifikationskrav.
Således kan man f.eks. ikke af skemaet over  

 kvalifikationskrav til maskinofficerer se, om et skib med fremdrivningseffekt  

 over 3000 kW skal have 1, 2 eller 3 maskinofficerer om bord til betjening af  

 skibets maskineri.
 Derimod kan man på grundlag af skibets tonnage og fremdrivningseffekt -  

 når besætningsfastsættelsen er foretaget ud fra kriterierne i lovens § 4 - i  

 skemaerne se, hvilke kvalifikationskrav skibsføreren og de foreskrevne  

 navigations- og maskinofficerer skal opfylde for at bestride de omhandlede  

 stillinger.
 Ad nr. 6.
Det foreslås, at udenlandske skibsofficerer med samme konventionspåtegning  

 som danske officerer kan gøre tjeneste i skibe i Dansk Internationalt  

 Skibsregister.
Skibsføreren skal dog have dansk indfødsret eller eventuelt i  

 overensstemmelse med gældende regler være EF-borger.
 Ad nr. 7.
 I skibe i Dansk Internationalt Skibsregister kræves ikke nødvendigvis  

 dansk bevis som skibskok, men tilsvarende uddannelse.
 Ad nr. 8.
 Som en konsekvens af den foreslåede ændring i lovens § 6, stk. 1, foreslås  

 det, at også maskineri i fiskeskibe med fremdrivningseffekt under 750 kW skal  

 kunne betjenes af personer med duelighedsbevis i motorpasning, og at  

 maskinpasseren derfor udgår.
 Det bemærkes herved, at duelighedsprøve i motorpasning er indeholdt i  

 pensumkravene til alle nautiske eksaminer.
 Ad nr. 9.
 Ændringen er en følge af, at det foreslås, at maskinpasseren udgår af  

 loven.
 Ad nr. 10.
 Også for fritidsfartøjer foreslås, at en person med duelighedsbevis i  

 motorpasning må betjene maskineri med fremdrivningseffekt under 750 kW.
 Ad nr. 11.
 Den gældende lovs tonnagegrænser er alene baseret på  

 bruttoregistertonnagen med en hjemmel for ministeren til efter samråd med  

 erhvervets parter at ændre disse grænser under hensyn til ændringer i  

 internationale konventioner, som Danmark har ratificeret.
Ved forelæggelse af besætningsloven i 1985 var der i Den Internationale  

 Maritime Organisation (IMO) igangsat drøftelser vedr. det problem, der for  

 visse skibes vedkommende opstår ved indførelse af bruttotonnagen, jfr.  

 bestemmelserne i lov nr. 203 af 18. maj 1977 om skibsmåling.
Disse drøftelser  

 har ikke ført til ændrede måleregler, men det kan ikke udelukkes, at visse  

 justeringer i internationalt fastsatte regler vil blive gennemført.
 Endvidere indeholder Den Internationale Konvention om sikkerhed for  

 fiskeskibe (Torremolinos-konventionen), grænser baseret på fiskeskibes længde  

 i meter, og de af IMO udfærdigede rekommandationer om minimumskrav til  

 fiskeskipperes kvalifikationer er baseret på Torremolinos-konventionens  

 længdegrænser.
 Det må derfor fortsat anses for hensigtsmæssigt, at ministeren har hjemmel  

 til at justere eller ændre lovens grænser for tonnage og effekt under hensyn  

 til internationalt vedtagne regler.
 Ad nr. 12.
 Tilføjelse skal tydeliggøre, at der - som det sker i dag - kan stilles  

 særlige uddannelseskrav i forbindelse med besætningsfastsættelsen for f.eks.  

 flyvebåde og luftpudefartøjer m.fl.
 Ad nr. 13.
 Ændringerne er en følge af de øvrige foreslåede ændringer i loven.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 2 indsættes efter nr. 5 som nyt nr.:
»»6) STCW-konventionspåtegning«: Påtegning på  

 sønæringsbevis udfærdiget i overensstemmelse med bestemmelserne i artikel VI  

 i den internationale konvention om uddannelse af søfarende, om sønæring og om  

 vagthold, 1978 (STCW-konventionen).' Nr. 6 ophæves.
 § 2, nr. 6) »Maskinpasser«:
a) Befaren motormand, der har gennemgået erhvervsfagligt afslutningskursus  

 for maskinmandskab, eller b) befaren skibsassistent eller c) person med svendebrev som maskinarbejder eller uddannelsesbevis som  

 maskinarbejder trin 2 eller d) person med svendebrev eller uddannelsesbevis som skibsmontør,  

 klejnsmed, landbrugsmaskinmekaniker, personvognsmekaniker, traktormekaniker  

 eller lastvognsmekaniker.
 2. § 2, nr. 7, affattes således:
»»Tons«: Den til enhver tid i skibets målebrev angivne  

 bruttotonnage (BT) eller bruttoregistertonnage (BRT), idet eventuelle  

 decimaler bortkastes.
Indeholder målebrevet 2 bruttoregistertonnager, da den  

 største af disse.
Er såvel et skibs bruttotonnage (BT) som dets bruttoregistertonnage (BRT)  

 målt, forstås ved »tons« den mindste af disse tonnager.' § 2, nr. 7) »Tons«: Registertons brutto, som til enhver tid i  

 skibets målebrev angivet, idet eventuelle decimaler bortkastes.
Indeholder  

 målebrevet 2 bruttoregistertonnager, da den største af disse.
 3. I § 4, stk. 3, udgår ordene: »samt til behovet for  

 uddannelsesstillinger«.
 § 4, stk. 3. Ved fastsættelsen af besætningen skal der endvidere tages  

 hensyn til vagtordningen om bord, til holddrift, til de enkelte  

 besætningsgruppers faktiske arbejdstid, til gældende hviletidsbestemmelser,  

 til anvendelse af enhedsmandskab samt til behovet for uddannelsesstillinger.
 4. § 4, stk. 4, 5 og 6 ophæves.
 § 4, stk. 4. For lastskibe, der er indrettet og udstyret som nedenfor  

 angivet, og som går uden for kystfart, fastsættes besætningens størrelse og  

 sammensætning efter stk. 5 og 6.
 Dæk:
 1. Skibe på 150 tons og derover:
a) selvstyrer og b) kommunikationsmuligheder mellem styrehus og kamre/opholdsrum.
 2. Skibe på 500 tons og derover endvidere:
c) kommunikationsmuligheder til brug ved fortøjning og d) patentluger med enkel arbejdsgang for åbning og lukning.
 3. Skibe på 5000 tons og derover endvidere:
e) fornødent antal fortøjningsspil med lagertromle for og agter og f) let betjenelige laste- og lossemidler.
 Maskine:
 1. Alle maskiner:
 a) maskinen kan reguleres og omstyres fra styrepladsen.
 2. Maskiner på 750 kW og derover endvidere:
b) maskinrummet er indrettet til periodevis tilsynsfri drift og c) maskinrummet er hensigtsmæssigt indrettet.
 3. Maskiner på 5000 kW og derover, endvidere:
 d) selvrensende centrifuger.
 Stk. 5. Skemaer for besætningens størrelse og sammensætning:
Skibsfører og navigationsofficerer Tons 20-499 500-1900 2000 og derover Antal 2 3 4 Maskinofficerer Fremdirvningseffekt (kW) 100-999 1000-2999 3000 og derover 1 2 3 Dæksmandskab Tons 20- 300- 400- 500- 1000- 1600- 2000- 5000 og 299 399 499 999 1599  

 1999 4999 derover Antal 2 3 3 1 - 1 - - ubefarne matroser Antal - - 1 3 4 4 5 6 befarne matroser Maskinmandskab Fremdriftseffekt (kW) 750 og derover Antal befarne motormænd 1 Restaurationspersonale Antal øvrige tjenestegørende 10-13 14-19 20 og derover Hovmester/skibskok 1 1 1 Øvrige kabyspersonale - - 1 Steward/stewardesse - 1 1 Stk. 6. Ved fastsættelsen af besætningen kan Søfartsstyrelsen ud fra en  

 sikkerhedsmæssig vurdering, jfr. stk. 2, fastsætte en større eller mindre  

 besætning end den, der er angivet i stk. 5.
 5. § 6, stk. 1, affattes således:
 »Skibsførere, navigations- og maskinofficerer skal have  

 sønæringsbevis med STCW-konventionspåtegning i overensstemmelse med  

 ne-enstående skemaer.
 6. I § 6 indsættes efter stk. 1 som nyt stk.:
»Stk. 2. I skibe registreret i Dansk Internationalt Skibsregister  

 kræves ikke danske beviser, men gyldigt sønæringsbevis med den i skemaet i  

 stk. 1 anførte konventionspåtegning.
Skibsførere skal dog have dansk  

 indfødsret eller have adgang til lønnet beskæftigelse her i landet på samme  

 vilkår som danske statsborgere, jf. sønæringslovens § 41.« Stk. 2 bliver herefter stk. 3.
(ingen tilsvarende bestemmelse) 7. I § 8 indsættes som stk. 2:
»Stk. 2. I skibe registreret i Dansk Internationalt Skibsregister kan  

 bevis som skibskok erstattes af en læretid i kokkefaget på 48 måneder, heraf  

 mindst 24 måneder i søgående skibe.« (ingen tilsvarende bestemmelse) 8. § 11, stk. 3, 1. punktum, affattes således:
 »Til betjening af maskinen i fiskeskibe på 20 tons og derover med  

 fremdrivningsmaskineri på 100 kW og derover, men under 750 kW, i hvilke  

 maskinen kan reguleres og skruemanøvrer foretages fra styrepladsen, skal der  

 i nærfart være 1 person med duelighedsbevis i motorpasning og uden for  

 nærfart 2 personer med duelighedsbevis i motorpasning«.
 Skemaet udgår.
§ 11, stk. 3. Til betjening af maskinen i fiskeskibe på 20 tons og derover  

 med fremdrivningsmaskineri på 100 kW og derover, men under 750 kW, i hvilke  

 maskinen kan reguleres og skruemanøvrer foretages fra styrepladsen, skal der  

 være maskinpersonel med sønæringsbevis eller uddannelse i overensstemmelse  

 med nedenstående skema.
For øvrige fiskeskibe på 20 tons og derover med  

 fremdrivningsmaskineri på 100 kW og derover fastsættes maskinbesætningen af  

 Søfartsstyrelsen.
Fremdrivnings- Nærfart Uden for nærfart effekt (kW) 100-599 1 person med 2 personer med duelighedsbevis duelighedsbevis i  

 motorpasning i motorpasning 600-749 2 personer med 2 personer med duelighedsbevis duelighedsbevis i  

 motorpasning samt i motorpasning 1 maskinpasser 9. § 11, stk. 4, sidste punktum ophæves.
§ 11, stk. 4. De i stk. 3 foreskrevne personer kan være ansat til anden  

 tjeneste om bord.
Dog må en foreskreven maskinpasser ikke samtidig fungere  

 som skibsfører eller styrmand.
 10. I § 12, stk. 3, ændres »600« til: »750«.
§ 12, stk. 3. Til betjening af maskinen i fritidsfartøjer på 20 tons og  

 derover med fremdrivningsmaskineri på 100 kW og derover, man under 600 kW, i  

 hvilke maskinen kan reguleres og skruemanøvrer foretages fra styrepladsen,  

 skal der i fart øst for Ø. længde i Nordsøen og Østersøen være 1 person med  

 duelighedsbevis i motorpasning for fritidssejlere og uden for denne fart 2  

 personer med duelighedsbevis i motorpasning for fritidssejlere.
For øvrige  

 fritidsfartøjer på 20 tons og derover med fremdrivningsmaskineri på 100 kW og  

 derover fastsættes maskinbetjeningen af Søfartsstyrelsen.
 11. § 15 affattes således:
» § 15. Industriministeren kan efter samråd med redernes og de  

 søfarendes organisationer ændre de i loven indeholdte tonnagegrænser til  

 grænser fastsat i bruttotons eller anden måleenhed, samt ændre de i loven  

 indeholdte grænser for fremdrivningseffekt.« § 15. Industriministeren kan efter samråd med redernes og de søfarendes  

 organisationer ændre de i loven indeholdte tonnagegrænser anført i  

 registertons brutto til grænser fastsat ved anden måleenhed.
Det skal dog  

 herved tilstræbes, at sådanne nye grænser så vidt muligt svarer til de  

 skibsstørrelser, som de i loven anførte tonnagegrænser er udtryk for.
 Stk. 2. Indtil det tidspunkt, hvor nye grænser som omhandlet i stk. 1 er  

 indført, fastsættes besætningen i skibe, hvis bruttoregistertonnage ikke er  

 målt, på grundlag af skibets bruttotonnage målt i henhold til lov om  

 skibsmåling, således at direktøren i de enkelte tilfælde afgør, i hvilket  

 bruttoregistertonageområde skibet henhører, jfr. § 4 og § 6, stk. 1.
 12. I § 16, stk. 1, indsættes efter »besætningsregler«:  

 »samt fastsætte særlige uddannelseskrav«.
 § 16, stk. 1. Søfartsstyrelsen kan under iagttagelse af § 4, stk. 2,  

 forøge eller formindske lovens kvalifikationskrav og besætningsregler for  

 skibe, hvor særlige forhold gør sig gældende, for specialskibe og skibe af  

 særlig konstruktion eller med særligt udstyr samt for skibe, der anvendes i  

 et geografisk begrænset fartsområde.
 13. I § 19 stk. 1, ændres »§ 6, stk. 1,» til »§ 6,  

 stk. 1 og 2« og »§ 11«, stk. 1, 3 og 4' til »§ 11, stk. 1  

 og 3«.
 § 19, stk. 1. Med bøde straffes den, der overtræder § 3, § 5, stk. 2, § 6,  

 stk. 1, § 7, § 8, § 10, stk. 1, § 11, stk. 1, 3 og 4, § 12, stk. 1 og 3, §  

 13, stk. 1 og 3, og § 14, 2. og 3. punktum, eller overtræder de i medfør af  

 loven foretagne besætningsfastsættelser.
 Særlige noter:
(* 1) Betænkningen er indeholdt i en samlebetænkning for lovforslagene L 3 - L 8. Betænkningen er registreret som DOKNAVN BT L 3 19880616.
