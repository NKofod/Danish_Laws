Klage over behandling af et håndledsbrud Patientklagenævnet fandt ikke grundlag for at kritisere  

 afdelingslægen for hans operation af håndleddet.
Nævnet lagde vægt på, at  

 afdelingslægen havde anvendt en relevant operationsmetode, og at  

 røntgenbillederne viste, at bruddet var påpladssat i god stilling med normal  

 længde på spolebenet svarende til ledfladen.
Der var en minimal  

 sammenpresning  

 af bruddet, men det var nævnets opfattelse, at denne dog var fuldt acceptabel  

 stillingsmæssig.
Endelig kunne der på røntgenbilledet ikke ses nogen abnorm  

 tiltning af brudstykket i spolebenet ned mod håndfladen.
 Nævnet kunne oplyse, at det er et kendt fænomen, at der  

 trods behandling af håndledsnære brud efter anerkendte retningslinier i  

 enkelte  

 tilfælde forekommer slutresultater, hvor der fremtræder forandringer i  

 håndleddets konturer.
