Bekendtgørelse om tilskud til bygning  

 af fiskerfartøjer1) I medfør af § 2, nr. 2, § 7, § 9, stk. 1, § 10, stk. 1, §§ 11 og  

 12, § 13, stk. 1, §§ 14-16 og § 18, stk. 3, i lov nr. 483 af 12. juni 1996 om  

 strukturforanstaltninger vedrørende fiskerisektoren,  

 fastsættes:
 § 1. Strukturdirektoratet træffer
afgørelse om ydelse af tilskud til bygning af fartøjer, der  

 kan indgå i erhvervsmæssigt fiskeri.
 Stk. 2.Tilsagn om tilskud efter denne  

 bekendtgørelse kan højst meddeles inden for den for ordningen  

 af ministeren afsatte tilsagnsramme.
 § 2. Ansøger skal være registreret  

 som erhvervsfisker eller som selskab efter §§ 3-3b i lov om saltvandsfiskeri,  

 jf. lovbekendtgørelse nr. 803 af 11. november 1998, eller registeret  

 som bierhvervsfisker efter § 17 i fiskeriloven, jf. lov nr. 281 af 12. maj  

 1999.
 § 3. Det er en betingelse for ydelse af tilskud,  

 at der foreligger en tilladelse til fartøjsudskiftning fra  

 Fiskeridirektoratet med en angivelse af fartøj og tonnage, der udtages  

 af fiskeriet og den tonnage der må indsættes i fiskeriet, jf.  

 bekendtgørelse nr. 1120 af 15. december 1997 om fartøjer, der  

 anvendes til erhvervsmæssigt fiskeri med senere ændringer.
 Stk. 2. Tilskud ydes ikke til fartøjer med  

 tilladelse til fartøjsudskiftning under den fri pulje, jf. § 7, stk.  

 1, om disponibel kapacitet, i stykke 1 nævnte  

 bekendtgørelse.
 § 4. Tilskud beregnes på grundlag af de  

 tilskudsberettigede investeringer til bygning af fartøjet og på  

 grundlag af den tonnage opgjort i GT, der netto tages ud af fiskeriet.
 Stk. 2. Ved nettotonnage forstås den tonnage, der  

 udtages af fiskeriet minus nybygningens tonnage.
 Stk. 3. I forbindelse med udtag af nettotonnage ydes  

 tilskud med 30 pct. af de tilskudsberettigede investeringer, dog højst  

 30 pct. af tilskudsgrundlaget, jf. bilag 1.
 Stk. 4. Herudover kan der ydes tilskud med 30 pct. til  

 investeringer, der særligt har til formål at fremme høj  

 grad af arbejdssikkerhed, miljøforbedrende foranstaltninger og  

 kvalitet i fangstbehandlingen.
 Stk. 5. Det samlede tilskud til nybygningen kan  

 højst udgøre 30 pct. af de max. tilskudsberettigede  

 investeringer, jf. bilag 2.
§ 5. Ansøgningsskema og vejledning  

 fås i Strukturdirektoratet.
Ansøgning om tilskud indsendes til  

 Strukturdirektoratet.
 § 6. Komplette ansøgninger modtaget i  

 Strukturdirektoratet inden den 1. december 1999, behandles med henblik  

 på afgørelse senest den 31. december 1999.
 Stk. 2. Ansøgninger om tilskud i forbindelse med  

 udtag af nettotonnage, jf. § 4, stk. 3, prioriteres efter den  

 rækkefølge de er modtaget i Strukturdirektoratet og prioriteres  

 før andre ansøgninger.
 § 7. Fødevareministeren kan nedsætte  

 et udvalg til at rådgive om faglige forhold af betydning for  

 behandlingen af ansøgninger om tilskud efter § 4, stk. 4.
§ 8. Der ydes ikke tilskud til 1)	brugt eller renoveret udstyr, 2)	advokat- og revisorhonorar, 3)	finansieringsomkostninger, 4)	udgifter til eget arbejde, eller 5)	moms, der kan refunderes.
 § 9. Projektet skal være afsluttet senest to  

 år efter Strukturdirektoratets meddelelse af tilsagn om tilskud, dog  

 senest den 1. november 2001.
 Stk. 2. Regnskabsaflæggelse for projektet skal  

 være modtaget i Strukturdirektoratet senest 6 måneder efter  

 projektets afslutning, dog senest den 1. november 2001 og skal  

 udfærdiges på fortrykte formularer og efter retningslinier fra  

 Strukturdirektoratet.
 Stk. 3. Efter projektet er gennemført, og der er  

 indsendt dokumentation til Strukturdirektoratet for, at alle udgifter er  

 afholdt og dokumentation for fartøjets registrering i Skibsregistret  

 enten i Særregister over skibe, der erhvervsmæssigt anvendes til  

 fiskeri eller i Fartøjsfortegnelsen udbetales tilskud af  

 Strukturdirektoratet til en af ansøger oprettet konto i et  

 pengeinstitut.
§ 10. Fartøjer, der har modtaget tilskud i  

 medfør af nærværende bekendtgørelse, må ikke  

 inden 10 år fra bygningsarbejdets afslutning 1)	sælges uden for Den Europæiske Union, 2)	anvendes til andre formål end erhvervsmæssigt fiskeri  

 eller 3)	ophøre med at drive erhvervsfiskeri.
 Stk. 2. I tilfælde af ejerskifte er  

 tilskudsmodtager forpligtiget til, skriftligt at oplyse den ny ejer om disse  

 forpligtigelser.
 § 11. Oplysninger, underretninger,  

 erklæringer m.v. efter lovens § 15 skal gives til  

 Strukturdirektoratet.
 § 12. Strukturdirektoratet og Fiskerikontrollen  

 forestår gennemførelsen af den kontrol, der er nævnt i  

 lovens § 14.
Stk. 2. Med henblik på at kontrollere  

 gennemførte foranstaltninger efter bekendtgørelsen, har  

 Strukturdirektoratet og Fiskerikontrollen mod behørig legitimation og  

 uden retskendelse adgang til virksomheder, der drives af en fysisk eller  

 juridisk person, der har modtaget tilsagn om tilskud.
På tilsvarende  

 måde har Strukturdirektoratet adgang til virksomhedernes regnskaber,  

 forretningsbøger m.v.
 Stk. 3. De ansvarlige og beskæftigede personer skal  

 yde den fornødne vejledning og hjælp ved kontrollens  

 gennemførelse, og det i stk.1 nævnte materiale skal udleveres  

 på Strukturdirektoratets eller Fiskerikontrollens begæring.
 Stk. 4. Til brug for kontrollen kan Strukturdirektoratet  

 indhente fornødne oplysninger hos skatte- og afgiftsmyndigheder eller  

 andre offentlige myndigheder.
§ 13. Strukturdirektoratet kan beslutte, at  

 tilsagn om tilskud helt eller delvist skal bortfalde, og at udbetalte tilskud  

 helt eller delvist skal tilbagebetales, hvis 1)	tilskudsmodtager har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	tilskudsmodtager tilsidesætter sine pligter i henhold til  

 loven eller bekendtgørelsen, 3)	tilskudsmodtager tilsidesætter sine forpligtigelser til  

 på forlangende at afgive erklæring om, hvorvidt betingelserne for  

 at modtage tilskud stadig opfyldes, jf. lovens § 15, 4)	vilkårene for ydelse af tilskud eller tilsagn herom ikke  

 opfyldes, eller 5)	forudsætningerne for tilskud eller tilsagn herom i  

 øvrigt efter Strukturdirektoratets skøn er væsentligt  

 forrykket.
 § 14. I de i § 13 nævnte tilfælde  

 kan Strukturdirektoratet bestemme, at udbetalte tilskud helt eller delvist  

 skal tilbagebetales med tillæg af renter, som beregnes fra tidspunktet  

 for påkrav om tilbagebetaling med den i renteloven fastsatte  

 rentesats.
 § 15. Strukturdirektoratets afgørelser kan  

 ikke indbringes for anden administrativ myndighed.
§ 16. Efter lovens § 18 straffes den, der til brug  

 for afgørelser, der træffes i henhold til denne  

 bekendtgørelse eller de i medfør af loven fastsatte regler,  

 giver urigtige eller vildledende oplysninger eller fortier oplysninger af  

 betydning for afgørelsen, med bøde medmindre højere  

 straf er forskyldt efter anden lovgivning.
Det samme gælder den, der  

 overtræder vilkår, der er fastsat i en sådan  

 afgørelse.
Stk.2. Den, der i øvrigt undlader at afgive oplysninger, som  

 den pågældende har pligt til at afgive i henhold til loven eller  

 regler fastsat i medfør af loven, straffes med bøde, medmindre  

 højere straf er forskyldt efter anden lovgivning.
Det samme  

 gælder den, som afgiver urigtige eller vildledende oplysninger om  

 sådanne forhold.
 Stk. 3. Der kan pålægges selskaber m.v.  

 (juridiske personer) strafansvar efter straffelovens 5. kapitel.
 § 17. Bekendtgørelsen træder i kraft  

 den 25. oktober 1999.
 Stk. 2. Bekendtgørelse nr. 353 af 17. juni 1998 om  

 tilskud til bygning af fiskefartøjer ophæves, men finder dog  

 fortsat anvendelse for tilsagn, der er meddelt inden nærværende  

 bekendtgørelses ikrafttræden.
Ministeriet for Fødevarer, Landbrug og  

 Fiskeri, den 14. oktober 1999 Henrik Dam Kristensen /Marianne Spangsager Bilag 1 Tilskudsgrundlag   

 (tilskud kan højst udgøre 30 pct. af  

 tilskudsgrundlaget) Nettotonnage1) som udtages af fiskeriet Grundbeløb Pr.
GT GT Kr.
 Kr.
0-9,99 36.499 247.281 10-24,99 1.262.257 124.705 25-99,99 1.703.287 107.063 100-299,99 5.268.023 71.417 300-499,99 9.246.414 58.156 500- 22.431.679 31.784 1) Bruttotonnage (GT) der udtages af  

 fiskeri   nybygningens bruttotonnage (GT).
Bilag 2 Maximal tilskudsberettiget investering i forbindelse med  

 nybygning  

 (samlede tilskud kan højst udgøre 30 pct. af de max.  

 tilskudsberettigede investeringer) Fartøjets tonnage i GT Fartøjstype Stål og glasfiber kr.
 Andet kr.
Pr.
GT Grundbeløb Pr.
GT Grundbeløb 0,2-9,99 142.805 21.078 102.003 15.056 10-24,99 72.017 728.954 51.441 520.681 25-99,99 61.829 983.649 44.164 702.606 100-299,99 41.243 3.042.285 29.459 2.173.060 300-499,99 33.585 5.339.807 23.989 3.814.148 500- 18.356 12.954.301 13.111 9.253.072 1)   I  

 bekendtgørelsen er medtaget visse bestemmelser fra Rådets  

 forordning nr. 2468/98 af 3. november 1998 om kriterier og betingelser for  

 EF-strukturintenventioner indenfor fiskeri, akvakultur og forarbejdning og  

 afsætning af fiskerivarer og akvakulturprodukter, ligesom der er  

 medtaget visse bestemmelser, der supplerer bestemmelser i forordningen.  

 Ifølge artikel 189 i EF-traktaten gælder en forordning  

 umiddelbart i hver medlemsstat.
Gengivelse af forordningens bestemmelser i  

 bekendtgørelsen er således udelukkende begrundet i praktiske  

 hensyn og berører ikke forordningens umiddelbare gyldighed i  

 Danmark.
