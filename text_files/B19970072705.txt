 I medfør af § 21, stk. 4, § 22, stk. 2, og § 30 a, stk. 1, 2 og 8, i lov  

 om offentlig fremskaffelse af jord til jordbrugsmæssige formål m.m.  

 (jordkøbsloven), jf. lovbekendtgørelse nr. 493 af 13. juni 1997, fastsættes:
Administration § 1.  Strukturdirektoratet udøver beføjelser  

 vedrørende statens køb, anvendelse og salg af fast ejendom, der er tillagt  

 ministeren for fødevarer, landbrug og fiskeri efter lovens § 18, § 20, stk. 2  

 og 4, § 21, stk. 2 og 3, § 24, stk. 1 og 4, § 27 samt § 28.
 Stk. 2.  Henvendelse rettes til Strukturdirektoratet,  

 Allegade 24, 6270 Tønder, tlf. 74 72 13 80, e-mail: sdt strukdir.dk.
§ 2.  Ved overdragelse af fast ejendom, hvorpå der er  

 tinglyst forkøbsret for staten i medfør af lovens § 20, men hvor  

 forkøbsretten ikke kommer til anvendelse, jf. lovens § 20, stk. 3, nr. 1,  

 skal der ved overdragelsesdokumentets indlevering til tinglysning vedlægges  

 en erklæring fra vedkommende kommune om, at 50 pct. eller derover af  

 ejendommens areal er beliggende i byzone eller sommerhusområde.
Kommunens  

 erklæring skal endvidere gives til Strukturdirektoratet, som herefter vil  

 begære forkøbsretten aflyst.
 § 3.  Ved overdragelse af fast ejendom, hvorpå der er  

 tinglyst forkøbsret for staten i medfør af lovens § 20, skal det originale  

 erhvervelsesdokument eller en bekræftet genpart heraf forelægges  

 Strukturdirektoratet til afgørelse af, om forkøbsretten skal gøres gældende.
 Stk. 2.  Fristen på 4 uger for meddelelse af, om statens  

 forkøbsret gøres gældende, jf. lovens § 21, stk. 2, sidste pkt., regnes fra  

 Strukturdirektoratets modtagelse af erhvervelsesdokumentet.
 § 4.  Følgende oplysninger skal afgives til  

 Strukturdirektoratet til afgørelse af, om forkøbsretten skal gøres gældende:
 Stk. 2.  Hvis erhvervelsesdokumentet ikke indeholder de  

 oplysninger, der er nævnt i stk. 1, skal der ved en af køber og sælger  

 underskrevet erklæring afgives oplysning herom.
 Stk. 3.  Er handelen betinget af andet end købesummens  

 rettidige betaling, skal der ligeledes ved en af køber og sælger underskrevet  

 erklæring afgives oplysning om vilkårene for at meddele endelig adkomst.
 § 5.  Er ejendommen helt eller delvist udlejet, skal  

 leje- eller forpagtningskontrakter vedlægges erhvervelsesdokumentet i  

 bekræftet genpart.
 Stk. 2.  Foreligger der ikke en skriftlig kontrakt, skal  

 der vedlægges en af sælger og lejer underskrevet erklæring om vilkårene for  

 lejemålet.
 Stk. 3.  Fremgår det ikke af erhvervelsesdokumentet,  

 hvordan lejeindtægten fordeles mellem køber og sælger, skal der vedlægges en  

 af parterne underskrevet aftale om den endelige fordeling.
 § 6.  Mangler en eller flere af de i §§ 4 og 5 anførte  

 oplysninger eller erklæringer, kan Strukturdirektoratet ved skriftlig  

 meddelelse herom til indsenderen af erhvervelsesdokumentet, jf. § 3, stk. 1,  

 suspendere 4 ugers fristen for meddelelse af, om forkøbsretten gøres  

 gældende, jf. lovens § 21, stk. 2, sidste pkt., indtil de manglende  

 oplysninger eller erklæringer er modtaget i direktoratet.
Klage § 7.  Strukturdirektoratets afgørelser efter denne  

 bekendtgørelse kan ikke indbringes for anden administrativ myndighed.
Ikrafttræden § 8.  Bekendtgørelsen træder i kraft den 1. oktober  

 1997.
 Stk. 2.  Samtidig ophæves følgende bekendtgørelser:
