Vejledning om seniorydelse De nærmere regler om seniorydelse er fastsat i Direktoratet for  

 Arbejdsløshedsforsikringens bekendtgørelse nr. 437 af 9. juni  

 1999 om seniorydelse.
Indledning Seniorydelse er rettet mod de 60-66 årige personer,  

 der enten forlader et fleksjob eller modtager ledighedsydelse efter de  

 sociale love.
Ydelsen er ikke rettet mod de øvrige aftalebaserede,  

 overenskomstmæssige skånejobs.
Seniorydelse kan ydes i stedet for efterløn til de  

 ældre medlemmer, der har indbetalt bidrag til en a-kasse i en  

 årrække, og som forventede at gå på efterløn  

 ved det fyldte 60. år.
Først efter det fyldte 50. år har  

 de mistet deres tilknytning til det ordinære arbejdsmarked af  

 helbredsmæssige årsager.
I stedet får de et fleksjob.
Efter lov om aktiv socialpolitik skal en kommune  

 sørge for, at en person, der ikke modtager førtidspension efter  

 lov om social pension, og som ikke kan opnå eller fastholde  

 beskæftigelse på normale vilkår på arbejdsmarkedet,  

 har mulighed for at blive ansat i fleksjob.
Mulighederne for revalidering til  

 beskæftigelse på normale vilkår skal være  

 udtømte, før der kan tilbydes et fleksjob.
Med virkning fra den  

 1. januar 1998 afløste fleksjob de tidligere »50/50-stillinger« i  

 bistandsloven.
I de regler, hvor der står »fleksjob«, gælder  

 reglerne derfor også en 50/50-stilling.
Efter samme lov kan man få en særlig  

 »ledighedsydelse« mellem to fleksjob.
Ydelsen kan højst udbetales  

 i 3 måneder inden for 24 måneder til en person, der har  

 været ansat i et fleksjob i 12 sammenhængende måneder.  

 Personen må ikke være selvforskyldt ledig, skal opfylde  

 betingelserne for at få et nyt fleksjob og må ikke have et  

 rimeligt tilbud om ansættelse i et fleksjob.
Ydelsen administreres af  

 kommunen.
 Administration, kontingent m.v.
A-kassen administrerer og udbetaler seniorydelse.
A-kassen  

 kan få forskud og refusion efter samme regler, som gælder for  

 dagpenge, efterløn og andre ydelser efter lov om  

 arbejdsløshedsforsikring m.v.
Et medlem på seniorydelse skal betale et  

 medlemsbidrag, som svarer til et medlem på overgangsydelse.
Et medlem  

 på seniorydelse skal ikke betale efterlønsbidrag.
Et medlem i et fleksjob skal betale både  

 medlemsbidrag og efterlønsbidrag til a-kassen indtil det fyldte 50.  

 år.
Fra det fyldte 50. år skal et medlem i et fleksjob ikke  

 betale efterlønsbidrag.
En a-kasse kan vælge at opkræve bidrag ved at  

 modregne i seniorydelsen.
A-kassen kan ikke opkræve ATP-bidrag efter  

 § 76, stk. 6, i lov om arbejdsløshedsforsikring m.v. fra en  

 modtager af ydelsen.
Kapitel 1 Overgang til seniorydelse Til § 1 Betingelser for at gå på seniorydelse.
 Med virkning fra den 1. juli 1999 er kravet om medlemskab  

 hævet fra 20 år/25 år til 25 år/30 år.
Et medlem, der er født før den 1. juli 1964,  

 dvs. som er over 35 år den 1. juli 1999, kan opfylde kravet om  

 medlemskab og efterlønsbidrag.
Men pågældende skal dog  

 være uafbrudt medlem og betale bidrag fra den 1. juli 1999 til det  

 fyldte 60. år, og perioden skal mindst være de tidligere  

 gældende 20 år/25 år.
En person, der er født  

 før den 1. april 1959, skal have betalt efterlønsbidrag fra den  

 1. april 1999.
 Den særlige regel fra efterløn om mindst 10  

 år/15 års medlemskab for et 60 årigt medlem, som er optaget  

 i a-kassen før den 31. marts 1992, gælder ikke ved  

 overgang til seniorydelse.
Et medlem skal have været knyttet til det  

 ordinære arbejdsmarked helt indtil det fyldte 50. år.
Det  

 betyder, at medlemmet enten skal have været i ordinær  

 beskæftigelse eller have kunnet opfylde de almindelige betingelser for  

 at være dagpengeberettiget.
Et medlem må derfor f.eks. ikke have  

 været sygemeldt i lang tid hen over den dato, hvor  

 pågældende fyldte 50 år, og først derefter på  

 grund af sygdommen være startet i et fleksjob.
Et medlem skal have haft 52 ugers (34 uger ved deltid)  

 fuld beskæftigelse inden for de seneste 3 år.
Dette krav  

 opgøres ud fra princippet i § 53 i lov om  

 arbejdsløshedsforsikring m.v., men kan ske ud fra såvel  

 ordinær beskæftigelse som beskæftigelse i et fleksjob.
For  

 et fuldtidsforsikret medlem er kravet om arbejde på 1924 timer og for  

 et deltidsforsikret 1258 timer.
 Et medlem skal have været i et fleksjob eller have  

 fået den særlige ledighedsydelse i de sidste 13 uger.
Får et medlem udbetalt en godtgørelse i  

 forbindelse med 1. og 2. ledighedsdag, er dette uden betydning for retten til  

 at gå på seniorydelse.
Den skal heller ikke medføre  

 fradrag i ydelsen.
 Et medlem skal aflevere sin anmodning om at gå  

 på seniorydelse til a-kassen senest samtidig med sin fratræden i  

 fleksjobbet eller som modtager af ledighedsydelsen.
A-kassen skal sikre sig, at der er dokumentation for, at  

 et medlem kan opfylde kravet til forudgående medlemstid.
Et medlem kan  

 opfylde kravet i lovens § 2, stk. 1, nr. 3, ved at have haft  

 ordinært arbejde eller have været dagpengeberettiget helt op til  

 det fyldte 50. år.
En dokumentation kan delvist være baseret  

 på en tro og love oplysning fra medlemmet selv.
Kravet afhænger  

 af den konkrete sag.
 Men a-kassen skal dog kunne godtgøre, at den fra de  

 sociale myndigheder har søgt oplysning om, at medlemmet ikke  

 før det fyldte 50. år var i et fleksjob (eller en  

 50/50-stilling) eller hen over det fyldte 50. år modtog andre sociale  

 ydelser, herunder også sygedagpenge, over længere tidsrum  

 på grund af helbredsmæssige forhold.
 A-kassens - og eventuelt et medlems egen - oplysning om et  

 tidligere arbejds- og ledighedsforhold skal også indgå i  

 vurderingen.
Kapitel 2 Arbejde og aktiviteter Til §§ 3-12 Arbejde - fritidsaktivitet (hobby).
Retten til rene fritidsaktiviteter er ikke begrænset  

 i perioden med seniorydelse.
Fritidsaktiviteter er som udgangspunkt  

 aktiviteter, som efter deres karakter ikke kan udbydes som arbejde, og som  

 ikke aflønnes.
 Hvis beskæftigelsen medfører indtægt,  

 enten direkte i form af løn eller mere indirekte i form af modydelser  

 eller lignende, betragtes den som arbejde.
 Grænsetilfælde:
 I nogle tilfælde kan det være vanskeligt at  

 afgøre, om der er tale om arbejde eller en fritidsaktivitet.
Som udgangspunkt vil aktiviteten blive anset som arbejde,  

 hvis den medfører en indtægt.
Dette gælder både  

 direkte aflønning og indirekte aflønning, f.eks. i form af  

 modydelser.
En aktivitet vil blive anset som arbejde, hvis  

 skattemyndighederne anser indtægten fra aktiviteten for  

 skattepligtig.
Der kan være tvivl om, hvorvidt en aktivitet efter  

 sin art kan udbydes som egentligt arbejde.
På nogle områder  

 findes overenskomst eller anden aftale/retningslinier for, hvilke opgaver,  

 der skal udføres af lønnede medarbejdere, og hvilke der kan  

 udføres af frivillige.
Disse aftaler m.v. bør normalt  

 følges, hvis beskæftigelsen konkret er ulønnet.
En ulønnet aktivitet, der kun udføres i  

 ringe omfang, vil ofte være en fritidsaktivitet, f.eks. ulønnet  

 foredrags- eller skribentvirksomhed.
Hvis den udføres i større  

 omfang, kan det betyde, at beskæftigelsen indgår i en  

 erhvervsmæssig sammenhæng, eventuelt med senere udnyttelse for  

 øje.
Aktiviteten betragtes i disse tilfælde som arbejde.
 Særlige områder:
Organisations- og foreningsarbejde Ulønnede tillidshverv, foredragsvirksomhed om  

 foreningens formål, udarbejdelse af foreningsblad, ulønnede  

 lederhverv i frivilligt ungdoms- og idrætsarbejde m.v. må normalt  

 anses som fritidsaktiviteter.
Det forudsætter, at den  

 pågældende organisation/forening kun bruger ulønnet  

 medhjælp til aktiviteten, og at den slags aktiviteter normalt er  

 ulønnede.
Kunstnerisk virksomhed Ulønnet kunstnerisk arbejde kan i nogle  

 tilfælde anses som fritidsaktiviteter.
Det er et krav, at  

 beskæftigelsen ikke indgår som led i en erhvervsmæssig  

 aktivitet.
Alle arbejdstimer skal medregnes ved opgørelsen af  

 arbejdstiden, uanset om arbejdet resulterer i et færdigt  

 kunstværk, og uanset om dette kan sælges.
 Om sondringen mellem arbejde og fritidsaktiviteter  

 henvises i øvrigt til vejledning om fradrag i  

 arbejdsløshedsdagpenge.
Til § 3, stk. 1 Arbejde i en periode med seniorydelse.
Et medlem på seniorydelse kan have arbejde i  

 perioden.
Reglerne herom svarer til 200 timers reglen for efterløn til  

 personer, der er født før den 1. juli 1939.
Der skal kun ske reduktionen af de tilladte 200  

 arbejdstimer i det år, hvor medlemmet træder ind i ordningen.
I  

 det år, medlemmet træder ud, må man arbejde 200 timer  

 uanset tidspunktet.
Til § 3, stk. 2 Arbejde i de første 5 uger.
 Fristen regnes fra datoen for overgang til seniorydelse.  

 Det gælder, selv om et medlem har holdt ferie inden overgangen.
Forbudet gælder alt lønnet som ulønnet  

 arbejde samt arbejde i udlandet.
Det er muligt at få en tilladelse til  

 at arbejde i 5 ugers perioden efter § 4.
Et medlem, der driver jordbrug efter § 8, må  

 arbejde i 5 ugers perioden.
Det gælder også et medlem, der har  

 fået tilladelse til selvstændig virksomhed efter § 9.
Til § 3, stk. 3 Arbejde inden for de 200 timer.
1)	Lønarbejde Bestemmelsen omfatter alt lønarbejde, og  

 løn- og ansættelsesvilkår er uden betydning.
Det er  

 også uden betydning, om arbejdet udføres for en erhvervsdrivende  

 arbejdsgiver eller for en privat person.
 At deltage i et kursus i forbindelse med at man arbejder i  

 perioden med seniorydelse anses for arbejde, hvis andre ansatte får  

 løn under kursusdeltagelsen.
2)	En enkeltstående arbejdsopgave, der har karakter af  

 selvstændig virksomhed Arbejdet må klart fremstå som udførelse  

 af en enkeltstående opgave i modsætning til at påbegynde en  

 vedvarende selvstændig virksomhed, der ikke er tilladt, jf. § 7.  

 Hvis arbejdet er tilladt inden for 200 timers grænsen, skal man alene  

 medregne de faktisk anvendte timer.
Hvis man annoncerer, anskaffer sig driftsmidler, indretter  

 lokaler til brug for at udøve erhverv eller man foretager andre skridt  

 til at etablere en vedvarende selvstændig virksomhed, bortfalder retten  

 til seniorydelse.
Det gælder også, hvor man udfører en  

 arbejdsopgave efter en konkret ordre, og hvor man derfor isoleret set kan  

 betragte opgaven som en enkeltstående arbejdsopgave.
3)	Jordbrug Se de nærmere betingelser for drift af mindre  

 jordbrug på efterlønsområdet.
4)	Selvstændig bibeskæftigelse Se § 9 om de nærmere betingelser for at  

 tillade, at man udøver selvstændig  

 bibeskæftigelse.
 5)	Medvirken ved byggeri og byggearbejde i eget hus m.v.
 Reglen omfatter både arbejde som selvbygger og  

 medbygger ved at opføre egen bolig (hus eller sommerhus) og ved  

 byggearbejder, hvor huset, sommerhuset eller ejerlejligheden ændres  

 eller udvides, herunder f.eks. med garage eller carport.
 § 10, stk. 4, fastsætter særlige  

 regler om beregning af arbejdstiden og om indberetning til a-kassen.
 Man betragter ikke almindeligt reparations- og  

 vedligeholdelsesarbejde, f.eks. fornyelse af maling og tapet, som arbejde.  

 Det er derfor ikke omfattet af reglen.
Til § 3, stk. 4 Ulønnet arbejde.
 Bekendtgørelsens regler finder anvendelse ved alle  

 former for arbejde og selvstændig virksomhed, selv om der konkret ikke  

 er udbetalt løn for beskæftigelsen eller opnået  

 indtægt herved.
Til § 3, stk. 6 Arbejde i udlandet.
 Arbejde, der kan udføres under 200 timers  

 begrænsningen, skal også medregnes og oplyses på den  

 årlige erklæring om seniorydelse, når det er udført  

 i udlandet.
 Reglen gælder, selv om udbetaling af seniorydelse er  

 suspenderet på grund af et medlems ophold i udlandet i en længere  

 periode i henhold til §§ 30-33.
 Retten til at få seniorydelse falder bort, hvis et  

 medlem på grund af arbejde i et andet EØS-land eller på  

 Færøerne skal lade sig omfatte af dette lands  

 arbejdsløshedsforsikring, jf. § 11, stk. 4.
Til § 4 Tilladelse til på forhånd at arbejde i de første 5  

 uger og/eller mere end 200 timer.
 Reglen gælder kun lønarbejde, som et medlem  

 kan udføre i perioden med seniorydelse efter § 3, stk. 3,  

 nr. 1.
Reglen anvendes, hvis medlemmet har eller ønsker at  

 påtage sig en mindre beskæftigelse, men hvor 200 timers  

 grænsen er til hinder for det.
Man kan normalt kun give en tilladelse  

 ved bierhverv, dvs. arbejde som normalt ikke udbydes som  

 hovedbeskæftigelse.
Man kan give en tilladelse enten til det arbejde, som et  

 medlem har ved overgangen til seniorydelse, eller til et konkret arbejde, som  

 medlemmet senere påtager sig.
Man kan ikke give en generel tilladelse  

 til at arbejde ud over 200 timers begrænsningen.
I tilladelsen skal man  

 fastsætte et højeste timetal baseret på enten arbejdets  

 hidtidige omfang eller på oplysninger om det forventede omfang af det  

 konkrete arbejdsforhold.
En særlig omstændighed, der taler for en  

 tilladelse, er blandt andet, hvor arbejdet er afgørende for medlemmets  

 boligsituation, f.eks. viceværter, der ikke kan overholde 5 ugers  

 reglen, hvis arbejdet fortsætter i perioden med seniorydelse.
Desuden  

 kan der være tale om sociale hensyn, f.eks. tilfælde, hvor  

 medlemmet har eller ønsker at få et barnebarn i  

 døgnpleje.
Man kan også give en tilladelse i andre  

 tilfælde, f.eks. hvor en omregning af en indtægt vil  

 medføre overskridelse af 200 timers begrænsningen, selv om den  

 faktiske arbejdstid - der kun vanskeligt kan kontrolleres - formentlig ofte  

 ikke overskrider begrænsningen.
I sådanne tilfælde kan en  

 tilladelse være velbegrundet.
 Hvis et medlem arbejder i et større omfang end  

 fastsat i a-kassens tilladelse, bortfalder retten til seniorydelse med  

 virkning fra det tidspunkt, hvor overskridelsen fandt sted, jf. § 11,  

 stk. 2.
 Hvis et medlem kan forudse, at arbejdet vil få et  

 større omfang, end der er givet tilladelse til, har medlemmet mulighed  

 for at søge om at få tilladelsen udvidet.
 Hvis et medlem ønsker at ophøre med et  

 arbejde og påtage sig et andet, der overskrider 200 timers  

 begrænsningen, skal der søges på ny.
 Hvis arbejdet vil være på mere end 300 timer  

 årligt, eller hvis a-kassen finder, at der ikke bør knyttes  

 økonomiske vilkår til tilladelsen, skal a-kassen forelægge  

 sagen med en indstilling for DfA.
 En tilladelse vil normalt være på det  

 vilkår, at indtægten ud over 200 timer fradrages fuldt ud i  

 seniorydelsen.
Til § 5 Frivillige ulønnede aktiviteter.
 En aktivitet, der er omfattet af reglen, medregnes ikke i  

 det arbejde, der er omfattet af begrænsningen på højst 200  

 timer i et kalenderår.
 Se om den nærmere afgrænsning af de  

 aktiviteter, man kan udføre, i DfAs bekendtgørelse om fradrag i  

 arbejdsløshedsdagpenge.
 Medlemmet skal skriftligt orientere a-kassen om en  

 aktivitet på det tidspunkt, hvor medlemmet begynder på arbejdet,  

 og hvis der sker en væsentlig ændring i aktivitetens art m.v.
Til § 6 Borgerligt ombud eller andet hverv.
Hverv, der omfattes af § 6, betragtes ikke som et  

 arbejde i perioden med seniorydelse.
De er derfor ikke omfattet af 5 ugers  

 reglen eller 200 timers begrænsningen.
 Indtægt (aflønning) fra disse hverv  

 medfører i visse tilfælde fradrag i seniorydelsen, jf.  

 § 17.
 Hvis et hverv medfører en fast regelmæssig  

 beskæftigelse af ikke ubetydeligt omfang, f.eks. som »arbejdende  

 formand« eller kasserer, kan hvervet eventuelt være arbejde, der  

 er omfattet af § 3.
Til § 7 Vedvarende selvstændig virksomhed og arbejde i  

 ægtefællens selvstændige virksomhed.
Et medlem kan ikke bevare sin ret til seniorydelse, hvis  

 pågældende begynder på en vedvarende selvstændig  

 virksomhed.
Det er derimod tilladt at udføre en enkeltstående  

 arbejdsopgave, der har karakter af selvstændig virksomhed, og at drive  

 et mindre jordbrug efter reglerne i § 8. DfA kan i særlige  

 tilfælde give en tilladelse til at udøve selvstændig  

 virksomhed inden for 200 timers begrænsningen, jf. § 9.
 Det er - bortset fra mindre jordbrug i henhold til  

 § 8 - i intet tilfælde tilladt at arbejde i en selvstændig  

 virksomhed, der ejes eller drives af medlemmets ægtefælle.
 Det gælder, uanset om der er tale om  

 lønarbejde eller selvstændig virksomhed, idet der på grund  

 af det nære interessefællesskab ikke er mulighed for at  

 kontrollere, om et medlem overholder 200 timers begrænsningen.
 Ved anparts- eller aktieselskaber, der helt eller delvist  

 ejes af et medlem og/eller en ægtefælle og nærmeste  

 familie, må man afgøre, om det er lønarbejde eller  

 selvstændig virksomhed i forhold til reglerne i lov om  

 arbejdsløshedsforsikring m.v., jf. definitionen af selvstændig  

 virksomhed i DfAs bekendtgørelse om optagelse i en a-kasse for  

 selvstændige erhvervsdrivende.
 Reglen hindrer ikke, at et medlem udfører helt  

 små, tilfældige funktioner i en ægtefælles  

 virksomhed, som man ikke kan betragtes som arbejde eller deltagelse i  

 virksomheden, f.eks. tilfældig pasning af telefon.
Til § 8 Drift af mindre jordbrug.
 Et medlem, som tidligere har drevet et jordbrug som sin  

 hovedbeskæftigelse efter reglerne på dagpengeområdet, skal  

 opfylde de almindelige betingelser om ophør for selvstændige for  

 at kunne få jordbruget anerkendt som bibeskæftigelse.
 Hvis et jordbrug drives som en bibeskæftigelse, kan  

 medlemmet gå over på seniorydelse og arbejde i op til 200 timer  

 årligt på ejendommen, hvis § 8 er opfyldt.
 Et medlem skal oplyse alle beskæftigede timer ved et  

 jordbrug på den årlige erklæring om seniorydelse.
Til § 9 Tilladelse til selvstændig bibeskæftigelse.
 Det er ikke tilladt at udøve selvstændig  

 virksomhed i perioden med seniorydelse, bortset fra drift af et mindre  

 jordbrug og en enkeltstående arbejdsopgave, der har karakter af  

 selvstændig virksomhed.
 I særlige tilfælde kan DfA efter indstilling  

 fra en a-kasse give en tilladelse til at videreføre eller begynde en  

 selvstændig virksomhed i højst 200 timer årligt.
 I hvert enkelt tilfælde skal man konkret vurdere, om  

 det er sandsynliggjort, at en virksomhed ikke nødvendiggør en  

 samlet indsats på mere end 200 timer årligt eller det mindre  

 timetal, der er tilladt i overgangsåret.
Man kan ikke give en tilladelse, hvis et medlem ikke i  

 tilstrækkelig grad kan sandsynliggøre, at arbejdet med  

 virksomheden til enhver tid kan holdes inden for de 200 timer.
Der er ikke  

 mulighed for at få en tilladelse til at arbejde i en  

 ægtefælles virksomhed, heller ikke i en kortere periode som  

 f.eks. ferieafløser, vikar eller lignende.
Til § 10 Beregning af arbejdstiden Faktisk anvendte timer. § 10, stk. 1.
Reglen i stk. 1 medfører, at et medlem aldrig  

 må anvende mere end 200 faktiske timer pr. kalenderår til arbejde  

 i perioden med seniorydelse.
Hvis man skal beregne arbejdstiden ved at  

 omregne indtægten til timer eller på anden særlig  

 måde, må denne beregnede arbejdstid heller ikke være over  

 200 timer.
 Omregning. § 10, stk. 2, 3 og 5.
 Hvis a-kassen kan kontrollere arbejdstiden ved  

 arbejdsgiverens registreringer, f.eks. ved almindeligt timelønsarbejde  

 på en arbejdsplads, skal man normalt kun opgøre det faktiske  

 timetal, også selv om timelønnen er højere end  

 omregningssatsen.
Man skal omregne indtægten ved lønarbejde,  

 hvis arbejdstiden ikke eller kun vanskeligt kan lade sig kontrollere.
Det vil  

 ofte være tilfældet ved freelance og honorarlønnet  

 arbejde, samt arbejde, der kræver tidsforbrug til forberedelse,  

 transport og lignende.
 Der skal også normalt ske omregning, hvis et medlems  

 timeløn for det samme arbejde, som han hidtil har udført,  

 stiger væsentligt efter overgangen til seniorydelse.
Man kan kun anvende reglen i stk. 2 på  

 lønarbejde.
Ved jordbrug, selvstændig virksomhed ved en  

 enkeltstående arbejdsopgave og eventuel tilladt selvstændig  

 virksomhed efter § 9, skal man kun medregne de faktisk anvendte  

 timer.
 Se i øvrigt om grænsen mellem kontrollabel og  

 ukontrollabel beskæftigelse i de gældende regler på  

 dagpengeområdet.
 Ved en omregning af en indtægt til timer skal man  

 anvende den gældende omregningssats, jf. reglerne i  

 arbejdsløshedsforsikringsloven.
 Indtægten omregnes til timer efter følgende  

 formel:
Indtægt: omregningssats på  

 arbejdstidspunktet = timer Man omregner et medlems indtægt med fradrag af de  

 dokumenterede nødvendige udgifter, der kan godkendes af  

 skattemyndighederne som fradragsberettigede.
Der kan ikke ske fradrag i den  

 indtægt, der skal omregnes, for arbejdsmarkedsbidrag i henhold til lov  

 om arbejdsmarkedsfonde.
Hvis a-kassen er i tvivl, må det enkelte medlem  

 selv indhente en dokumentation for, at en indtægt helt eller delvist er  

 skattefri.
 Der kan ikke ske fradrag for de ligningsmæssige  

 fradrag, dvs. udgifter, der alene fradrages i den skattepligtige almindelige  

 indkomst i forbindelse med en skatteligning.
 Et medlem skal på bilaget til erklæringen om  

 seniorydelse oplyse både sin bruttoindtægt samt størrelsen  

 og arten af sine fradrag.
Stk. 5 gælder kun arbejde ved undervisning,  

 hvor der er en særlig omregningsfaktor.
I disse tilfælde beregner  

 man arbejdstiden ved at gange timerne ved undervisning med den  

 omregningsfaktor, der gælder for det særlige område.
 Byggearbejde. § 10, stk. 4.
Tidsforbruget ved at opføre eller ombygge sit eget  

 hus m.v. er ukontrollabelt.
Det er ikke muligt at beregne arbejdstiden ved at  

 omregne, da man ikke kan opgøre en indtægt.
 For et medlem, der er selvbygger, dvs. som deltager i  

 byggeriet fra først til sidst, skal man som udgangspunkt medregne fuld  

 sædvanlig arbejdstid (37 timer) fra det tidspunkt, hvor byggeriet  

 begynder, og indtil det er slut.
 Man betragter en person som medbygger, hvis  

 pågældende fra et bestemt tidspunkt under byggeriet selv deltager  

 i arbejdet, og eventuelt ifølge aftale med entreprenøren eller  

 de mestre, der har arbejdet, har forpligtet sig til som medbygger at  

 udføre en del af arbejdet.
 Almindeligt reparations- og vedligeholdelsesarbejde anses  

 ikke som arbejde og skal ikke opgøres inden for 200 timers reglen.
Til § 11 Hvis et medlem overtræder reglerne i §§ 3-4 og  

 §§ 7-9, medfører det bortfald af retten til seniorydelse.  

 Ifølge lovens § 4 kan et medlem, der er udtrådt af  

 seniorydelsen, ikke på ny gå over på seniorydelse, med  

 mindre pågældende udtrådte for at vende tilbage til et  

 fleksjob.
 Arbejde i de første 5 uger. § 11, stk. 1.
5 ugers reglen skal sikre, at et medlem har forladt  

 arbejdslivet.
Ved meget hurtigt at genoptage at arbejde kan et medlem ikke  

 anses for at have forladt arbejdslivet, og betingelserne for at modtage  

 seniorydelse er derfor ikke opfyldt.
Arbejde i mere end 200 timer.
Selvstændig virksomhed m.v.  

 § 11, stk. 2 og stk. 3.
Man skal normalt anvende hovedreglen i stk. 2, hvis  

 en overskridelse fremkommer efter sammentælling af timerne i  

 forskellige kortvarige arbejdsforhold.
Reglen vil skal også anvendes,  

 f.eks. hvis et længerevarende arbejde oprindeligt var aftalt som et  

 kortvarigt vikariat, men som efter 200 timers arbejde bliver forlænget  

 på grund af nye forhold.
 Hvis et medlem derimod i forbindelse med, at  

 pågældende starter på arbejdet anses for at vende tilbage  

 til arbejdslivet, skal medlemmet udtræde af seniorydelsen allerede ved  

 arbejdets påbegyndelse, jf. stk. 3.
 Arbejde i udlandet, udmeldelse af a-kassen. § 11, stk. 4.
 Se om arbejde i udlandet inden for 200 timers reglen i  

 vejledningen til § 3, stk. 6.
Til § 12 Adgang til at dispensere.
 Adgangen i § 12 til at dispensere gør det  

 muligt at afværge den meget alvorlige konsekvens af en mindre  

 overtrædelse.
Man kan kun dispensere, hvis en overtrædelse anses  

 for særlig undskyldelig.
For eksempel en overtrædelse, der  

 skyldes, at et medlem har misforstået reglerne, at man skal anvende  

 omregningssatsen, en fejlagtig sammentælling af de beskæftigede  

 timer og lignende.
 Hvis der er tale om en bevidst overtrædelse, eller  

 hvis et medlem efter at have konstateret en overtrædelse har undladt at  

 underrette a-kassen (svigstilfælde), bør der ikke  

 dispenseres.
Det følger af § 12, stk. 3, at der i alle  

 tilfælde, hvor a-kassen giver en dispensation, skal ske fradrag krone  

 for krone i seniorydelsen for medlemmets indtægt som følge af  

 overskridelsen.
Et medlem må således ikke få en  

 økonomisk fordel af at overtræde reglerne.
 Hvis a-kassen finder, at et medlem undtagelsesvis ikke  

 skal have fradrag for overskridelsen, skal a-kassen forelægge sagen med  

 a-kassens indstilling for DfA til afgørelse, jf. § 12,  

 stk. 4.
 A-kassen kan kun dispensere for de overtrædelser,  

 der er nævnt i § 12, stk. 2, og kun på den i  

 stk. 3 nævnte betingelse.
 Har et medlem i forbindelse med at overtræde  

 reglerne også begået en forseelse mod a-kassen, kan a-kassen  

 tillige pålægge medlemmet en sanktion i henhold til reglerne i  

 arbejdsløshedsforsikringsloven.
 Dispensation givet af DfA.
 En tilladelse fra DfA efter § 12, stk. 4, vil  

 normalt være på betingelse af, at indtægten ved det ikke  

 tilladte arbejde eller merarbejde fradrages fuldt ud i seniorydelsen.
 Dispensation ved overskridelse af forhåndstilladelse givet efter  

 § 4.
I tilfælde, hvor et medlem har overtrådt  

 vilkårene for en forhåndstilladelse efter § 4, kan DfA give  

 dispensation til at medlemmet kan blive på seniorydelse.
DfA giver kun  

 dispensation, hvis overtrædelsen findes særlig undskyldelig.
 Hvis et medlem i forbindelse med overtrædelsen af en  

 tilladelse har begået en forseelse mod a-kassen, kan man tillige  

 pålægge medlemmet en sanktion i henhold til reglerne i  

 arbejdsløshedsforsikringsloven.
Til kapitel 4 Indtægter i perioden med seniorydelsen Til § 17 Hverv, der medfører fradrag. § 17, stk. 1, 2 og 3.
 Generelle bemærkninger og eksempler.
En modtager af seniorydelse kan uden tidsmæssig  

 begrænsning have borgerlige ombud og offentlige og private hverv, der  

 ikke betragtes som arbejde i perioden med seniorydelsen.
Som hovedregel  

 medfører skattepligtige beløb, medlemmet modtager for hverv,  

 fradrag i ydelsen.
Der skal ske fradrag, hvad enten beløbet betegnes  

 som diæt, mødediæt, vederlag, honorar, godtgørelse,  

 rådighedsvederlag eller lignende.
Man skal beregne fradrag som angivet i § 28, og kun  

 for den del af beløbet, der er skattepligtigt.
Hvis  

 skattemyndighederne anerkender en del af et beløb som skattefrit eller  

 fradragsberettiget, skal denne del trækkes fra, før fradraget  

 beregnes.
I tvivlstilfælde må medlemmet indhente dokumentation  

 for, at en indtægt helt eller delvis er skattefri.
 Som eksempler på borgerlige ombud og offentlige  

 hverv, der medfører fradrag, kan nævnes:
1)	det offentliges repræsentant i institutioner, nævn,  

 ankestyrelse m.v., 2)	medlem af menighedsråd samt andre kirkelige hverv, 3)	medlem af skatteankenævn, skolebestyrelse og lignende, 4)	vurderingsmand og 5)	medlem af hjemmeværnet, lokale beredskaber og  

 lignende.
 Selv om indtægten er delt i f.eks. et  

 rådighedsvederlag og en aflønning for faktiske timer, betragtes  

 den samlede aktivitet som hverv, og det samlede beløb medfører  

 fradrag i seniorydelsen.
 Som eksempler på hverv inden for den private sektor,  

 der er omfattet af bestemmelsen, kan nævnes:
1)	bestyrelsesmedlem i aktieselskaber, anpartsselskaber,  

 pengeinstitutter, 2)	bestyrelsesmedlem i bolig- og grundejerforeninger, kulturelle  

 foreninger m.v., og 3)	medlem af repræsentantskab, kredsråd og  

 lignende.
 Specielt til § 17, stk. 1.
 De hverv, som ikke særskilt fremgår af  

 § 17 stk. 2-5, er omfattet af § 17, stk. 1.
 Hverv, der kun er omfattet af § 17, stk. 1,  

 medfører fradrag i seniorydelsen ved at omregne indtægten til  

 timer, jf. § 28, stk. 1 og stk. 2.
 Et medlem, der har hverv omfattet af § 17,  

 stk. 1, og som ikke fuldt ud har benyttet retten til 200 timers arbejde,  

 kan opgøre indtægten for hvervet inden for den resterende del af  

 de 200 timer eller det mindre timetal, der er tilladt i overgangsåret,  

 jf. § 18.
 Specielt til § 17, stk. 2.
 Indtægten for hverv, som er omfattet af  

 bestemmelsen, skal trækkes fra krone for krone i seniorydelsen, jf.  

 § 28, stk. 4. Indtægten kan ikke opgøres inden for 200  

 timers reglen, jf. § 18.
I praksis medfører reglen, at udbetalingen  

 suspenderes så længe, medlemmet udøver hvervet, fordi  

 indtægten for disse hverv typisk overstiger seniorydelsen.
Når  

 hvervet ophører, kan udbetalingen genoptages.
 Specielt til § 17, stk. 3.
 Indtægt for hverv som udvalgsformand i henhold til  

 de kommunale styrelseslove, herunder udvalg fastsat i kommunens  

 styrelsesvedtægt, skal fradrages fuldt ud i seniorydelsen.
 Bestemmelsen omfatter bl.a. beløb, et medlem  

 modtager for at være formand for økonomiudvalget, formand for  

 teknisk udvalg eller formand for socialudvalget.
 Indtægter fra hverv som formand for kommunale udvalg  

 og nævn m.v., som ikke direkte er omfattet af de kommunale  

 styrelseslove, er ikke omfattet af denne bestemmelse, men er omfattet af  

 § 17, stk. 1. Det gælder f.eks. indtægter for hverv som  

 formand for skatteankenævnet eller formand for skolebestyrelsen.
Det er kun det faste vederlag til udvalgsformænd,  

 der medfører fradrag.
Får medlemmet udbetalt mindre beløb  

 (diæter m.v.), som ikke er skattepligtige, til dækning af  

 faktiske udgifter i forbindelse med hvervet, medfører beløbet  

 ikke fradrag.
Er pågældende samtidig menigt medlem af  

 kommunalbestyrelsen, medfører vederlaget herfor heller ikke fradrag i  

 seniorydelsen, jf. § 17, stk. 4.
 Fradraget for det faste vederlag beregnes efter § 28,  

 stk. 4. Det betyder, at indtægten skal trækkes fra krone for  

 krone i seniorydelsen.
 Medlemmer, der har hverv, som er omfattet af denne  

 bestemmelse, og som ikke fuldt ud har udnyttet retten til arbejde, kan  

 opgøre indtægten for hvervet inden for den resterende del af de  

 200 timer eller det tilladte timetal i overgangsåret, jf.  

 § 18.
 Andre hverv i henhold til de kommunale styrelseslove. § 17,  

 stk. 4.
 Bestemmelsen gælder primært beløb, et  

 medlem modtager for hverv som kommunalbestyrelsesmedlem eller som medlem af  

 et amtsråd.
 Fritagelsen gælder dog også for vederlag, et  

 medlem modtager for at være menigt medlem af kommunale udvalg, som  

 f.eks. økonomiudvalget eller teknisk udvalg, når udvalget er  

 fastsat i de kommunale styrelseslove, herunder i kommunens  

 styrelsesvedtægt.
 Vederlag, tillægsvederlag, erstatning for tabt  

 arbejdsfortjeneste samt diæter (mødediæter), der udbetales  

 til medlemmer af kommunalbestyrelser og amtsråd efter reglerne i de  

 kommunale styrelseslove, er omfattet af bestemmelsen.
 Hvis et hverv er omfattet af anden lovgivning, men  

 aflønnet efter reglerne i de kommunale styrelseslove, medfører  

 indtægten fradrag efter § 17, stk. 1.
Til § 18 Bestemmelsen giver et medlem, der ikke fuldt ud udnytter  

 retten til 200 timers arbejde eller det mindre timetal, der er tilladt i  

 overgangsåret, mulighed for at opgøre indtægter, jf.  

 § 17, stk. 1 og stk. 3, inden for den resterende del af de  

 tilladte arbejdstimer.
 Indtægter omfattet af bestemmelsen i § 17,  

 stk. 2, hverv som medlem af Folketinget, Europaparlamentet, medlem af  

 regeringen, hverv som borgmester eller som rådmand, er ikke omfattet af  

 § 18 og kan derfor ikke opgøres inden for de tilladte  

 arbejdstimer.
 Et medlem har efter § 27, stk. 3, pligt til at  

 underrette a-kassen om indtægter ved hverv, og a-kassen foretager i  

 optjeningsåret fradrag for indtægten i overensstemmelse med  

 reglerne i § 17, stk. 1 og stk. 3, sammenholdt med  

 § 28.
Da antallet af arbejdstimer først bliver kendt ved  

 kalenderårets afslutning, sker reguleringen i januar det  

 efterfølgende år.
Har et medlem ved kalenderårets  

 afslutning ikke fuldt ud udnyttet retten til op til 200 timers arbejde, skal  

 man omregne indtægten til timer med den omregningssats, der var  

 gældende på udbetalingstidspunktet.
Det antal omregnede timer,  

 der kan opgøres i den resterende del af de 200 timer, medfører  

 ikke fradrag i seniorydelsen, og tilbageholdt seniorydelse skal efterbetales  

 til medlemmet.
Et medlem kan undgå det løbende fradrag, hvis  

 pågældende ikke forventer at udnytte retten til arbejde i 200  

 timer.
Medlemmet skal i så fald over for a-kassen skriftligt  

 erklære, at pågældende ikke forventer fuldt ud at udnytte  

 200 timers reglen.
I det kalenderår, hvor et medlem første gang  

 overgår til seniorydelse, kan der kun omregnes indtægter inden  

 for det mindre timetal, der er tilladt i dette år.
Retten til at  

 omregne indtægter inden for 200 timers reglen gælder derimod  

 også det kalenderår, hvor medlemmet udtræder af  

 ordningen.
Til § 19 Løbende udbetaling af pension.
 Løbende udbetalinger fra pensionsordninger, der er  

 oprettet som led i tidligere ansættelsesforhold, og som normalt er helt  

 eller delvist finansieret af arbejdsgiveren, medfører fradrag.  

 Bestemmelsen omfatter alle pensionsordninger med løbende udbetalinger,  

 herunder ratepensioner.
 Følger pensionsordningen af overenskomst eller  

 anden kollektiv aftale, er ordningen af en sådan karakter, at det er  

 sædvanligt, at arbejdsgiveren bidrager, og pensionsudbetalingen  

 medfører fradrag.
 Bestemmelsen om fradrag omfatter også løbende  

 udbetaling af tjenestemandspension og tjenestemandslignende pension og f.eks.  

 borgmesterpension og pension til tidligere medlemmer af Folketinget.
 Privattegnede pensionsordninger, som er uden forbindelse  

 med et ansættelsesforhold, er uden for denne bestemmelses område.  

 Det gælder f.eks., hvis en arbejdsgiver som led i en  

 betalingsserviceordning, tilbageholder bidrag i den ansattes løn og  

 viderebetaler beløbet til den ansattes private pensionsordning.
Udbetalinger, der har karakter af pension, medfører  

 også fradrag i seniorydelsen, når ydelsen udbetales med et fast  

 løbende beløb af en tidligere arbejdsgiver eller en faglig  

 organisation.
Dette gælder også, når udbetalingerne er  

 tidsbegrænset.
 Hvis et medlem får ret til en ydelse, der har  

 karakter af legat, er ydelsen uden for denne bestemmelse og påvirker  

 ikke seniorydelsen.
 Fradrag for pension beregnes efter § 28 ud fra den  

 samlede pensionsudbetaling før skat til medlemmet, af såvel  

 grundydelse som tillæg, bonus m.v.
Til § 20 Løbende udbetaling af pension fra udlandet.
Bestemmelsen om fradrag omfatter alle former for  

 løbende pension fra udlandet, når pensionsordningen er etableret  

 på grund af en arbejdsperiode i udlandet.
Alle udenlandske  

 obligatoriske og frivillige arbejdsmarkedsrelaterede pensionsordninger er  

 således omfattet.
Pensionsordningens finansieringsform er uden  

 betydning, når ordningen er etableret på grund af et  

 arbejdsforhold.
 Privattegnede pensionsordninger uden forbindelse med et  

 arbejds- eller ansættelsesforhold er ikke omfattet af bestemmelsen.
 Fradrag for pension beregnes efter § 28 ud fra den  

 samlede pensionsudbetaling før skat til medlemmet, af såvel  

 grundydelse som tillæg, bonus m.v.
Til § 21 Udenlandsk pension, som kan sidestilles med ydelser efter lov om social  

 pension.
Hvis der er tvivl, om en udenlandsk pension helt svarer  

 til dansk social pension, kan et medlem modtage pensionen sammen med  

 seniorydelse mod, at ydelsen nedsættes med et beløb, der svarer  

 til pensionen.
Tilsvarende gælder, hvis den udenlandske pension er  

 så lille, at pensionen ikke kan udgøre et grundlag for  

 forsørgelse.
 Bestemmelsen i § 21 kan anvendes, hvis den  

 udenlandske pension, omregnet til danske kroner, er mindre end det  

 grundbeløb, der udbetales til enlige folkepensionister.
Bliver et medlem berettiget til en udenlandsk  

 pensionsydelse, der er højere end grænsen, må medlemmet  

 frasige sig forhøjelsen eller udtræde af seniorydelsen.
Skyldes  

 forhøjelsen alene valutakursændringer, kan medlemmet dog  

 forblive i ordningen.
Til § 22 Feriegodtgørelse.
Ifølge bestemmelsen skal feriegodtgørelse,  

 der udbetales umiddelbart før overgangen til seniorydelse,  

 medføre fradrag i seniorydelsen.
Efter ferieloven er det en betingelse  

 for udbetaling af feriegodtgørelse, at det attesteres, at ferie holdes  

 umiddelbart efter udbetalingstidspunktet.
Ferien ligger derfor i perioden med  

 seniorydelsen, og situationen sidestilles med den situation, hvor  

 feriegodtgørelsen først udbetales efter overgangen til  

 seniorydelse.
Fradraget beregnes i forhold til antallet af optjente  

 feriedage.
Er der f.eks. optjent 12 1/2 feriedag, skal der ske fradrag i  

 seniorydelsen for 12 1/2 dag.
Da antallet af feriedage i en uge imidlertid er  

 6 dage ifølge ferieloven, ganges feriedagene med 5/6. Afrunding sker  

 efter de almindelige afrundingsregler.
 I det ferieår, hvor overgang til seniorydelse finder  

 sted, er medlemmet omfattet af de almindelige regler om feriens afholdelse og  

 udbetaling af feriegodtgørelse.
 I det eller de efterfølgende ferieår har  

 medlemmet ret til at få udbetalt feriegodtgørelsen for det  

 pågældende ferieår ved ferieårets begyndelse, uanset  

 om ferie holdes.
 For at sikre, at fradraget påvirker seniorydelsen  

 ens, er det i bestemmelsen fastsat, at fradraget beregnes den første  

 mandag efter 1. maj for alle medlemmer.
 Hvis feriegodtgørelsens bruttobeløb er  

 mindre end seniorydelsen, kan der suppleres med seniorydelse, således  

 at der sammenlagt udbetales et beløb svarende til medlemmets  

 sædvanlige seniorydelse.
Til § 23 Løn, rådighedsløn,  

 »fratrædelsesgodtgørelse« m.v.
 Hovedbetingelsen for overgang til seniorydelse er, at  

 medlemmet skal forlade et fleksjob eller modtager ledighedsydelse.
 Det er muligt at overgå til seniorydelse i en  

 række tilfælde, hvor der udbetales erstatning, godtgørelse  

 eller løn for en periode indtil udløb af et  

 opsigelsesvarsel.
 Da seniorydelse imidlertid er en ydelse, der hviler  

 på samme principper som arbejdsløshedsforsikringen, kan der ikke  

 ud fra almindelige grundsætninger om dobbeltforsørgelse samtidig  

 udbetales andre ydelser, der dækker løn m.v., uanset at der ikke  

 udføres faktisk arbejde.
 Udbetalingen af disse ydelser medfører derfor  

 fradrag efter omregning, jf. § 28, stk. 2.
Til § 24 Vederlag for genudsendelse eller anden form for  

 genanvendelse medfører fradrag, når vederlaget indgår som  

 led i den almindelige aflønning inden for pågældendes  

 faglige område.
Det er uden betydning, om den arbejdsindsats, som er  

 baggrunden for genudsendelsen, er udført i perioden med seniorydelsen  

 eller før medlemmets overgang til seniorydelse.
 Man opgør fradraget ved at anvende omregningssatsen  

 (i 1999 på 133,58 kr. ) på det tidspunkt, hvor vederlaget  

 udbetales.
 Eksempel:
 Et medlem har haft en indtægt på 10.000 kr.:
10.000 : 133,58 = 74,86 time Beløb til fradrag svarer til medlemmets  

 seniorydelse for det beregnede timetal.
Til § 25 De i § 25, stk. 1, nævnte indtægter  

 medfører ikke fradrag i seniorydelsen, uanset om indtægten  

 stammer fra arbejde før overgangen til seniorydelse eller fra arbejde  

 i perioden med seniorydelsen.
Tilsvarende gælder udbetaling af royalties.
Hvis  

 udbetaling af royalties skyldes arbejde i perioden med seniorydelsen, skal  

 a-kassen vurdere, om arbejdet er foreneligt med reglerne om arbejde i  

 perioden med seniorydelsen, herunder vurdere, om medlemmet udøver  

 selvstændig virksomhed.
§ 25, stk. 2, bestemmer, at der ikke skal ske  

 fradrag for en række indtægter, som kommer fra en virksomhed, som  

 efter sin art kan medføre udbetalinger over en lang  

 årrække.
Eventuelle andre indtægter af lignende art skal  

 behandles efter samme retningslinier.
Indtægterne medfører ikke fradrag i  

 seniorydelsen, uanset indtægten skyldes arbejde før overgangen  

 til seniorydelse eller arbejde i perioden med seniorydelsen.
Hvis de  

 nævnte indtægter kommer fra arbejde i perioden med seniorydelsen,  

 skal a-kassen vurdere, om arbejdet er foreneligt med reglerne om arbejde i  

 perioden med seniorydelsen.
Til § 26 I denne bestemmelse er opregnet en række arbejdsfrie  

 indtægter, som ikke medfører fradrag.
Bestemmelsen er ikke  

 udtømmende.
Har medlemmet en indtægt, der kan sidestilles med de  

 nævnte indtægter, og som ikke er omfattet af andre bestemmelser i  

 denne bekendtgørelse medfører indtægten ikke fradrag i  

 seniorydelsen.
Til § 27 Den årlige seniorydelseserklæring anvendes til  

 kontrol af, om betingelserne for at bevare retten til seniorydelse er  

 overholdt, og om medlemmet har haft indtægter, der påvirker  

 seniorydelsen.
 Hvis a-kassen ikke modtager erklæringen rettidigt og  

 i den forbindelse standser udbetalingen, har den pligt til at rette  

 henvendelse til medlemmet for at undersøge forholdet  

 nærmere.
 Undlader et medlem at give oplysninger om  

 omstændigheder, der er af betydning for retten til seniorydelse, eller  

 giver medlemmet a-kassen urigtige oplysninger, kan medlemmet  

 pålægges sanktioner i henhold reglerne herom i lov om  

 arbejdsløshedsforsikring m.v.
Medlemmet har pligt til at holde a-kassen underrettet om  

 indtægter omfattet af denne bekendtgørelse, både i  

 løbet af året og i den årlige  

 seniorydelseserklæring.
Medlemmet skal således underrette  

 a-kassen om f.eks. reguleringer af pensionsbeløb og indtægter  

 ved hverv.
Til § 28 Beregning af fradrag for en løbende udbetalt  

 pension mv. fra et tidligere ansættelsesforhold skal ske som et fradrag  

 i medlemmets 82 pct. sats om ugen.
Fradrag skal ske som 45 pct. af den  

 samlede pension før skat på årsbasis, som derefter regnes  

 om til et beløb til fradrag pr. uge ved at dividere med 52 uger.
Dette  

 gælder for såvel et deltids- som et fuldtidsforsikret medlem.
 Eksempel:
 Pensionsbeløb:
3.500 kr. pr. måned x 12 = 42.000 kr. pr. år 42.000 kr. x 45 pct. = 18.900 kr. pr. år 18.900 kr. / 52 uger = 363,46 kr. pr. uge 1. Fuldtid:
 Ugesats før fradrag: 2.265 kr.
 Ugesats efter fradrag:
2.265 kr.- 363,46 kr.= 1.901,54 kr., der afrundes til ny sats på 1.902 kr. pr. uge.
 2. Deltid:
 Ugesats før fradrag: 1.510 kr.
 Ugesats efter fradrag:
1.510 kr.- 363,46 kr.= 1.146,54 kr., der afrundes til ny sats på 1.147 kr. pr. uge.
 Der skal ske procentvist fradrag for pension før der sker et  

 eventuelt fradrag for andre indtægter i seniorydelsen, jf. nedenfor  

 under § 29. For eksempel skal et fradrag for et privat hverv ske som et  

 timefradrag ud fra et medlems regulerede ugesats.
 Hvis der sker regulering af pensionsudbetalingerne i  

 løbet af et kalenderår, skal der foretages en ny  

 opgørelse af fradrag for pension.
Til § 29 Ved beregning af fradrag efter § 29, stk. 1,  

 anvendes følgende fremgangsmåde:
Indtægten omregnes til timer pr. uge/måned,  

 og fradraget sker pr. uge/måned Indtægt/pension (pr. uge/måned):  

 omregningssatsen = timetal Beløb til fradrag svarer til medlemmets  

 seniorydelse for det beregnede timetal.
4/5 ugers udbetalingsperioder For fuldtidsforsikrede i kasser, der udbetaler for 4  

 henholdsvis 5 uger, fratrækkes timetallet i det antal timer, der svarer  

 til overenskomstmæssig fuld ugentlig arbejdstid.
 For deltidsforsikrede i kasser, der udbetaler for 4  

 henholdsvis 5 uger, fratrækkes timetallet i det antal timer, der svarer  

 til 2/3 af overenskomstmæssig fuld ugentlig arbejdstid.
Månedsvis udbetaling For medlemmer, der får udbetalt seniorydelse for en  

 måned ad gangen, fratrækkes timetallet fra 160,33 time for  

 fuldtidsforsikrede og 106,83 time for deltidsforsikrede.
Hvis medlemmet f.eks. får udbetalt pension een gang  

 årligt, eller hvis der sker efterreguleringer, beregnes og foretages  

 fradraget på det tidspunkt, hvor beløbet udbetales.
Fradraget  

 foretages om nødvendigt over flere udbetalingsperioder.
Kapitel 5 Udbetaling under ophold i udlandet Til § 31 Medlemmet kan få udbetalt seniorydelse under  

 midlertidigt ophold i udlandet i sammenlagt 3 måneder inden for hvert  

 kalenderår.
Det betyder, at en modtager af seniorydelse skal bevare sin  

 faste bopæl i Danmark, jf. § 2, stk. 1, nr. 5, i lov om  

 seniorydelse.
Et medlem kan derfor ikke få udbetalt seniorydelse i en 3  

 måneders periode, hvis pågældende tager fast ophold i  

 udlandet i længere tid.
 Ophold på Færøerne og i Grønland  

 sidestilles med ophold i udlandet.
 Hvis et medlem forlænger sit midlertidige ophold i  

 udlandet ud over 3 måneder inden for et kalenderår, eller tager  

 fast ophold i udlandet, standses udbetalingen af seniorydelse.
Udbetalingen kan først genoptages, når  

 medlemmet igen tager fast ophold i Danmark.
Medlemmet kan således ikke  

 få udbetalt seniorydelse i 3 måneder i hvert kalenderår  

 under fortsat ophold i udlandet.
 Kun i de tilfælde, hvor de tilladte 3 måneders  

 ophold i udlandet ikke er opbrugt inden udgangen af et kalenderår, kan  

 en ny 3 måneders periode påbegyndes i direkte forlængelse  

 heraf, uden at medlemmet forinden tager ophold i Danmark.
 Om ret til seniorydelse i forbindelse med arbejde i  

 udlandet henvises til § 3, stk. 6, og § 11, stk. 4.
Til § 32 Et medlem, der modtager seniorydelse, skal give a-kassen  

 oplysning om ophold i udlandet, og skal derfor give a-kassen besked allerede  

 ved udrejsen, uanset om udlandsopholdet er midlertidigt eller fast.  

 Endagsrejser, der ikke er forbundet med overnatning i udlandet, betragtes  

 ikke som udlandsophold.
Til § 33 På grundlag af medlemmets oplysninger om  

 udlandsophold påhviler det a-kassen at standse udbetalingen af  

 seniorydelse, hvis medlemmet ikke længere opfylder betingelserne i  

 § 31.
Til § 34 Når et medlem vender tilbage til Danmark efter  

 længere tids ophold i udlandet, kan udbetalingen af seniorydelse  

 genoptages.
Det forudsætter dog, at medlemmet opfylder de almindelige  

 betingelser for at få udbetalt seniorydelse.
 Opmærksomheden henledes på, at modtagere af  

 seniorydelse, der tager arbejde i udlandet, hvor det pågældende  

 land har et obligatorisk arbejdsløshedsforsikringssystem, som  

 hovedregel ikke kan bevare medlemskabet af den danske a-kasse.
 Om ret til seniorydelse, efter at medlemmet har  

 været omfattet af et andet lands arbejdsløshedsforsikring,  

 henvises i øvrigt til § 11, stk. 4.
Kapitel 6 Ret til seniorydelse efter ophold i udlandet, på  

 Færøerne eller i Grønland Til § 35 Seniorydelse er ligesom efterløn en særlig  

 arbejdsmarkedsydelse, der ikke er omfattet af anvendelsesområdet for  

 EU-forordning nr. 1408/71 om anvendelse af sociale sikringsordninger på  

 arbejdstagere, selvstændige erhvervsdrivende og deres familier, der  

 flytter inden for Fællesskabet, eller Nordisk Konvention om Social  

 Sikring af 15. juni 1992.
 Hovedreglen er derfor, at forsikrings- og  

 beskæftigelsesperioder optjent under ophold i andre lande, ikke kan  

 medregnes ved opfyldelse af kravet i § 2, stk. 1, nr. 2, og  

 stk. 2, i lov om seniorydelse.
 I medfør af denne bestemmelse vil forsikrings- og  

 beskæftigelsesperioder optjent under ophold i udlandet dog kunne  

 medregnes, hvis perioderne kan medregnes efter de særlige regler, der  

 gælder ved overgang til efterløn.
Kapitel 7 Seniorydelsens ophør Til § 36 Bestemmelsen indeholder en opregning af de situationer,  

 hvor retten til seniorydelse ophører eller bortfalder.
Medlemmets død Ved bortfald af seniorydelsesretten på grund af  

 medlemmets død ydes seniorydelsen til og med dagen for  

 dødsfaldet.
Social pension For et medlem, der overgår til ydelser efter lov om  

 social pension eller tilsvarende udenlandsk lovgivning, bortset fra  

 invaliditetsydelse, suspenderes udbetalingen af seniorydelse fra den 1. i  

 måneden efter, at der er forløbet 3 måneder fra  

 ansøgningstidspunktet, med mindre der tilkendes social pension inden  

 da.
I så fald standses udbetalingen med virkning fra den 1. i  

 måneden efter afgørelsestidspunktet.
 Der henvises i øvrigt til de gældende regler  

 om ret til efterløn i forbindelse med social pension.
Kapitel 8 Vejledningspligt Til § 37 Der henvises til a-kassens vejledningspligt efter  

 § 65 i lov om arbejdsløshedsforsikring m.v. samt regler udstedt i  

 medfør heraf.
Kapitel 9 Ikrafttrædelsesbestemmelser m.v.
Til § 38, stk. 3 Der skal ske fradrag for pension efter de hidtil  

 gældende regler i § 29 i en overgangsperiode frem til den 1.  

 januar 2000. Fra den dato skal fradrag for pension for alle modtagere af  

 seniorydelse ske efter § 28.
Til § 39 Indtil den 30. september 1998 var der mulighed for, at en  

 person i et fleksjob kunne genetablere sit medlemskab af en a-kasse.
Denne  

 gruppe kan herefter medregne tidligere medlems- og  

 beskæftigelsesperioder til opfyldelse af kravet om forudgående  

 medlemsanciennitet og beskæftigelseskravet på 52/34 uger mod  

 efterbetaling af medlemsbidrag (statsbidraget) for den nødvendige  

 periode.
Medlemmets betaling af medlemsbidrag for tidligere  

 perioder kan alene bruges i forhold til opfyldelse af betingelserne for at  

 overgå til seniorydelse.
De erhvervede medlems- og  

 beskæftigelsesperioder kan derfor ikke bruges til at opnå ret til  

 f.eks. efterløn.
Til § 40 Hvis medlemmets beskæftigelse i fleksjobbet efter  

 sit tidsmæssige omfang giver mulighed for overflytning fra deltids- til  

 fuldtidsforsikring, jf.
DfAs bekendtgørelse om overflytning mellem  

 deltids- og fuldtidsforsikring for lønmodtagere, vil dette kunne ske  

 uanset, at overflytningen sker på grundlag af støttet  

 beskæftigelse.
 Der er ikke adgang til overflytning fra deltids- til  

 fuldtidsforsikring i en periode med ledighedsydelse.
*** Denne vejledning har virkning fra den 1. juli 1999 og  

 erstatter vejledning af 18. december 1997 til bekendtgørelse om  

 seniorydelse samt vejledning af 3. juli 1998 til bekendtgørelse om  

 ændring af bekendtgørelse om seniorydelse.
