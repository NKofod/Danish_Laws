Bekendtgørelse af overenskomst af 6. maj 2009 med Liberia om udviklingssamarbejde Den 6. maj 2009 undertegnedes i Monrovia en overenskomst mellem Kongeriget Danmarks regering og Liberias regering om udviklingssamarbejde.
 Overenskomstens formål er at styrke de retlige og institutionelle rammer for det udviklingsmæssige samarbejde.
 Overenskomsten regulerer de generelle vilkår for udviklingssamarbejdet såsom parternes gensidige forpligtelser, herunder beskyttelse af personel samt visse forhold vedrørende skatter og afgifter.
 Teksten til overenskomsten, som i medfør af dennes artikel X trådte i kraft den 6. maj 2009, kan fås ved henvendelse til Udenrigsministeriet.
