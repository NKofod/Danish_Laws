 Skattedepartementet blev spurgt, om en påtænkt  

 medarbejderaktieordning, der var baseret på aktietilsagn, kunne godkendes  

 efter ligningslovens § 7 A, stk. 1. Skattedepartementet svarede benægtende,  

 idet man ikke fandt, at aktietilsagnsordninger kan godkendes efter  

 ligningslovens § 7 A, stk. 1.
En advokat ønskede Skattedepartementets godkendelse af en påtænkt  

 medarbejderaktieordning efter ligningslovens § 7 A, stk. 1, for et dansk  

 datterselskab af et engelsk moderselskab.
Advokaten henviste i den  

 forbindelse til Statsskattedirektoratets afgørelse af 29. juni 1987, hvor en  

 lignende medarbejderaktieordning blev godkendt.
Afgørelsen er refereret i  

 Tidsskrift for Skatteret af 23. november 1987 som afgørelse nr. 586. Efter  

 den foreliggende ordning kunne medarbejdere, der havde været ansat i  

 selskabet i 2 år, ved tilmelding erhverve ret til efter 5 til 7 år at tegne  

 aktier i det engelske moderselskab.
Dette kunne ske til den ved tilmeldingen  

 gældende kurs med fradrag af 10 pct.
Tegningsbeløbet skulle tilvejebringes  

 ved ugentlige opsparingsbeløb, og til det opsparede beløb skulle tillægges en  

 bonus, der blev betalt af den engelske stat.
Endvidere fik medarbejderne  

 adgang til at tegne aktier for et yderligere beløb, som blev beregnet som  

 halvdelen af det aktiebeløb, der kunne tegnes efter opsparingsordningen.  

 Tegningen kunne ligeledes ske til kursen på tilmeldingstidspunktet, men uden  

 10 pct.'s-fradraget.
Betalingen skulle ske kontant ved udnyttelse af  

 tegningsretten.
Efter Skattedepartementets opfattelse vil en godkendelse af  

 aktietilsagnsordningen være i strid med den praksis, der er fastlagt i  

 henhold til ligningslovens § 7 A, stk. 1. Ved aktietilsagnsordninger forstås  

 i denne forbindelse ordninger, hvorved selskabet og medarbejderne indgår  

 aftale om, at medarbejderne får ret til at købe et antal aktier på et senere,  

 nærmere fastsat tidspunkt til kursen på aftaletidspunktet.
En eventuel  

 kursstigning på aktien i perioden mellem aftaletidspunktet og købstidspunktet  

 tilfalder medarbejderen.
Det betyder, at f.eks. ordninger, hvor der i en  

 periode foretages opsparing på baggrund af selskabets eventuelle årlige  

 overskud, og hvor medarbejderen ved tilmelding erhverver ret til ved  

 opsparingsperiodens udløb at erhverve aktier til en kurs, der er fastsat ved  

 ordningens oprettelse, ikke kan godkendes.
Dette gælder, uanset om retten er  

 betinget af, at der er opsparet et beløb ved opsparingsperiodens udløb.  

 Skattedepartementet meddelte derfor advokaten, at ordningen ikke kunne  

 godkendes efter ligningslovens § 7 A, fordi der ikke var tale om en aktuel  

 aktieerhvervelse, men om et aktietilsagn.
 (* 1) Afgørelsen er offentliggjort i SKAT 1988, nr. 11, side 693.
