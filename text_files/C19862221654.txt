(Til stats- og privatseminarierne) Hermed følger kopi af aftale mellem Dansk Magisterforening og  

 undervisningsministeriet af 19. september 1986 om timereduktion for  

 datavejledere på lærerseminarierne.
 P.m.v.
 e.b.
Karen Jepsen fm.
 I henhold til § 45, stk. 1, i lov af 18. juni 1969 om tjenestemænd i  

 staten, folkeskolen og folkekirken samt i medfør af § 2, stk. 2, i  

 hovedaftale af 27. oktober 1969 med tjenestemændenes centralorganisationer  

 aftales følgende regler om indregning af datavejledning i tjenestetiden for  

 lærere ved statsseminarierne og de private seminarier.
 § 1.  For varetagelse af hvervet som datavejleder ydes  

 en timereduktion på 72, 54 og 36 timer pr. år på henholdsvis 4-, 3- og  

 2-sporede seminarier.
 § 2.  Datavejlederen er behjælpelig med installation  

 og tilretning af anvendelsesprogrammel samt udarbejdelse af brugervejledning  

 hertil, og datavejlederen vedligeholder seminariets katalog over  

 anvendelsesprogrammel.
 Datavejlederen giver faglig støtte til de lærere, der måtte ønske det.  

 Denne vejledning kan ske ved møder eller ved individuel vejledning.
 Datavejlederfunktionen kan eventuelt deles af 2 personer.
 § 3.  Aftalen, der er to-årig, har virkning fra 1.  

 august 1986 og udløber ved udgangen af juli måned 1988.
København, den 19. september 1986 DANSK MAGISTERFORENING Søren Vang Rasmussen /T.
Lorichs Hansen UNDERVISNINGSMINISTERIET P.m.v.
 e.b.
Karen Jepsen fm.
