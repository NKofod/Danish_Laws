En mand, som oppebar underholdshjælp, havde på eget initiativ søgt  

 arbejde gennem en avisannonce, men havde af forskellige grunde alligevel ikke  

 ønsket at tage arbejde.
Da kommunen blev bekendt hermed, havde den gjort den  

 fremtidige hjælp tilbagebetalingspligtig.
Ankestyrelsen var enig med amtsankenævnet i, at der ikke var tale om  

 anvist arbejde, og at der derfor ikke havde været grundlag for at gøre  

 hjælpen tilbagebetalingspligtig Det sociale udvalg i en kommune indankede en afgørelse truffet af  

 amtsankenævnet, hvorefter nævnet havde pålagt det sociale udvalg at frafalde  

 krav om tilbagebetalingspligt for ydet underholdshjælp til en 42-årig mand.
Det er oplyst, at ansøgeren, der oppebar underholdshjælp den 24. november  

 1976 meddelte socialforvaltningen, at han på eget initiativ gennem en  

 avisannonce havde søgt arbejde.
Ved en nærmere gennemgang af løn- og  

 skatteforhold, arbejdsbetingelser, transportomstændigheder m.m. kom han dog  

 til det resultat, at det ikke kunne betale sig for ham at påtage sig det  

 omhandlede arbejde, og dette meddelte han inden arbejdets påbegyndelse den  

 pågældende arbejdsgiver.
Da dette blev socialforvaltningen bekendt, blev  

 fremtidig hjælp gjort tilbagebetalingspligtig.
Den tilbagebetalingspligtige  

 hjælp udbetaltes første gang den 3. december 1976, hvor han fik 316 kr. til  

 underhold for den kommende uge.
Ansøgeren klagede til amtsankenævnet over det sociale udvalgs beslutning  

 om tilbagebetaling.
Udvalget havde som begrundelse for afgørelse henvist til  

 bistandslovens § 26, stk. 1, nr. 1, idet udvalget mente, at ansøgeren ikke  

 havde rimelig grund til at undlade at påtage sig arbejde, uanset at han selv  

 havde fundet arbejde, og at det ikke var anvist af arbejdsformidlingen.
 Amtsankenævnet havde i sin afgørelse henvist til, at det arbejdsforhold,  

 som ansøgeren undlod at påbegynde, ikke var anvist arbejde.
 Socialudvalget udtalte ved indankningen som sin opfattelse, at et anvist  

 arbejde lige så vel kan være et tilbudt arbejde fra en arbejdsgiver.
 Efter de i sagen foreliggende oplysninger fandt ankestyrelsen, at der ikke  

 var anvist arbejde til ansøgeren, men at denne selv havde opsøgt et arbejde,  

 og at der derfor ikke var grundlag for at pålægge ansøgeren nogen  

 tilbagebetalingspligt af den ydede underholdshjælp.
 Ankestyrelsen tiltrådte herefter den af amtsankenævnet trufne afgørelse.
