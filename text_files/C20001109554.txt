Skrivelse om ændring af skrivelse om EU-Kommissionens  

 godkendelse af ordningerne om jobtræning og individuel jobtræning hos private  

 arbejdsgivere, jf. § 16, stk. 2, nr. 2 og 3 i lov om aktiv  

 socialpolitik (Afgrænsning af erhvervssektorer ved anvendelse af ordningerne  

 om jobtræning og individuel jobtræning hos private arbejdsgivere) (Til kommunerne og amtskommunerne) Socialministeriet har den 15. december 1999 orienteret  

 (amts)kommunerne om, at EU-Kommissionen har godkendt, at ordningerne om  

 jobtræning og individuel jobtræning gøres permanente.
 I brevet nævnte Socialministeriet, at der i godkendelsen var  

 visse begrænsninger med hensyn til hvilke erhvervssektorer, der kunne  

 etableres  

 jobtræningspladser inden for, og at omfanget af disse begrænsninger krævede  

 nærmere  

 fastlæggelse.
 Socialministeriet har indhentet supplerende oplysninger fra  

 Kommissionen og kan oplyse, at godkendelsen omfatter jobtræning og individuel  

 jobtræning hos private arbejdsgivere  

  

 inden  

 for alle sektorer, bortset fra jern- og stålindustrien samt  

 skibsbygningsindustrien.
 Det vil sige, at den hidtidige praksis, hvorefter der ikke kan  

 indgås aftaler om jobtræning og individuel jobtræning med skibsværfter og  

 Stålvalseværker, opretholdes.
Eventuelle spørgsmål kan rettes til fm.
Flemming Frandsen.
