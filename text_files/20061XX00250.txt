Skriftlig fremsættelse (31. januar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov  

 om ændring af konkursloven (Hurtigere  

 behandling af konkursboer).
(Lovforslag nr.
L 130).
Formålet med lovforslaget er at sikre en hurtigere og mere  

 effektiv behandling af konkursboer.
Bobehandlingen i forbindelse med  

 konkursboer skal være grundig og forsvarlig, men af hensyn til bl.a. den  

 konkursramte, kreditorerne og den generelle tillid til  

 insolvensbehandlingssystemet  

 er det væsentligt, at bobehandlingen ikke trækker længere ud, end det er  

 nødvendigt.
 For at sikre en hurtigere og mere effektiv bobehandling  

 lægges der med lovforslaget navnlig op til, at skifteretten får en ny  

 tilsynsrolle i forhold til behandling af konkursboer, så det sikres, at der  

 føres et skærpet og løbende tilsyn med behandlingen af det enkelte konkursbo,  

 herunder at behandlingen af boet fremmes mest muligt, og at de enkelte  

 sagsbehandlingsskridt foretages, så snart det i et konkursbo er muligt og  

 forsvarligt.
 Skifterettens opgaver i forbindelse med behandling af  

 konkursboer blev ved lov nr. 382 af 22. maj 1996 (Rationalisering og  

 modernisering af konkursbehandlingen m.v.) indskrænket samtidig med, at  

 fordringshavernes indsigt i boets behandling blev styrket bl.a. ved en pligt  

 for kurator til løbende at underrette fordringshaverne om boets forhold.  

 Skifterettens opgaver er derfor i dag navnlig begrænset til at være  

 klageorgan  

 i det omfang, fordringshaverne er utilfredse med kurators behandling af boet,  

 og til i øvrigt at afgøre tvister, der henhører under domstolene.
Den begrænsning, der skete af skifterettens rolle ved  

 lovændringen i 1996, hvilede på den forudsætning, at fordringshaverne ville  

 deltage i bobehandlingen i et videre omfang, end det har vist sig at være  

 tilfældet i praksis.
Konkursrådet har således undersøgt sagsbehandlingstiden  

 i  

 de sager, hvor Sø- og Handelsretten har afsagt konkursdekret i 2000 og 2001  

 og  

 vurderer, at bobehandlingen i dag ikke i alle tilfælde foregår så hurtigt og  

 effektivt, som det  under hensyntagen til den fornødne kvalitet i  

 behandlingen  

  er muligt.
Formålet med lovforslaget er bl.a. på denne baggrund, at  

 skifteretten  

 får pligt til at følge udviklingen i bobehandlingen og føre tilsyn med, at  

 boet  

 fremmes behørigt.
Skifteretten skal derimod fortsat ikke føre et løbende  

 tilsyn  

 og en almen kontrol (løbende forvaltningsrevision) med kurators  

 bobehandling,  

 som skifteretten skulle før ændringen af konkursloven i 1996. Det er  

 endvidere  

 fortsat navnlig op til fordringshaverne at reagere, hvis de er utilfredse med  

 kurators dispositioner i forbindelse med bobehandlingen.
 Lovforslaget bygger på Konkursrådets betænkning nr.  

 1484/2006 om hurtigere behandling af konkursboer, og lovforslaget svarer i  

 det  

 væsentlige til Konkursrådets lovudkast.
 Lovforslaget indeholder følgende hovedpunkter:
Det er helt afgørende for en hurtig og effektiv behandling  

 af konkursboer, at det sikres, at skifteretten fører et reelt og løbende  

 tilsyn  

 med bobehandlingen.
Det foreslås på denne baggrund, at skifteretten får nye  

 tilsynsbeføjelser, så skifteretten kan pålægge kurator at foretage det  

 nødvendige for at fremme og afslutte bobehandlingen.
Skifteretten kan efter  

 de  

 foreslåede regler til enhver tid pålægge kurator at iværksætte de i  

 konkursloven  

 forudsatte sagsbehandlingsskridt og dermed at komme videre i bobehandlingen,  

 og  

 skifteretten kan pålægge kurator at udarbejde regnskab og endelig udlodning  

 og  

 dermed få bobehandlingen afsluttet.
Skifteretten kan efter forslaget i øvrigt  

 til enhver tid afkræve kurator oplysninger om, hvorpå boet beror, og dermed  

 få  

 oplysninger om fremdriften i boets behandling og tidspunktet for boets  

 forventede afslutning.
Det foreslås videre, at skifteretten skal være adressat for  

 de redegørelser mv. for boets forhold og behandling, som kurator efter  

 konkursloven afgiver undervejs i behandlingen af et konkursbo.
Det foreslås  

 endvidere at skærpe de indholdsmæssige krav til disse redegørelser mv. og til  

 kurators vederlagsindstillinger, så der fremover skal være oplysning om,  

 hvilke  

 opgaver kurator har varetaget gennem forløbet af bobehandlingen, og om den  

 tid,  

 der er anvendt til de enkelte opgaver, og om hvornår opgaven er udført.
Formålet hermed er at tilvejebringe det fornødne grundlag  

 for, at skifteretten kan udøve et effektivt tilsyn med bobehandlingens  

 behørige  

 fremme.
Gennem de foreslåede ændringer får skifteretten et mere dækkende  

 grundlag for løbende at vurdere, om behandlingen af boet fremmes mest muligt,  

 og om kurators tidsforbrug forekommer rimeligt set i forhold til de opgaver,  

 der er varetaget.
Det foreslås præciseret, at den gældende frist for kurators  

 afsendelse af statusoversigt og redegørelse for de vigtigste årsager til  

 konkursen er en yderste frist.
Materialet skal således efter forslaget  

 sendes,  

 så snart kurator har tilvejebragt de fornødne oplysninger og senest 4 måneder  

 efter, at konkursdekretet er afsagt.
Det bør således sikres, at der ikke i  

 praksis forløber så lang tid som 4 måneder, hvis det klart ikke er nødvendigt  

 at anvende så lang tid på at udarbejde materialet.
Det foreslås, at fristerne i konkursloven for at anmelde  

 krav mv. i konkursboet og for at anlægge retssag om krav, som afvises af  

 kurator, nedsættes fra 3 måneder til 4 uger.
Med nutidens stærkt forøgede  

 kommunikationsmuligheder  herunder navnlig udbredelsen af e-mail og  

 internet   

 må en frist på 4 uger i begge tilfælde anses for tilstrækkelig.
For så vidt  

 angår fristen for at anmelde krav, indebærer de nye kommunikationsmuligheder  

 dels en lettere adgang til bekendtgørelser om konkurs i det elektroniske  

 Statstidende, dels en lettere adgang til hurtig anmeldelse af krav i et  

 konkursbo.
Overskridelse af fristen medfører ikke, at kravet fortabes, men at  

 det prøves på et senere møde.
Med hensyn til fristen for sagsanlæg bemærkes, at den, der  

 ikke kan anerkende kurators indstilling, typisk allerede på mødet for  

 kurators  

 prøvelse af fordringen vil have gjort sig dette klart, herunder hvorfor  

 indstillingen ikke kan anerkendes.
Sådanne sagsanlæg vil endvidere i  

 almindelighed komme fra større kreditorer, der har overblik over deres krav  

 og  

 hurtigt vil kunne antage advokatbistand.
Det foreslås desuden, at en  

 kreditor,  

 der får sit krav afvist af kurator, skal have meddelelse om fristen for  

 sagsanlæg.
Det foreslås, at det kommer til at fremgå udtrykkeligt af  

 konkursloven, at kurator er forpligtet til at fremme bobehandlingen mest  

 muligt, og at fastsættelsen af kurators vederlag skal ske ud fra en samlet  

 vurdering af det udførte arbejde og dermed af arbejdets kvalitet i bredere  

 forstand.
Det kan således få betydning for vederlaget, hvis kurator på et  

 eller  

 flere punkter ikke har varetaget sine pligter på fuldt tilfredsstillende  

 måde,  

 f.eks. ved (klart) ikke at have fremmet boet uden unødigt ophold.
Det foreslås i øvrigt, at såvel skyldneren som en kreditor  

 skal kunne forlange, at skifteretten benytter sine tilsynsbeføjelser eller  

 fastsætter tidspunktet for afholdelse af afsluttende skiftesamling i boet,  

 hvis  

 det er nødvendigt på grund af kravet i artikel 6 i Den Europæiske  

 Menneskerettighedskonvention om behandling af sager inden for en rimelig  

 frist.  

 Formålet hermed er, at den konkursramte eller kreditorerne skal kunne  

 forlange,  

 at skifteretten benytter sine tilsynsbeføjelser eller fastsætter tidspunktet  

 for den afsluttende skiftesamling i boet, hvis det er nødvendigt for  

 behandling  

 af sagen inden for en rimelig frist.
En lignende bestemmelse findes allerede  

 i  

 dag i retsplejeloven.
Det foreslås endvidere, at skifteretten, hvis forholdene  

 taler for det, og der i øvrigt er et sagligt behov i relation til en  

 forestående acontoudlodning, skal kunne fastsætte en frist for anmeldelser af  

 fordringer mv.
Retsvirkningen af overskridelse af fristen er alene, at det  

 for  

 sent anmeldte krav mv. ikke får nogen betydning for en acontoudlodning, der  

 er  

 foretaget efter fristens udløb, og kreditor må i disse tilfælde afvente en  

 eventuel senere udlodning af dividende.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
