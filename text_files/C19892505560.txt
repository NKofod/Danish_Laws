Formularsættene udfyldes på skrivemaskine på grundlag af afhøringsbogen og underskrives af den chef, der foranlediger udskrivningen, så vidt muligt på ikendelsesdagen.
Er en straf ikendt af auditøren eller ved dom, udfyldes sættet på rettergangschefens foranledning.
Er en ubetinget frihedsstraf ikendt, anvendes strafafsoningsformularsæt, der ud over de sædvanlige blanketter indeholder indsættelses- og løsladelsesblanket.
 Blanketternes fordeling og anvendelse.
 Snarest efter underskrivelsen fordeles sættet efter følgende regler:
 Nr. 1. (Straffebog/disciplinarbog) til vedkommende rettergangschef, hvor  

 blanketten forsynes med løbenummer, der gøres fortløbende inden for det  

 enkelte kalenderår, og således at alle blanketter i hvert sæt er forsynet med  

 samme løbenummer.
 Blanketterne indsættes i en samlemappe, der således udgør  

 straffebogen/disciplinarbogen.
Nr. 2. (Generalauditør) samles ved rettergangschefen og indsendes den 1. i  

 hver måned til vedkommende auditør.
Auditøren videresender via de overordnede  

 kommandomyndigheder blanketten til generalauditøren.
 Nr. 3. (Personelkontor) til vedkommende personelforvaltende myndighed,  

 hvor blanketten opbevares sammen med stamkortet.
 Ved overførsel eller forsættelse til anden personelforvaltende myndighed  

 oversendes blanketten sammen med stamkortet.
Nr. 4. (Tjenestested) til vedkommendes tjenestested med henblik på  

 forkyndelse af straffen eller disciplinarmidlet og i øvrigt til opbevaring  

 sammen med den pågældendes stamkort.
Ved forkyndelsen udleveres blanket nr. 5  

 samtidig med, at påtegning om udleveringen sker på blanket nr. 4.
 Nr. 5. (Forkyndelsesblanket) til den, der er ikendt straffen eller  

 disciplinarmidlet.
 Fordeling og fremsendelse af blanketter skal i videst muligt omfang finde  

 sted uden anvendelse af følgeskrivelser eller påtegninger ud over, hvad  

 blanketternes rubrikker angiver.
Yderligere løsbladseksemplarer af formularsættet kan rekvireres, såfremt  

 der ud over de faste blanketter ønskes blanketter til særlig brug, f.eks.  

 hvis afdelingen fører fortegnelse over ikendte straffe eller  

 disciplinarmidler inden for sit område.
Hvis en straf eller et  

 disciplinarmiddel ophæves eller i øvrigt ændres, eller en straf nægtes  

 modtaget, udfærdiges og fordeles formularsættet på sædvanlig måde, idet  

 blanketterne nr. 1 - 4 påføres en skråstreg og forsynes med påskrift om  

 årsagen.
Samtidig med, at afgørelse træffes (eventuelt efter sagens  

 behandling ved højere instans eller ved retten), udfærdiges et nyt  

 formularsæt, der forsynes med samme løbenummer som anvendt ved først ikendte  

 straf eller disciplinarmiddel.
 Særregler for straffebladsformularsæt i tilfælde, hvor ubetinget  

 frihedsstraf er ikendt.
Nr. 6. (Indsættelsesblanket) til den myndighed, der skal foranledige  

 straffen afsonet.
Denne myndighed udfylder blankettens bagside og  

 videresender blanketten til vedkommende arresthus eller fængsel som  

 indsættelsesbegæring, medmindre straffen nægtes modtaget.
I dette tilfælde  

 tilintetgøres blanketten.
Nr. 7. (Løsladelsesblanket) følger blanket nr. 6 og tilintetgøres sammen  

 med denne, hvis straffen nægtes modtaget.
I øvrige tilfælde indsendes  

 blanketten til vedkommende rettergangschef med oplysning om  

 afsoningstidspunkterne.
 Rettergangschefen foretager en tilførsel af afsoningstidspunkterne på  

 blanket nr. 1 og videresender blanket nr. 7 til vedkommende  

 personelforvaltende myndighed, der foretager en tilsvarende tilførsel på  

 blanket nr. 3.
 Ved sidstnævnte myndighed samles blanket nr. 7 og indsendes ved månedens  

 udgang via vedkommende auditør til generalauditøren.
 Nærmere regler om udfyldelse af formularsættet.
A.
I rubrikken »ikendes« anføres den anvendte sanktion entydigt.  

 Det anføres tillige, om en straf er gjort betinget, om der er tale om en  

 fællesstraf, dvs. en straf, der inkluderer en tidligere betinget straf, eller  

 en tillægsstraf, dvs. en straf, der er pålagt i medfør af borgerlig  

 straffelovs § 89. Såfremt der skal udredes erstatningsbeløb og/eller  

 sagsomkostninger, angives dette ligeledes i nævnte rubrik.
Er retten til at  

 føre motorkøretøj frakendt ved dom, anføres dette med angivelse af  

 frakendelsestidsrummet.
B.
I rubrikken »for den« anføres kortfattet den eller de  

 handlinger, som det anses for at være bevist, at den pågældende har gjort sig  

 skyldig i.
Det vil således ikke være korrekt alene at beskrive forseelsen ved  

 at anføre en paragraf, der er overtrådt eller ved sådanne almindelige  

 betegnelser som f.eks. ukorrekt, utjenstlig eller umilitærisk forhold eller  

 optræden.
Se i øvrigt eksemplerne under anvendelse af afhøringsrapporten.
Er  

 det undtagelsesvis uhensigtsmæssigt at benytte den trykte indledning  

 »for den«, kan en anden indledning anvendes, idet det dog må  

 iagttages, at forseelsen altid dateres.
Såfremt en bestemt dato for  

 forseelsen ikke kan oplyses, skal tidsrummet, inden for hvilket forseelsen er  

 begået, oplyses (f.eks. skal perioden for ulovligt fravær angives).
 Forseelsesrubrikken må ikke indeholde oplysninger, der er forseelsen  

 uvedkommende, som f.eks. oplysninger om vidner eller bevistvivl.
 Forkortelser og datotidsgrupper bør ikke anvendes ved forseelsens  

 beskrivelse, idet det er af betydning, at denne også er umiddelbart  

 forståelig for andre end militære myndigheder.
C.
Rubrikken »ikendt af« skal indeholde oplysninger om den  

 ikendende chefs navn, grad og tjenestestilling.
Ved afgørelser truffet af en  

 auditør anføres dog kun auditørens tjenestestilling.
I datorubrikken anføres  

 dato for ikendelsen, i rubrik afhøringsbog nr. anføres nummeret på  

 afhøringsrapporten, såfremt en sådan er udfærdiget i henhold til reglerne  

 derfor og ved retsafgørelser dommens sagsnummer.
Såfremt auditøren er  

 rådspurgt, udfyldes vedkommende rubrik med et kryds.
I  

 straffebladsformularsæt skal anvendte straffebestemmelser altid indføres i  

 den dertil indrettede rubrik, såvel ved arbitrære afgørelser som ved  

 retsafgørelser.
D.
I vedtegnings- og forklaringsrubrikken anføres eventuelle særlige  

 oplysninger, der har haft betydning ved sagens afgørelse, herunder  

 oplysninger om eventuelle skærpende eller formildende omstændigheder.  

 Endvidere anføres eventuelle tidligere sanktioner med angivelse af dato,  

 straf og forseelsens art, f.eks. »1/5-74-bøde kr. 100,-, ulovligt  

 fravær«.
Det er herved datoen for ikendelsen af den endelige sanktion,  

 der skal anføres, og ikke datoen for forseelsen.
Tidligere forseelsers art  

 anføres så kort som muligt (ulydighed, ulovligt fravær, beruselse m.v.).
 I de tilfælde, som er anført i afsnittet: »Afhøring til straffe~  

 eller disciplinarbladsformularsæt« i »vejledning om afhøringer i  

 militære straffesager«, anføres sigtedes underskrevne forklaring i  

 vedtegnings-og forklaringsrubrikken.
E.
Når en sanktion er forkyndt for den pågældende, udfyldes rubrikken på  

 bagsiden af blanket nr. 4 og underskrives af den, der har foretaget  

 forkyndelsen.
I forbindelse med forkyndelsen af en straf vejledes om reglerne  

 i militær retsplejelovs §§ 33-34. Den nævnte vejledning bør i tilfælde, hvor  

 forkyndelsen af en arbitrær straf finder sted efter hjemsendelsen, gives i  

 skriftlig form.
 Ved forkyndelse over for en fængslet skal det tilkendegives ham, at han  

 har adgang til at rådføre sig med sin forsvarer, inden han tager stilling  

 til, om han vil modtage en straf.
Ved forkyndelse af domme, hvilket kun skal ske, såfremt domfældte ikke har  

 overværet domsafsigelsen, overgives domfældte en genpart af domsudskriften  

 med påtegning om dato og klokkeslet for forkyndelsen.
Det andet eksemplar  

 tilbagesendes til den, der har anmodet om forkyndelsens iværksættelse med  

 påtegning om, hvornår og for hvem forkyndelsen har fundet sted.
 Domfældte skal tillige vejledes om reglerne om adgang til anke.
F.
Rubrikken på bagsiden af blad nr. 7 udfyldes efter afsoningen af  

 frihedsstraf af tjenestestedet, hvis oplysning om afsoningstidsrummet  

 overføres til afsoningsrubrikken på forsiden.
Årsagen til eventuelle afbrydelser i strafafsoningen anføres i den dertil  

 indrettede rubrik.
Det fremhæves, at ingen af afsoningsrubrikkerne må  

 udfyldes, før afsoningen er tilendebragt.
 Ophævelse.
 KFF-B. 11-1980, pkt. 4 ophæves.
 P.M.V.
 E.B.
H.
M.
Richter *) Ovenstående vejledning er indholdsmæssigt identisk med KFF-B.11-1980,  

 pkt. 4, der udgår.
