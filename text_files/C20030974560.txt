Vejledning om aktivering af erhvervelsesomkostninger  

  

 i skadesforsikring Da der har været rejst tvivl  

 om, i hvilket omfang regnskabsreglerne for skadesforsikringsselskaber  

 muliggør  

 aktivering af erhvervelsesomkostninger, præciserer Finanstilsynet hermed  

 reglerne.
Aktivering af  

 erhvervelsesomkostninger følger af det almindelige krav om periodisering af  

 poster, som er fastsat i § 31, stk. 1, i bekendtgørelse af 18. december 2002  

 om  

 skadesforsikringsselskabers årsregnskaber (regnskabsbekendtgørelsen). Der  

 skal  

 være en tæt og dokumenterbar sammenhæng mellem en erhvervelsesomkostning og  

 en  

 fremtidig præmieindtægt, for at erhvervelsesomkostningen kan aktiveres.  

 Eksempelvis kan almindelige reklameudgifter, der ikke er knyttet til  

 identificerbare fremtidige præmieindtægter, ikke aktiveres.
Et eksempel på  

 erhvervelsesomkostninger, der aktiveres, er omkostninger til provision, der  

 er  

 knyttet til udstedelsen eller fornyelsen af bestemte forsikringer, hvor den  

 aftalte præmie delvis indtægtsføres i kommende perioder.
Regnskabsbekendtgørelsens §  

 31, stk. 2, fastsætter en begrænsning i størrelsen af de  

 erhvervelsesomkostninger, der kan aktiveres.
Begrænsningen indebærer, at der  

 ikke kan aktiveres en større andel af de i regnskabsperioden afholdte  

 erhvervelsesomkostninger, end den andel af de i regnskabsperioden forfaldne  

 præmier, der overføres som præmiehensættelser til kommende regnskabsperioder.  

 Ved fastsættelsen af den maksimale andel af erhvervelsesomkostningerne tages  

 kun udgangspunkt i den del af disse omkostninger, der i øvrigt er  

 "aktiverbare" og ikke f.eks. almindelige reklameudgifter, jf.  

 ovenfor.
 Aktiverede  

 erhvervelsesomkostninger nedbringes ("afskrives") i takt med, at de  

 præmier, som de aktiverede omkostninger er knyttet til, føres til indtægt.
