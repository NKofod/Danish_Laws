1. Indledning Ved lov nr. 381 af 7. juni 1989 er der gennemført en række ændringer i  

 landbrugsloven, jf. lovbekendtgørelse nr. 504 af 17. juli 1989.
 Dette cirkulære giver retningslinier for kommunalbestyrelsernes kontrol  

 med overholdelsen af landbrugslovens erhvervelsesbestemmelser og for deres  

 deltagelse i kontrollen med overholdelsen af lovens øvrige regler om  

 landbrugsejendommes drift, forpagtning og samdrift m.v.
2. Erhvervelsesreglerne i hovedtræk Efter reglerne i landbrugsloven kan en eller flere personer erhverve  

 adkomst på en landbrugsejendom eller på en anpart i en sådan, når erhververen  

 afgiver erklæring om opfyldelse af lovens erhvervelsesbetingelser, jf. § 16,  

 § 17, stk. 2, § 17a, stk. 1, og § 18a, stk. 1-4. Et selskab kan erhverve  

 adkomst på en landbrugsejendom, når selskabet afgiver erklæring om opfyldelse  

 af erhvervelsesbetingelserne i lovens § 20, stk. 1.
 Erklæringerne skal afgives på et af følgende skemaer:
 Grønt skema beregnet for personers erhvervelse af en  

 landbrugsejendom.
 Blåt skema beregnet for selskabers erhvervelse af en  

 landbrugsejendom.
 Til begge skemaer hører et skema til uddannelsesattest, der som hovedregel  

 skal anvendes ved erhvervelse af landbrugsejendomme over 30 ha.
 Som supplement til skemaerne er der endvidere to vejledninger:
 Vejledning om personers erhvervelse af landbrugsejendomme.
 Vejledning om selskabers erhvervelse af landbrugsejendomme.
Skemaer og vejledning udleveres uden vederlag af kommunekontorerne eller  

 jordbrugskommissionerne, der kan rekvirere materialet hos Statens  

 Informationstjeneste, Postboks 1103, 1009 Kbh.
K, (tlf. 33 92 92 28).
 Kontrollen med overholdelse af de nævnte erhvervelsesbestemmelser udøves  

 ved et samarbejde mellem tinglysningsmyndighederne og kommunerne, jf.  

 Landbrugsministeriets bekendtgørelse nr. 553 af 15. august 1989 om  

 dokumentation ved tinglysning af dokumenter vedrørende landbrugsejendomme.
 Kommunen kontrollerer, at de fornødne erklæringer er afgivet, og påtegner  

 skødet herom, inden det kan tinglyses, jf. pkt. 3.
Desuden varetages kontrollen af tinglysningsdommeren, der påser, at skødet er påtegnet af kommunen, eller at der er meddelt tilladelse efter landbrugsloven til erhvervelsen.
 Der gælder dog følgende undtagelser, hvor erhververen ikke skal  

 afgive erklæring på de nævnte skemaer:
3. Kommunens kontrol af erklæringsskemaer 3.1. Almindelige kontrolregler Når et adkomstdokument indleveres til påtegning i henhold til  

 landbrugsloven, påser kommunen, at samtlige erhververe, der er anført i skødet, har afgivet erklæring på  

 særskilte skemaer, at der ikke er foretaget overstregninger, rettelser eller tilføjelser, der  

 ændrer indholdet af erklæringerne, at der er overensstemmelse mellem arealangivelsen i skemaet og i kommunens  

 ejendomsregister, at der ikke er åbenlyse fejl i udfyldelsen, og at erklæringsskemaet er underskrevet af erhververen.
3.2. Personers erhvervelse Ved erklæringsskemaet vedrørende personers erhvervelse af en  

 landbrugsejendom påser kommunen endvidere, at der er givet rigtig oplysning om hvilken erhvervelse, der er tale om  

 (skemaets afsnit 3), at alle relevante erklæringer i den pågældende erhvervelsessituation (dvs.  

 inden for skemaets afsnit 4 -10) er besvaret bekræftende, at der er vedlagt en af jordbrugskommissionen eller Jordbrugsdirektoratet  

 attesteret og gyldig uddannelsesattest (gyldighed i indtil 6 måneder for så  

 vidt angår kravene i uddannelsesattestens afsnit 2, nr. 4 og 5) ved  

 erhvervelse af en landbrugsejendom over 30 ha (skemaets afsnit 4 og 5), og at skemaet er attesteret af jordbrugskommissionen eller af en  

 praktiserende landinspektør om fradragsarealer (skemaets afsnit 12), hvis  

 arealgrænserne på 30 ha eller 70 ha i § 16, stk. 1-3, ønskes fraveget, uden  

 at der søges om dispensation til erhvervelsen.
3.3 Selskabers erhvervelse Ved erklæringsskemaet vedrørende selskabers erhvervelse af en  

 landbrugsejendom påser kommunen ud over det i pkt. 3.1. anførte, at der er givet fornødne oplysninger om selskabet (skemaets afsnit 2),  

 herunder at selskabet er registreret i Selskabs- og Erhvervsstyrelsen ved  

 registreringsnummer og selskabsnavn m.v., at alle relevante erklæringer vedrørende den deltager, der opfylder  

 landbrugslovens erhvervelsesbetingelser og kravet om stemmeflertal i  

 selskabet (skemaets afsnit 3 - 6), er besvaret bekræftende, at der er vedlagt en af jordbrugskommissionen eller Jordbrugsdirektoratet  

 attesteret og gyldig uddannelsesattest (gyldighed i indtil 6 måneder for så  

 vidt angår kravene i uddannelsesattestens afsnit 2, nr. 4 og 5) ved  

 erhvervelse af en landbrugsejendom over 30 ha (skemaets afsnit 6.1 og 6.2),  

 og at skemaet er attesteret af jordbrugskommissionen eller af en  

 praktiserende landinspektør om fradragsarealer (skemaets afsnit 9), hvis  

 arealgrænserne på 30 ha eller 70 ha i § 16, stk. 1-3, ønskes fraveget, uden  

 at der søges om dispensation til erhvervelsen.
3.4. Påtegning af adkomstdokumentet Hvis erklæringsskemaet er udfyldt efter ovenstående retningslinier, jf.  

 også førnævnte to vejledninger, påtegner kommunen adkomstdokumentet.
Af  

 påtegningen skal fremgå, at der er afgivet erklæring efter landbrugsloven, og  

 hvilke af lovens betingelser, der forudsættes opfyldt.
 Påtegning af adkomstdokumentet kan tidligst ske sammen med  

 vurderingspåtegningen.
 I forbindelse med påtegning af adkomstdokumentet udfylder kommunen det  

 sidste afsnit i erklæringsskemaet.
Kopi af erklæringsskemaet med eventuel tilhørende kopi af  

 uddannelsesattest opbevares i kommunen.
Erklæringsskemaer indsendes  

 (sammenhæftet med eventuel uddannelsesattest) såvidt muligt en gang månedligt  

 til Jordbrugsdirektoratet.
 Tvivlsspørgsmål kan forelægges jordbrugskommissionen eller  

 Jordbrugsdirektoratet, Sankt Annæ Plads 19, 1250 København K, eventuelt  

 telefonisk (tlf. 33 15 61 31).
4. Efterfølgende kontrol med erhvervelsesbetingelserne Den efterfølgende kontrol af erhvervelsesbetingelser retter sig først og  

 fremmest mod de betingelser, der ikke er opfyldt ved erhvervelsen, men som  

 erhververen har afgivet erklæring om at ville opfylde efter erhvervelsen.
Det  

 samme gælder i situationer, hvor erhvervelsen er sket ved tilladelse efter  

 landbrugsloven.
Bopælskravet skal normalt opfyldes inden 6 måneder efter erhvervelsen, ved  

 arv og familiehandel dog inden 2 år.
Kravet indebærer, at den pågældende rent  

 faktisk skal have fast og varigt ophold på ejendommen og være tilmeldt  

 kommunens folkeregister som boende på ejendommen, således at denne tjener som  

 hovedbopæl i skattemæssig forstand.
Kravet om, at erhververen selv skal drive ejendommen, eller at en  

 anpartshaver skal deltage i den daglige drift, skal opfyldes umiddelbart  

 efter erhvervelsen.
Kravet indebærer navnlig, at ejendommen eller dens jorder  

 ikke må bortforpagtes.
Bopælskravet og driftskravene skal opfyldes i mindst 8 år fra det  

 tidspunkt, hvor forpligtelsen indtræder.
Der henvises iøvrigt til  

 Landbrugsministeriets bekendtgørelse nr. 549 af 15. august 1989 om  

 uddannelseskrav og bopælskrav m.v. i henhold til landbrugsloven.
 Jordbrugsdirektoratet foranlediger i almindelighed gennemført kontrol af  

 bopælskravet ved henvendelse til kommunen på et tidspunkt efter erhvervelsen,  

 hvor kravet skal være opfyldt.
 Jordbrugsdirektoratet foranlediger endvidere stikprøvevis gennemført en  

 mere tilbundsgående kontrol af såvel opfyldelsen af lovens  

 erhvervelsesbetingelser som overholdelse af lovens øvrige bestemmelser.  

 Tilsynsopgaverne varetages i et samarbejde mellem kommunerne,  

 jordbrugskommissionerne og Jordbrugsdirektoratet, jf. om opgavefordelingen  

 under pkt. 5.
5. Tilsynsopgaver efter landbrugsloven Det påhviler såvel kommunerne som jordbrugskommissionerne i forbindelse  

 med deres arbejde at være opmærksom på, om reglerne i landbrugsloven  

 overholdes, jf. lovens §§ 28 og 30.
 Det gælder således bestemmelserne i lovens §§ 7-8 om landbrugsejendommes  

 drift m.v., herunder reglerne om vedligeholdelse af beboelsesbygninger, drift  

 af jorderne og inddragelse af jorder til andre formål.
 Det gælder også tilsynet med overholdelse af bestemmelserne i §§ 9-12 om  

 samdrift og forpagtning m.v., herunder navnlig begrænsningerne med hensyn til  

 afstand og antal ejendomme.
 Det gælder endvidere tilsynet med overholdelse af vilkår om fast bopæl,  

 der har været en forudsætning for godkendelse af sammenlægning, supplering  

 eller erhvervelse af landbrugsejendomme, jf. §§ 13-21.
 Da tilsynsopgaverne først og fremmest søges varetaget som et led i  

 kommunernes og jordbrugskommissionernes arbejde, angår kommunernes  

 tilsynsopgaver hovedsagelig opfyldelsen af bopælskravet, tilsyn med  

 beboelses- og driftsbygninger og anvendelse af jorder til  

 ikke-jordbrugsmæssige formål, medens jordbrugskommissionernes tilsynsopgaver  

 hovedsagelig angår landbrugsejendommes drift, samdrift og forpagtning m.v.
 Indberetning om overtrædelse af bestemmelserne i landbrugsloven gives til  

 Jordbrugsdirektoratet, Sankt Annæ Plads 19, 1250 København K.
 6. Ikrafttræden m.v.
 Reglerne i dette cirkulære gælder fra den 1. september 1989. Samtidig  

 ophæves cirkulære nr. 95 af 18. juli 1986.
