Bekendtgørelse om ændring af bekendtgørelse om betaling for brug af statens jernbanenet og om miljøtilskud til godstransport på jernbane m.v.1) § 1 I bekendtgørelse nr. 1379 af 1. december 2015 om betaling for brug af statens jernbanenet og om miljøtilskud til godstransport på jernbane m.v. foretages følgende ændringer:
 1. I § 3, stk. 1, indsættes efter »jernbaneinfrastrukturen«: », jf. dog stk. 6«.
 2. I § 3, stk. 2, indsættes efter »jernbaneinfrastruktur«: », jf. dog stk. 6«.
 3. I § 3 indsættes efter stk. 2 som nye stykker:
 »Stk. 3. Togkilometerafgiften, jf. stk. 1, kan omfatte en afgift, der afspejler knaphed på kapacitet i et klart afgrænset afsnit af infrastrukturen i perioder med overbelastning.
 Stk. 4. Togkilometerafgiften, jf. stk. 1, kan i overensstemmelse med bestemmelserne i Europa-Parlamentets og Rådets direktiv 2012/34/EU af 21. november 2012 om oprettelse af et fælles europæisk jernbanenet, ændres for at tage hensyn til de omkostninger, som Banedanmark afholder ved miljøvirkninger forårsaget af togdriften.
 Stk. 5. For at undgå uønskede uforholdsmæssige fluktuationer kan togkilometerafgiften i denne bestemmelse beregnes som et gennemsnit på grundlag af en rimelig spredning af togtrafik og tidsrum, afhængig af de omkostninger, som kan tilskrives transporttjenesterne.
Stk. 6. For særlige fremtidige investeringsprojekter eller specifikke investeringsprojekter, der er afsluttet efter 1988, kan Banedanmark fastsætte højere togkilometerafgifter på grundlag af omkostningerne ved sådanne projekter på lang sigt, hvis de øger effektiviteten eller omkostningseffektiviteten, eller begge dele, og ellers ikke kan eller kunne være blevet iværksat.
En sådan afgiftsordning kan også omfatte aftaler om deling af risikoen ved nye investeringer.
Stk. 7. Banedanmark kan indføre ordninger for særlig trafik, der er til rådighed for alle brugere af infrastrukturen, i form af tidsbegrænsede rabatter for at fremme udviklingen af nye jernbanetjenester eller rabatter til fremme af anvendelse af linjer, der i væsentlig grad er underudnyttede.
Rabatter kan kun vedrøre afgifter, der opkræves for et bestemt afsnit af infrastrukturen, og samme rabatordning skal gælde for samme transporttjenester uden forskelsbehandling, for alle jernbanevirksomheder.« Stk. 3 bliver herefter stk. 8.
 4. I § 6, stk. 1, ændres »EU-samarbejdet« til: »Den Europæiske Union«.
 5. I § 6 indsættes efter stk. 1 som nyt stykke:
»Stk. 2. Banedanmark samarbejder med andre infrastrukturforvaltere om at muliggøre en effektiv anvendelse af tillæg til infrastrukturafgifterne og præstationsordningerne for trafik, der krydser mere end ét net i jernbanesystemet inden for Den Europæiske Union.« Stk. 2 og 3 bliver herefter stk. 3 og 4.
§ 2 Bekendtgørelsen træder i kraft den 1. juli 2020.
Transport- og Boligministeriet, den 26. juni 2020 Benny Engelbrecht / Christian Løvenbalck Haxthausen 1) Bekendtgørelsen gennemfører dele af Europa-Parlamentets direktiv 2012/34/EU af 21. november 2012 om oprettelse af et fælles europæisk jernbaneområde, EU-Tidende 2012, nr.
L 343, s. 32.
