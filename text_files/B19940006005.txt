 I henhold til § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) mv. fastsættes:
Almindelige regler § 1.  Undervisningsministeriet træffer afgørelse om  

 oprettelse eller nedlæggelse af diplomuddannelser på erhvervsskolerne.  

 Afgørelsen træffes efter forslag fra en eller flere erhvervsskoler mv., jf. §  

 2.
 Stk. 2.  En diplomuddannelse har til formål at give  

 deltagerne kvalificeret grundlag for at varetage selvstændigt ansvar i  

 forbindelse med virksomhedens ledelse, drift, udvikling, organisation eller  

 planlægning.
Stk. 3.  Undervisningsministeriet godkender, hvilke  

 erhvervsskoler der kan udbyde den enkelte uddannelse.
En godkendelse kan  

 tilbagekaldes.
 Stk. 4.  Hvis ikke andet følger af denne bekendtgørelse,  

 gælder reglerne om åben uddannelse.
 § 2.  Forslag til en diplomuddannelse tilvejebringes  

 af en eller flere erhvervsskoler i samarbejde med repræsentanter for de  

 forventede aftagere og relevante arbejdsmarkedsparter eller af sådanne  

 repræsentanter alene.
 Stk. 2.  Uddannelsen skal have et omfang svarende til en  

 normeret arbejdstid for deltagerne på mindst et halvt og højst et helt  

 arbejdsår.
 § 3.  Forslag om oprettelse af uddannelser skal  

 normalt indeholde en beskrivelse af:
 § 4.  Inden for rammerne af et godkendt  

 uddannelsesforslag, jf. § 3, nr. 2, 3 og 5-9, fastsætter skolen en  

 studieordning, der skal indeholde angivelse af fagenes formål, mål og indhold  

 og i øvrigt mindst svare til kravene i det godkendte forslag.
 Stk. 2.  Studieordningen er offentlig tilgængelig.
Adgangskrav og indskrivning § 5.  Adgang til en diplomuddannelse har personer, der Stk. 2.  Eventuelle særlige adgangskrav, jf. § 3, nr. 8,  

 skal kunne opfyldes ved at følge et eller flere fag under de uddannelser, der  

 er nævnt i stk. 1, nr. 1, eller mindst tilsvarende uddannelser.
 § 6.  Hvis skolen deler undervisningen i flere forløb  

 inden for et fagområde, kan skolen bestemme, at indskrivning på et  

 efterfølgende undervisningsforløb er betinget af, at en prøve i det  

 forudgående forløb er bestået.
Stk. 2.  Skolen kan fritage for dele af undervisningen,  

 hvis deltageren kan dokumentere tilsvarende forkundskaber.
Ved afgørelsen  

 tager skolen tillige stilling til, om fritagelsen omfatter tilhørende prøver,  

 jf. § 9.
 § 7.  Skolen yder interesserede oplysning og  

 vejledning om uddannelsens tilrettelæggelse og mål og om de krav, uddannelsen  

 stiller til deltageren.
Lærerkvalifikationer § 8.  Skolen påser, at lærerne ved diplomuddannelserne  

 har de fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
 Stk. 2.  Lærerne skal bestå prøver i pædagogik og  

 praktisk undervisningsfærdighed i henhold til bekendtgørelse om  

 handelsfaglærereksamen eller bekendtgørelse om den pædagogiske uddannelse af  

 lærere ved tekniske skoler (Pædagogikum), jf. dog reglerne om timelønnet  

 undervisning.
Eksamen § 9.  I eksamen indgår en eller flere prøver i hvert  

 af uddannelsens fagområder.
Ved eksamen medvirker eksterne censorer, jf. §  

 10.
 Stk. 2.  For afholdelsen af eksamen gælder i øvrigt  

 bekendtgørelse om eksamensordningen og om uddannelses- og eksamensbeviser for  

 videregående teknikeruddannelser mv., for så vidt angår reglerne i kapitel  

 4-6, 8, 9 og 11-14, dog bortset fra § 9, stk. 1, § 12, stk. 2, § 23, stk. 1,  

 § 26 og § 30.
 Stk. 3.  Skolen stiller opgaverne til eksamen.
§ 10.  Skolen udvælger censorerne blandt de censorer,  

 der er beskikket af ministeriet.
Skolen kan stille forslag til ministeriet om  

 beskikkelse af censorer.
 § 11.  Eksamen er bestået, når der ved hver prøve  

 mindst er opnået karakteren 6.
Andre regler § 12.  Undervisningsministeriet kan dispensere fra  

 bekendtgørelsens regler som led i tidsbegrænsede forsøg.
 Stk. 2.  Undervisningsministeriet kan for den enkelte  

 deltager dispensere fra bekendtgørelsens regler, når det er begrundet i  

 usædvanlige forhold.
Klager § 13.  Klager over skolens afgørelse efter denne  

 bekendtgørelse kan indbringes for Undervisningsministeriet.
I forbindelse med  

 bedømmelser, jf. § 9, kan alene proceduremæssige fejl påklages.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttræden § 14.  Bekendtgørelsen træder i kraft den 1. februar  

 1994.
