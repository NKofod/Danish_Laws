 Folketinget har den 4. juni 1998 vedtaget lovforslag om ændring af lov om  

 kommunal aktivering og lov om aktiv socialpolitik (forhøjelse af præmien i  

 præmieringsordningen for offentlige arbejdsgivere).
Med henblik på at øge offentlige arbejdsgiveres anvendelse af  

 præmieringsordningen forhøjes det beløb, som offentlige arbejdsgivere kan  

 opnå, når der ansættes en person fra jobtræning, puljejob eller individuel  

 jobtræning hos offentlige arbejdsgivere i en varig fuldtidsstilling på  

 overenskomstmæssige løn- og ansættelsesvilkår.
Beløbet sættes op fra 25.000  

 kr. til 50.000 kr.
 Loven træder i kraft dagen efter offentliggørelse i Lovtidende (18. juni  

 1998). For ansættelsesforhold, der er indgået den 1. januar 1998 eller  

 senere, udbetales det forhøjede beløb på 50.000 kr.
 Lovændringen skal ses i sammenhæng med arbejdsministerens ændring af lov  

 om en aktiv arbejdsmarkedspolitik.
Lovforslaget samt bekendtgørelse om ændring af bekendtgørelse om en  

 præmieringsordning for offentlige arbejdsgivere, der fastansætter  

 kontanthjælpsmodtagere fra støttet arbejde i ordinært arbejde vedlægges i  

 kopi. (* 1) Karen Jespersen /Eva Pedersen (* 1) Lovforslaget og bekendtgørelsen udelades her.
