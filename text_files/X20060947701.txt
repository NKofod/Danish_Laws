Fri kost  pædagogisk spisetræning Spørgsmål 1. Udgør  

 det et vederlag i ansættelsesforhold, når pædagogisk eller social- og  

 sundhedsfagligt personale i forbindelse med pålagt pædagogisk spisetræning  

 spiser med beboerne på døgninstitution, når den ansatte ikke skal betale for  

 den ofte beskedne portion  

 mad?           &nbsp  

 ; 2. I bekræftende  

 fald: Vil måltiderne da være omfattet af den i ligningsloven § 16, stk. 3,  

 nævnte bagatelgrænse? Svar 1.  

 Nej.  

 Se sagsfremstilling og begrundelse.
2. Bortfalder Beskrivelse af de faktiske forhold Fagforbundene  

 organiserer social- og sundhedsfagligt personale, omsorgs- og  

 pædagogmedhjælpere  

 og pædagogisk uddannet personale ved døgninstitutioner.
Forespørgslen  

 vedrører  

 ansatte på døgninstitutioner for personer med nedsat fysisk eller psykisk  

 funktionsevne.
Det er oplyst,  

 at døgninstitutionerne gennem mange år har brugt såkaldt  

 "spisetræning" som pædagogisk redskab.
Spisetræningen indgår som et  

 integreret led i behandling af beboerne.
Der er tale om en del af personalets  

 arbejde, hvor de ansatte har pligt til at spise sammen med beboerne.
Ofte  

 spiser de ikke et fuldt måltid, ligesom deres måltid kan blive afbrudt.
Maden  

 kan være ensformig og det er beboerne, der afgør madens sammensætning.
Nogle  

 medarbejdere spiser yderligere et aftensmåltid derhjemme, når de har fri  

 eller  

 i en pause fra arbejdet.
 Det varierer fra  

 institution til institution, om medarbejderne betaler for måltiderne, hvilket  

 kan ske ved aftale.
 I medfør af en  

 voldgiftskendelse kan medarbejderne ikke pålægges at betale, når deltagelse i  

 måltidet og indtagelsen af maden er defineret som tjenestepligt.
Under  

 voldgiftssagen blev der afgivet forklaringer af bl.a. socialpædagoger, som  

 oplyste, at det er en vigtig del af det socialpædagogiske arbejde at deltage  

 i  

 måltidet på lige fod med beboerne, idet mange af beboerne har brug for en  

 rollemodel.  

 Beboerne kan ikke fastholdes i, at de skal spise den mad, som står på bordet,  

 hvis ikke pædagogerne gør det samme.
Det er endvidere forklaret, at de  

 ansattes  

 opgave under måltidet er, at få det til at fungere, så alle får en positiv  

 oplevelse, og de ansatte bruges ofte af beboerne til at spejle sig i.
Det er  

 derfor vigtigt, at personalet spiser med og indtager samme mad som beboerne.  

 På  

 en institution, hvor der ikke er spisepligt, har de ansatte alle valgt at  

 spise  

 med af sociale grunde.
Det ville virke underligt og forstyrrende, såfremt en  

 ansat, der har deltaget i madens tilberedelse, under måltidet sidder og  

 spiser  

 sin egen medbragte madpakke.
Forespørgers eventuelle opfattelse iflg. anmodning og høringssvar Forespørgeren er  

 af den opfattelse, at medarbejderne ikke skal beskattes af mad, der indtages  

 som led i udførelsen af arbejdet, især henset til, at en nægtelse af at  

 indtage  

 maden kan få ansættelsesmæssige konsekvenser for den enkelte.
Dertil kommer,  

 at  

 omstændighederne omkring indtagelsen, mængden og kvaliteten af måltidet gør  

 det  

 vanskeligt at opfatte det som et "gode" eller et  

 "vederlag".  

 Spisetræning er et pædagogisk redskab på lige fod med f.eks. maling,  

 afspænding, rejser med beboere og lignende.
 Som begrundelse  

 for sin opfattelse har forespørger blandt andet henvist til forarbejderne til  

 lov nr. 437 af 10. juni 1997, hvor det blev præciseret, at regeringen ikke,  

 da  

 man i sin tid indførte § 16, ønskede at ændre på omfanget af skattepligten af  

 personalegoder, der har været almindelig skattepligtig siden 1903.
 Forespørger har  

 endvidere henvist til skatteministerens besvarelse af 11. september 1985 af  

 spørgsmål S 1696 og S 1706, hvor skatteministeren tilsluttede sig den  

 opfattelse, at der ikke var grundlag for at beskatte medarbejdere af fri  

 kost,  

 som de indtog i forbindelse med, at de skulle lære klienterne at spise, idet  

 der kun sås at kunne foreligge en uvæsentlig besparelse.
 Det er  

 forespørgers opfattelse, at spisetræning på flere områder adskiller sig fra  

 den  

 situation, som Landsskatteretten tidligere har bedømt i forhold til  

 efterskolelæreres deltagelse i fællespisning (  


  

 SKM2002.598.LSR  


  

 ).  

 Navnlig er spisetræning en del af et pædagogisk behandlingsforløb, ligesom  

 kvaliteten af maden og portionernes størrelse adskiller sig væsentligt fra en  

 efterskolelærer, der spiser sit egentlige måltid sammen med eleverne.  

 Forbundenes medlemmer er som en tjenestepligt pålagt at deltage i spisningen  

 og  

 vil derfor ikke kunne nægte at spise med uden, at det kan få  

 ansættelsesretlige  

 konsekvenser som f.eks. en advarsel eller i værste fald en afskedigelse.
SKATs  

 indstilling og begrundelse Det er SKATs  

 opfattelse, at de pågældende medarbejdere ikke er skattepligtige af fri kost,  

 der modtages i forbindelse med udøvelse af pædagogisk spisetræning ved  

 arbejde  

 på døgninstitutioner.
Efter  

 statsskattelovens § 4 skal alle indtægter medregnes til indkomstopgørelsen  

 uanset om indtægten fremtræder i form af penge eller andet aktiv af økonomisk  

 værdi.
Det er således skattemæssigt uden betydning, om en medarbejder får sit  

 arbejdsvederlag i kontantløn eller i naturalier.
Naturalieydelser er i  

 henhold  

 til statsskattelovens § 4 skattepligtige med markedsværdien.
 Det følger  

 endvidere af § 16, stk. 1, i ligningsloven, at den skattepligtige ved  

 indkomstopgørelsen skal medregne: "vederlag i form af formuegoder af  

 pengeværdi, sparet privatforbrug og værdien af helt eller delvis vederlagsfri  

 benyttelse af andres formuegoder, jf. statsskattelovens §§ 4-6, når  

 tilskuddet  

 eller godet modtages som led i en aftale om ydelse af personligt arbejde i  

 øvrigt."  Efter bestemmelsen beskattes naturalieydelser som  

 udgangspunkt efter den objektive markedsværdi medmindre en anden  

 værdiansættelse finder anvendelse efter en specialbestemmelse, hvorimod  

 værdien  

 af goder, der har karakter af sparet privatforbrug ansættes til den  

 forbrugsbesparelse, den ansatte har ved ikke selv at afholde udgiften.
 Det fremgår  

 endvidere af bestemmelsen, § 16, stk. 3, 3. pkt., at goder, som  

 arbejdsgiveren  

 i overvejende grad har ydet af hensyn til arbejdet kun beskattes hvis den  

 samlede værdi overstiger et grundbeløb på 3.000 kr.(5.100 kr. i 2006). Det  

 vil  

 sige, at fri kost som udgangspunkt er skattepligtigt for de ansatte i de  

 situationer, hvor kosten ydes som en pålagt arbejdsopgave, såfremt den  

 samlede  

 værdi overstiger bagatelgrænsen på 5.100 kr., jf. ovenfor.
Det fremgår af  

 det oplyste, at pædagogisk spisetræning er en tjenestepligt for den enkelte  

 medarbejder, der desuden ikke kan afkræves betaling for opgaven.
Henset til  

 de  

 særlige omstændigheder måltiderne i den konkrete sag indtages under navnlig,  

 at  

 fødeindtagelsen udgør en integreret del af en pædagogisk spisetræning, er det  

 SKATs opfattelse, at de måltider medarbejderne modtager i forbindelse med  

 udøvelse af den pædagogiske spisetræning ikke kan sidestilles med et  

 almindeligt måltid og derfor ikke kan erstatte et måltid for den enkelte  

 medarbejder.
 Der anses derfor  

 ikke at foreligge et sparet privatforbrug for medarbejderne ved udførelse af  

 pædagogisk spisetræning, og der er efter de nævnte bestemmelser i  

 statsskattelovens § 4 og ligningslovens § 16 ikke grundlag for beskatning af  

 fri kost under de særlige omstændigheder, der er tilfældet i denne sag.
Skatterådets afgørelse og begrundelse Skatterådet  

  

 tiltræder SKATs  

 indstilling.
 Svaret er bindende  

 for skattemyndighederne i følgende periode:
 5 år fra  

 afgørelsens dato.
