Resumé  



  

 En advokat klagede på en førtidspensionists vegne over myndighedernes  

 afslag på særligt pensionstillæg til enlige.
Det sociale nævn lagde i sin  

 afgørelse  

 bl.a. vægt på at førtidspensionisten havde fælles adresse med en anden mand,  

 og  

 at adressen var opført som en enfamiliebolig.
Parterne ejede 50 pct. hver.
Ombudsmanden udtalte at oplysningerne om de formelle boforhold  

 som nævnet tilsyneladende havde lagt afgørende vægt på, ikke i sig selv kunne  

 føre til at bedømme en person som samlevende når de øvrige oplysninger i  

 sagen,  

 herunder alle de forhold som udtrykkeligt er nævnt i loven, førte til det  

 modsatte resultat.
Nævnet burde have lagt afgørende vægt på oplysningerne om  

 den måde hvorpå parterne faktisk havde indrettet sig på den fælles adresse,  

 ligesom nævnet burde have vurderet om der var tale om ægteskabs- eller  

 partnerskabslignende forhold.
I lyset af dette henstillede ombudsmanden til  

 nævnet at genoptage sagen.
 Ombudsmanden kritiserede også at kommunens afgørelse ikke var  

 tilstrækkelig begrundet og at kommunen og det sociale nævn ikke havde  

 partshørt  

 i tilstrækkeligt omfang. (J.nr. 1998-3782-043).
Afslag på særligt pensionstillæg til reelt enlige.
Mangelfuld  

 begrundelse.
Partshøring En advokat, A, klagede på en  

 mandlig førtidspensionist, Bs, vegne over det sociale nævns afgørelse  

 af 3.  

 december 1998. Nævnet tiltrådte i denne afgørelse K Kommunes afgørelse af 22.  

 oktober 1997 om at B ikke var berettiget til at modtage særligt  

 pensionstillæg  

 som reelt enlig.
Det fremgik af sagen at B  

 boede i en ejendom beliggende på adressen X, hvor også C boede.
B og C købte  

 i  

 1991 ejendommen sammen med 50 pct. hver, og begge flyttede ind den 1. juli  

 1991. Tidligere boede B og C begge i en villa - opdelt i to selvstændige  

 lejligheder - beliggende på adressen Y.
B og C oprettede oprindelig  

 bofællesskab idet de drev en fælles virksomhed fra den fælles adresse.  

 Flytningen til X-adresse fandt sted på grund af problemer med af- og  

 pålæsning  

 i det hidtidige kvarter.
Af praktiske årsager valgte B og C igen at købe en  

 ejendom hvor der var mulighed for at etablere bofællesskab.
Efter en trafikulykke den 31.  

 oktober 1992 hvor både B og C kom til skade, blev den fælles virksomhed  

 lukket.
B modtager som følge af ulykken nu førtidspension.
Det fremgår af sagens akter  

 at B den 30. september 1997 udfyldte en erklæring om samlivsforhold hvor han  

 anførte at han var ugift.
I forbindelse med et møde i K Kommune den 14.  

 oktober  

 1997 - efter tilkendelse af førtidspension - forklarede B på forespørgsel om,  

 hvorvidt han levede i et samlivsforhold eller var reelt enlig at der på  

 X-adresse er to lejligheder, men at han var reelt enlig.
Den 21. oktober 1997 besøgte  

 kommunens bygningsinspektør, D, ejendommen på X-adresse.
Ejendomsinspektøren  

 skrev samme dag følgende til kommunen:
   

  

 Opgørelse af antal lejligheder i ejendommen (X-adresse).
 Med henvisning til din  

 forespørgsel, i brev af 14. d.s., kan vi oplyse, at der i BBR (Bygnings- og  

 Boligregistret, min tilføjelse) kun er registreret en lejlighed i ejendommen.
 På baggrund af opmåling på  

 ejendommen, den 21. d.s., kan vi også oplyse, at der heller ikke fysisk er  

 foretaget opdeling af beboelsesbygningen i flere lejligheder.
Opmålingen viser en  

 beboelsesbygning på  

 117 m2  

 i stuetagen plus en uopvarmet udestue på  

 16  

 m2, og herudover en udnyttet tagetage på ca.  

 73 m2. Den 22. oktober 1997 traf K  

 Kommune følgende afgørelse:
   

  

 Vedr. beregning af pension.
Det meddeles herved at  

 Teknisk forvaltning hertil har oplyst, at der på (X-adresse) kun er en  

 lejlighed.
Deres pension vil derfor blive beregnet efter taksten for  

 samlevende.
De kan anke denne afgørelse  

 inden 4 uger fra modtagelsen.
Anken sendes til Socialforvaltningen, som efter  

 endt genvurdering, videresender anken til Det sociale Ankenævn ( ) Den 27. oktober 1997 klagede  

 A som advokat for B over K Kommunes afgørelse af 22. oktober 1997. I klagen  

 oplyste A bl.a. følgende:
 For god ordens skyld skal  

 jeg oplyse, at der ikke er noget som helst belæg for at beregne pension efter  

 taksten for samlevende.
 Der er tale om en ejendom,  

 som ejes i sameje (bofællesskab) med (C).
Der er tale om to  

 selvstændige lejligheder, som begge har eget toilet.
Det eneste fælles er  

 køkkenet.
 I den forbindelse skal jeg  

 udtrykkeligt gøre opmærksom på, f.eks. at (B) og (C) hver især har egne  

 forsikringer  

 og eget telefonnummer etc.
Der er således ikke noget  

 belæg for, at der skal ske beregning efter taksten for samlevende. K Kommune genvurderede den  

 30. oktober 1997 sagen og fandt ikke anledning til at ændre sin afgørelse.  

 Kommunen videresendte derfor samme dag klagen med bilag til det sociale  

 ankenævn (nu det sociale nævn).
Den 7. januar 1998 fremkom B  

 med yderligere oplysninger til sagen.
B skrev bl.a. således til det sociale  

 ankenævn:
Jeg er reelt enlig, bor i  

 bofællesskab med en person.
Huset er indrettet med 2 stuer, 2 spisestuer, 2  

 soveværelser, 2 badeværelser og 1 køkken.
Det eneste fællesrum der er, er  

 køkkenet.
Vi har separat husholdning og absolut ingen fælles økonomi.
Grunden til at vi i sin tid  

 købte huset sammen, var at vi i fællesskab havde et firma.
Det var derfor  

 praktisk også at have fælles adresse, men stadig intet fælles i øvrigt.  

 Firmaet  

 er efterfølgende lukket p.g.a. af trafikulykke hvor vi begge kom til skade.  

 Trafikulykken er også årsagen til, at jeg nu modtager førtidspension.
Grunden  

 til at jeg fortsat bor i huset er, at jeg i forbindelse med lukning af  

 firmaet  

 fik en gæld til Den Danske Bank.
Banken har pant i huset, og såfremt huset  

 sælges vil jeg økonomisk stå meget dårligt.
Jeg fastholder derfor  

 fortsat, at jeg er reelt enlig. A supplerede den 26. januar  

 1998 klagen over for nævnet.
I denne forbindelse skrev A bl.a. således:
(B) bor reelt alene, men  

 ejendommen kan vel karakteriseres som en slags bofællesskab.  

 Huset er  

 indrettet med 2 stuer, 2 spisestuer, 2 soveværelser, 2 badeværelser og 1  

 køkken.
Det eneste fællesrum er således køkkenet.
Der er separat husholdning  

 og  

 ingen fælles økonomi.
Baggrunden for købet af huset var, at (B) og (C) i  

 fællesskab havde et firma, og at firmaet blev drevet med udgangspunkt herfra.
 Det kan samtidig oplyses, at  

 hver af parterne har helt egne forsikringer og egen telefon, og at der ikke  

 er  

 tale om samlivsforhold.
Det kan samtidig oplyses, at  

 der på et tidspunkt har været en person fra Teknisk Forvaltning på  

 ejendommen,  

 men har ikke været indenfor ejendommen og har set, hvorledes der faktisk er  

 blevet indrettet. På ankenævnets opfordring  

 fremkom K Kommune den 16. februar 1998 med en supplerende udtalelse i  

 anledning  

 af klagen.
Kommunen fastholdt her formodningen om samliv med følgende  

 begrundelse:
 Parterne har sammen købt et  

  

 1-familiehus  

  

 med 50% hver og er derfor  

 fælles om udgifter til husleje, lys og varme.
Parterne var allerede  

 samboende inden køb af ejendommen (X-adresse). Herefter fremkom A med  

 supplerende oplysninger ved breve af 20. april 1998 og 8. juni 1998 til det  

 sociale ankenævn.
A vedlagde ved brevet af 20. april 1998 kopi af den  

 salgsopstilling der blev udarbejdet ved - og som lå til grund for   

 B og Cs  

 køb af ejendommen på Y-adresse.
Heraf fremgik bl.a. at ejendommen var  

 velegnet  

 til bofællesskab og at der på ejendommen var to separate lejligheder.
 I brevet af 8. juni 1998  

 skrev A bl.a. følgende:
 Under henvisning til  

 ovennævnte sag skal jeg herved oplyse, at den fremsendte salgsopstilling, som  

 jeg vedlægger i kopi, vedrører det forhold, at min klient tidligere havde en  

 ejendom beliggende i (Y-adresse), hvor ejendommen var indrettet til  

 bofællesskab således at der var to lejligheder.
 Herfra driver min klient sin  

 virksomhed, men på grund af problemer med af- og pålæsning i kvarteret, var  

 det  

 nødvendigt for min klient at man fandt et nyt sted at etablere sig.
Derfor købte man igen en  

 gård, hvor der var mulighed for at etablere bofællesskab.
Jeg har ikke  

 salgsopstilling på den nuværende ejendom, men blot på den ejendom hvor man  

 boede før.
Herudover oplyser min klient,  

 at den besigtigelse der blev foretaget, alene foregik ved at besigtige  

 ejendommen udvendig.
Man ønskede ikke at komme ind i ejendommen og se, at den  

 fysisk var indrettet som to selvstændige lejligheder. På møde den 30. juni 1998  

 traf det sociale ankenævn afgørelse i Bs sag om pensionstillæg til  

 reelt  

 enlige.
Af nævnets brev af 3. juli 1998 til A fremgik bl.a. følgende:
 Sagen er behandlet på  

 ankenævnets møde den 30. juni 1998.
 Vedrørende retsgrundlag henvises  

 til Lov om social pension §§ 13 og 49, og Lov om ændring af lov om social  

 pension § 4.
 Retsgrundlaget er vedlagt til  

 Deres orientering.
Af Socialministeriets  

 orienteringsskrivelse af 25. juni 1993 om ændringer i lov om social pension  

 kap. 4, pkt. 2, fremgår, at særligt pensionstillæg og pensionstillæg til  

 enlige  

 som udgangspunkt kun udbetales til reelt enlige, jfr. § 49, stk. 2, 2.  

 punktum.  

 Afgrænsningen af enlige og gifte følger i denne sammenhæng de regler, der  

 tidligere var gældende for tildeling af det forhøjede personfradrag til  

 enlige.  

 Disse regler er udformet på grundlag af den praksis, der har udviklet sig  

 efter  

 børnetilskudsloven.
Efter disse regler er gifte og samlevende personer  

 ligestillede.
Ugifte og separerede anses ligeledes for enlige, hvis de ikke  

 lever i et ægteskabslignende forhold.
Et ægteskabslignende forhold  

 foreligger,  

 hvor parterne gennem kontante bidrag, arbejde i hjemmet, eller på anden måde  

 bidrager til den fælles husførelse, og hvor samlivet kan føre til ægteskab  

 eller registreret partnerskab efter dansk ret.
Det vil normalt være en  

 forudsætning, at parterne har samme bopæl, men den formelle  

 folkeregisteradresse er ikke afgørende.
 Af SM P-20-95 fremgår, at Den  

 sociale Ankestyrelse har behandlet en række sager til belysning af  

 spørgsmålet  

 om, hvornår en pensionist kan betragtes som  

  

 enlig  

  

 med deraf følgende ret til udbetaling af det særlige  

  

 pensionstillæg.
 Ankestyrelsen lagde til  

 grund, at der var en  

  

 formodning  

  

 for,  

 at 2 personer, der er tilmeldt folkeregistret på  

  

 samme adresse  

  

 , som vedrører en énfamiliesbolig, som udgangspunkt må  

 betragtes som  

  

 samlevende  

  

 med den  

 virkning, at der  

  

 ikke  

  

 kan udbetales  

 det særlige pensionstillæg.
AFGØRELSE Det sociale Ankenævn  

  

 stadfæster  

  

 kommunens afgørelse.
 Der er ved afgørelsen lagt  

 til grund, at der er en formodning for, at (B) og (C), der fra samme  

 tidligere  

 adresse er indflyttet (X-adresse), som udgangspunkt må betragtes som  

 samlevende  

 med den virkning, at der ikke kan udbetales det særlige pensionstillæg til  

 reelt enlige pensionister.
Efter en samlet vurdering af  

 det oplyste til sagen, herunder at der er tale om en enfamiliebolig, som  

 parterne ejer i fællesskab med 50% til hver, ses det ikke at være afkræftet,  

 at  

 (B) og (C) gennem kontante bidrag, arbejde i hjemmet eller på anden måde  

 bidrager til den fælles husførelse, og at samlivet kan føre til registreret  

 partnerskab efter dansk ret. Den 10. juli 1998 klagede A  

 på vegne af B over det sociale ankenævns afgørelse af 3. juli 1998. I klagen  

 skrev A bl.a. følgende:
 Der klages over, at afgørelsen  

 er i strid med praksis, udstukket af Den Sociale Ankestyrelse.
 Jeg skal nærmere redegøre for  

 forholdene således:
Indledningsvis fremgår det,  

 at der ifølge BBR kun er registreret en lejlighed, og at denne skulle fremgå  

 af  

 opmåling, foretaget af Teknisk Forvaltning.
Det skal i den forbindelse  

 nævnes,  

 at der har været repræsentanter fra Teknisk Forvaltning på ejendommen.
Trods  

 opfordring ønskede disse ikke at komme indenfor på ejendommen og ved selvsyn  

 besigtige, hvorledes ejendommen var indrettet.
 Herudover finder jeg  

 anledning til at fremhæve følgende:
 Hver af parterne på ejendommen har egne forsikringer.
 Hver af parterne på ejendommen har egen telefon.
 Hver af parterne på ejendommen har egen bil.
 Hver af parterne på ejendommen har eget fjernsyn.
(C) har f.eks. hjemmeservice  

 til at foretage rengøring hos sig.
Dette har (B) ikke.
 Parterne spiser hver for sig.
Parterne har adskilt økonomi og har aldrig på noget  

 tidspunkt haft fælles økonomi.
Parterne har hver sine bankkonti og ingen  

 fælles  

 bankkonti og betalingsservice, ej heller vedrørende ejendommen.
Herudover har (B), mens firmaet eksisterede, været den  

 udfarende kraft, der typisk var rejsende og normalt kun var på ejendommen i  

 weekenderne.
Ligesom han i perioder, op til 4 måneder, slet ikke har været på  

 ejendommen.
 Det er således min  

 opfattelse, at Den Sociale Ankestyrelse ved SM p-20-95 har udtalt, at der er  

 en  

 formodningsregel, såfremt 2 personer er tilknyttet folkeregistret på samme  

 adresse, ved en enfamiliesejendom.
 Ved samme lejlighed lagde man  

 ligeledes til grund, at formodningsreglen ikke gælder hvis parterne har  

 særskilte husholdninger, spiser hver for sig og har adskilt økonomi, således  

 at  

 der ikke er tale om fælles husholdning, ligesom man i andre sager har lagt  

 vægt  

 på, at parterne havde eget fjernsyn etc.
Det er således min  

 opfattelse, at afgørelsen er i strid med den praksis, som er udstukket for  

 Den  

 Sociale Ankestyrelse, ligesom man i forbindelse med sagen ikke har belyst  

 fuldt  

 ud. Den 20. juli 1998 sendte det  

 sociale nævn klagen videre til Den Sociale Ankestyrelse.
 Den Sociale Ankestyrelse  

 afviste i brev af 4. august 1998 til B at behandle sagen under henvisning til  

 at den ikke fandtes at have principiel eller generel betydning.
Den 14. september 1998  

 klagede A på vegne af B til mig over myndighedernes afgørelser.
I klagen  

 skrev  

 A bl.a. følgende:
 Jeg skal høfligst anmode om,  

 at De henstiller til (K) Kommune, at sagen genoptages, idet der er blevet  

 begået grov sagsbehandlingsfejl.
 Det kan i den forbindelse  

 oplyses, at kommunen ikke ønskede at medvirke til en korrekt belysning af  

 sagen.
 Min klient opfordrede til, at  

 man kom og besigtigede ejendommen, således at man ved selvsyn kunne se,  

 hvordan  

 den var indrettet.
 Dette ønskede man ikke, men  

 nøjes med at besigtige huset udefra.
 Det kan i øvrigt oplyses  

 supplerende, at hver af parterne har egen støvsuger, egen vennekreds og i  

 øvrigt ikke er samboende.
 Det ville dog være mere  

 korrekt, såfremt kommunen havde overgivet sagen til politiet, idet min klient  

 jo har underskrevet en tro og love-erklæring, og ved en politimæssig  

 efterforskning kunne man også have fået dette belyst.
Derfor skal jeg høfligst  

 anmode om, at der henstilles til kommunen, om at genoptage sagen. Jeg bad i brev af 21.  

 september  

 1998 A  

 om at indsende myndighedernes afgørelser og eventuelle andre bilag som A  

 mente  

 var af betydning for sagen.
 Ved brev af 2. november 1998  

 med bilag sendte A mig de pågældende sagsakter.
 Jeg skrev den 13. november  

 1998 til A at jeg efter at have gennemgået de indsendte bilag anså det for  

 mest korrekt at sende As breve med bilag videre til det sociale nævn  

 som en  

 anmodning fra A om at modtage en uddybende begrundelse for nævnets afgørelse  

 -  

 især under henvisning til det A anførte i sit brev af 10. juli 1998 til  

 nævnet  

 sammenholdt med SM P-20-95. Jeg bad i denne forbindelse A om at afvente  

 nævnets svar før A tog stilling til om der var grundlag for at klage til mig.
 Samme dag sendte jeg As  

 breve af 14. september 1998 og 2. november 1998 med bilag videre til det  

 sociale nævn.
 Den 3. december 1998 skrev  

 det sociale nævn i sin uddybende begrundelse til A bl.a. følgende:
 Med hensyn til  

 boligforholdene er det lagt til grund, at ejendommen, beliggende (X-adresse),  

 ifølge udskrift fra Bygnings- og boligregistret pr. 12. februar 1998  

 indeholder  

 én beboelseslejlighed med eget køkken.
 (B) og (C) ejer i fællesskab  

 ejendommen med 50% hver og deler i fællesskab udgifterne til boligen.
I de tilfælde, hvor Den  

 Sociale Ankestyrelse ifølge SM-P-20-95 fandt, at formodningen om samliv som  

 udelukkende for udbetaling af det særlige pensionstillæg, ikke kunne lægges  

 til  

 grund, drejede sig i sagerne nr. 1 - 4 om énfamiliesboliger, hvor det blev  

 gjort gældende, at den ene part boede til leje hos den anden.
Sag nr. 5  

 drejede  

 sig om en tofamiliesejendom.
I sagerne 7 og 8 blev  

 formodningen opretholdt, idet Ankestyrelsen lagde vægt på, at begge stod som  

 lejere med forpligtelse for hver sin halvdel af huslejen.
I sag nr. 9 lagde  

 Ankestyrelsen vægt på, at pågældende kvinde var flyttet fra én bolig til en  

 anden énfamiliesbolig sammen med sin veninde, og at hun havde valgt at deles  

 om  

 huslejen med sin veninde, der tidligere var lejer hos hende.
Idet nævnet ikke kunne lægge  

 afgørende vægt på de fremførte argumenter for adskilte økonomiske forhold er  

 formodningen om samliv, som udelukkende for udbetaling af det særlige  

 pensionstillæg opretholdt i overensstemmelse med den af Ankestyrelsen  

 skitserede praksis i SM-P-20-  

 95. I brev af 14. december 1998  

 fastholdt A klagen til mig.
A skrev bl.a. at det fortsat var hans opfattelse  

 at  

 nævnets begrundelse var i strid med praksis.
A henviste i denne forbindelse  

 til  

 sit brev af 10. juli 1998.
I anledning af As brev af  

 14. december med bilag bad jeg den 26. januar 1999 det sociale nævn og K  

 Kommune om en udtalelse og om udlån af sagens akter.
Jeg skrev bl.a.  

 følgende:
 Under henvisning til  

 vedlagte brev af 14. december 1998 med bilag fra advokat (A) beder jeg om en  

 udtalelse i anledning af klagen.
 Jeg beder om at nævnet  

 forinden indhenter en udtalelse fra (K) Kommune om sagen.
 Jeg gør opmærksom på at jeg i  

 forbindelse med min behandling af sagen vil tage stilling til om kommunens og  

 nævnets afgørelser opfylder begrundelseskravet i forvaltningslovens § 24. Jeg  

 skal således bl.a. anmode om at nævnet og (K) Kommune i udtalelserne redegør  

 for hvilken betydning adv. (A)s oplysninger om (B)s og (C)s  

 adskilte økonomi  

 fx. separate telefoner og forsikringer har haft for afgørelsen om at anse (B)  

 for ikke at være reelt enlig.
 Jeg skal endvidere bede  

 kommunen og nævnet oplyse om (B) er blevet partshørt i sagen.
 Endelig anmoder jeg om at  

 kommunen og nævnet redegør for oplysningsgrundlaget i sagen.
Udtalelserne vil eventuelt  

 blive sendt til partshøring. K Kommune udtalte i breve af  

 3. februar 1999, 11. februar 1999 og 23. februar 1999 til det sociale nævn  

 bl.a. følgende:
I besvarelse af Deres brev  

 af 1.2.1999 meddeles det herved at vi især har lagt til grund at (B) og (C)  

 er  

 tilflyttet (K) fra samme adresse i ( ) og at de i fællesskab har købt et  

 enfamilieshus med kun et køkken.
Vi har ikke lagt til grund at de har hver  

 sin  

 telefon og tv, da det anses for at være meget normalt i alle familier.
Ellers  

 henvises til Sm P-20 som viser praksis.
Der henvises til nævnets  

 afgørelse. I henhold til Nævnets  

 skrivelse af 10. februar 1997 (skal nok være 1999; min tilføjelse) kan det  

 oplyses,  

 at (K) kommune ikke har yderligere tilføjelse til oplysningsgrundlaget.
Der  

 er  

 dog en vis usikkerhed om, hvad ordet oplysningsgrundlag betyder.  

 I samråd med  

 Ankenævnet har vi dog konkluderet, at der må være tale om sagens akter.
Til  

 sagens akter medsender vi skrivelse fra kommunens tekniske forvaltning af 21.  

 oktober 1997, hvor teknisk forvaltning konkluderer, at ejendommen ikke fysisk  

 er opdelt i 2 lejemål.
Med hensyn til partshøring  

 kan det understreges, at (B) er tilskrevet om ovennævnte oplysning.
Der  

 henvises her til materialet i anken - skrivelse af 22. oktober 1997 til (B).
Adv. (A) fremsender 28. okt.  

 1997 klage til (K) kommune med oplysninger omkring adskilt økonomi.
I den  

 anledning revurderer (K) kommune sagen og i skrivelse af 30. oktober 1997  

 meddeles Det Sociale Nævn, at (K) kommune ikke har fundet anledning til at  

 ændre afgørelsen. Det kan herved meddeles, at  

 (K) kommune ikke har mere at tilføje til oplysningsgrundlaget.  

 Oplysningsgrundlaget fremgår af sagens akter. Det sociale nævn udtalte i  

 brev af 9. marts 1999 til mig bl.a. følgende:
 Under henvisning til  

 Ombudsmandens brev af 26. januar 1999 returneres brev af 14. december 1998  

 med  

 bilag fra advokat (A).
 Nævnet har indhentet vedlagte  

 udtalelser af 3. februar 1999, 11. februar 1999 og 23. februar 1999 fra (K)  

 Kommune om sagen.
 Nævnets afgørelse er truffet  

 efter en skønsmæssig afvejning af de faktiske omstændigheder, som er  

 inddraget  

 i nævnsoplægget.
 (B)s repræsentant, advokat  

 (A), har haft lejlighed til at udtale sig om alle ovennævnte omstændigheder.
 Nævnet har ved sin afgørelse  

 lagt afgørende vægt på de forhold, at to personer er tilmeldt Folkeregistret  

 på  

 samme adresse, som vedrører en énfamiliebolig og som ejes i økonomisk  

 fællesskab.
 Ifølge foreliggende praksis,  

 som er refereret i retsgrundlaget for afgørelsen, er der herved skabt en  

 formodning om samliv som udelukker retten til det særlige pensionstillæg til  

 enlige pensionister.
 Oplysningerne om at der på  

 andre områder er adskilt økonomi f.eks. separate telefoner og forsikringer  

 har  

 nævnet skønnet ikke at kunne tillægge så stor vægt, at pensionisten alligevel  

 må anses for reelt enlig.
I anledning af advokat (A)s  

 anbringende om, at repræsentanter fra Teknisk Forvaltning ikke ønskede at  

 komme  

 indenfor på ejendommen, har nævnet den 25. februar 1999 rettet telefonisk  

 henvendelse til bygningsinspektør i Teknisk Forvaltning, (D), der bekræftede,  

 at man den 21. oktober 1997 blev inviteret indenfor i stuehuset på ejendommen  

 (X-adresse), og vist rundt i hele huset og foretog opmålinger. Jeg sendte med brev af 12.  

 marts  

 1999 A  

 kopi  

 af myndighedernes udtalelser, og jeg bad A om at sende mig eventuelle  

 bemærkninger til udtalelserne inden fire uger.
 A kommenterede udtalelserne i  

 brev af 16. april 1999. Her skrev A bl.a. således:
   

  

 Skrivelsen af 3/2 1999:
 Det anføres i denne  

 skrivelse:
er tilflyttet (K) fra samme  

 adresse i (Y-by) og at De i fællesskab har købt en enfamilieshus med kun et  

 køkken Hertil skal det oplyses, at  

 beboelsen i (Y-by) var et enfamiliehus med to separate lejligheder.
 Firmaet blev drevet herfra.
 Huset i (K) er et  

 enfamiliehus med to lejligheder - et køkken i huset og et køkken i  

 sidebygningen og med 2 dagligstuer, 2 spisestuer, 2 soveværelser og 2  

 badeværelser.
 I den forbindelse skal det i øvrigt  

 oplyses supplerende, at både (B) og (C) har egen telefon, eget TV, egen  

 støvsuger,  

 eget porcelæn, egen forsikring og egen bil, spiser hver for sig og har  

 adskilt  

 økonomi.
 Skrivelse af 10/2 1999 fra Det Sociale Nævn:
 Det anføres:
om (B) er blevet partshørt Hertil oplyser (B), at han  

 blev indkaldt til et møde hos (E), hvor han ikke fik lov at sige et ord, men  

 blev beordret til at skrive under - ellers ville han ikke få udbetalt en  

 eneste  

 krone.
 Skrivelse af 21/10 1997:
 Det anføres:
På grund af opmåling af  

 ejendommen den 21. ds. Hertil oplyser (B), at  

 opmålingen alene bestod i en opmåling af husets sokkel udvendig.
 Skrivelse af 9. marts 1999:
 Det er anført:
blev inviteret indenfor i  

 stuehuset på ejendommen (X-adresse) og vist rundt i hele huset og foretog  

 opmålinger Som jeg anførte ovenfor blev  

 der alene foretaget opmålinger udenpå huset på soklen.
Herudover ville (D),  

 der  

 var ledsaget af en ekstra person, som min klient ikke har navnet på se, hvor  

 dyb skunken var, og så det fra en lem i entreen på I. sal. (D) nægtede på det  

 kraftigste at ville se, hvordan huset var indrettet.
 Han oplyste:
Folk kan bo som de vil, og  

 det vedkom ikke ham. Herudover må det vel være  

 muligt for kommunen at dokumentere mere præcist, hvad man har fundet frem til  

 ved gennemgangen af huset ? Det er således sammenfattende  

 min opfattelse, at der reelt ikke er fremkommet nogen som helst dokumentation  

 for den påstand, at min klient skulle være samboende. Det sociale nævn meddelte mig  

 i brev af 17. maj 1999 at As brev ikke gav nævnet anledning til at  

 fremkomme  

 med yderligere bemærkninger.
Ombudsmandens udtalelse Det sociale nævns afgørelse Nævnets afgørelse om hvorvidt (B) kunne anses for reelt enlig, er truffet i  

 henhold til lov om social pension § 49, stk. 2, som er formuleret således:
Ved fastsættelse af pensionen anses gifte som enlige, hvis samlivet med  

 ægtefællen er ophævet.
Ved udbetaling af pensionstillæg, jf. stk. 1, nr. 3,  

 anses personer, der ikke lever i et samlivsforhold, hvor parterne gennem  

 kontante bidrag, arbejde i hjemmet eller på anden måde bidrager til den  

 fælles husførelse, og hvor samlivet kan føre til ægteskab efter dansk ret,  

 som enlige. I forarbejderne til lov om social pension, § 49, stk. 2, jf.  

 Folketingstidende 1992-93, tillæg A, sp. 10010,  

 anføres bl.a. følgende:
Begreberne enlige og gifte foreslås bragt i overensstemmelse med § 10,  

 stk. 2, i personskatteloven om ret til særligt forhøjet personfradrag.
Alene  

 reelt enlige får derfor efter forslaget udbetalt særligt  

 pensionstillæg/pensionstillæg.
Efter de gældende regler om særligt forhøjet  

 personfradrag - der er udformet på grundlag af den praksis, der har udviklet  

 sig efter børnetilskudsloven - er gifte og samlevende personer ligestillede.  

 Ugifte og separerede anses således for enlige, medmindre de lever i et  

 ægteskabslignende forhold.
Et ægteskabslignende forhold foreligger, hvor  

 parterne gennem kontante bidrag, arbejde i hjemmet eller på anden måde  

 bidrager til den fælles husførelse, og der er tale om et samlivsforhold, der  

 kan føre til ægteskab eller registreret partnerskab.
Det vil normalt være en  

 forudsætning, at parterne har samme bopæl, men den formelle  

 folkeregisteradresse er ikke afgørende.
.... Som det fremgår, er det af afgørende betydning for størrelsen af  

 pensionstillæg om en ansøger er reelt enlig.
Det sociale nævn var derfor i  

 den foreliggende sag forpligtet til, i overensstemmelse med  

 officialprincippet, at tilvejebringe de nødvendige oplysninger om, hvorvidt  

 (B) var reelt enlig, jf. ordlyden i pensionslovens §  

 49, stk. 2.
Det sociale nævn begrundede  

 afgørelsen af 3. juli 1998 med at der var en formodning for at (B) og (C) -  

 der  

 fra samme tidligere adresse flyttede til (adressen X) - måtte betragtes som  

 samlevende.
Det sociale nævn fandt efter en samlet vurdering af det til sagen  

 oplyste ikke, at nævnet kunne anse denne formodning for afkræftet.
Nævnet  

 lagde  

 herunder særlig vægt på,  

  

 at  

  

 der var  

 tale om en enfamiliebolig som parterne ejede i fællesskab med 50 % til hver,  

  

 at  

  

 det ikke kunne anses for afkræftet,  

 at (B) og (C) gennem kontante bidrag, arbejde i hjemmet eller på anden måde  

 bidrog til den fælles husførelse, samt  

  

 at  

  

 samlivet efter dansk ret kunne føre til registreret partnerskab.
 Nævnet har således begrundet  

 sin afgørelse med den formelle måde (B) og (C) bor på, idet nævnet har  

 henvist  

 til at parterne var tilflyttet adressen fra samme tidligere adresse, at der  

 var  

 tale om enfamiliebolig, og at parterne hver ejede 50% af denne bolig.
 Selvom de objektive boforhold  

 naturligvis er et væsentligt kriterium ved bedømmelsen af om en pensionist er  

 reelt enlig, forudsætter § 49, stk. 2, at myndighederne tillige foretager en  

 konkret vurdering, bl.a. under hensyn til om parterne gennem kontante bidrag,  

 arbejde i hjemmet eller på anden måde bidrager til den fælles husførelse, og  

 om samlivet kan føre til ægteskab/registreret partnerskab efter dansk ret.
Jeg henviser i denne  

 forbindelse til SM P-20-95. Den Sociale Ankestyrelse lagde i forbindelse med  

 den pågældende afgørelse til grund at hvor to personer er tilmeldt  

 folkeregistret  

 på samme adresse - og denne adresse vedrører en bolig beregnet til én familie  

 -  

 er der en formodning om samliv.
Bl.a. i sagerne nr. 2-4 fandt Ankestyrelsen  

 dog  

 at formodningen ikke kunne opretholdes.
 Begrundelsen herfor var i sag  

 nr. 2 bl.a. følgende:
 Ankestyrelsen lagde til  

 grund, at hvor to personer er tilmeldt folkeregisteret på samme adresse, og  

 denne adresse vedrører en ejendom beregnet til én familie, er der en  

 formodning  

 om samliv.
 Efter oplysningerne i sagen  

 fandt Ankestyrelsen imidlertid ikke, at der var grundlag for at opretholde  

 formodningen om, at ansøger kunne anses for samlevende.
Ankestyrelsen lagde ved  

 afgørelsen vægt på, at ansøger havde oplyst, at parterne havde  

  

 særskilte husholdninger  

  

 , normalt  

  

 spiste hver for sig  

  

 og havde  

  

 adskilt økonomi  

  

 , og at der således ikke  

 var tale om fælles husførelse. (mine fremhævninger) I sag nr. 3 og 4 begrundede  

 Ankestyrelsen bl.a. sin afgørelse med følgende:
 Ankestyrelsen lagde til  

 grund, at hvor to personer er tilmeldt folkeregisteret på samme adresse, og  

 denne adresse vedrører en ejendom beregnet til én familie, er der en  

 formodning  

 om samliv.
 Efter oplysningerne i sagen  

 fandt Ankestyrelsen imidlertid ikke, at der var grundlag for at opretholde  

 formodningen om, at parterne kunne anses som samlevende.
Ankestyrelsen lagde herved  

 vægt på, at begge havde oplyst, at de  

  

 ikke  

 havde nogen form for fælles økonomi og heller ikke ydede gensidig hjælp til  

 madlavning, rengøring m.m.  

  

 (min fremhævning) ...
Ankestyrelsen lagde ydermere  

 vægt på, at kvinden havde eget fjernsyn, køleskab, kogeplader m.v. Det sociale nævn har i sin  

 afgørelse af 30. juni 1998 efter en samlet vurdering af sagen ikke fundet det  

 afkræftet at (B) og (C) gennem kontante bidrag, arbejde i hjemmet eller på  

 anden måde har bidraget til den fælles husførelse, og at samlivet har kunnet  

 føre til registreret partnerskab efter dansk ret.
 I sin udtalelse til mig af 9.  

 marts 1999 har nævnet oplyst at oplysningerne om at der på andre områder (end  

 vedrørende boforholdene) er adskilt økonomi, f.eks. separate telefoner og  

 forsikringer, efter nævnets opfattelse ikke har kunnet tillægges så stor vægt  

 at pensionisterne må anses for reelt enlige.
Jeg opfatter nævnets  

 afgørelse og udtalelse således at nævnet har lagt de oplysninger om adskilt  

 økonomi som (A) og (B) er fremkommet med under sagens behandling, ubestridt  

 til grund.
Imidlertid har nævnet ikke ved afvejningen af alle oplysningerne i  

 sagen vurderet at dette kunne føre til at (B) blev anset for reelt enlig.
Som anført fremgår det af  

 pensionslovens § 49, stk. 2s ordlyd at det ved vurderingen af om en  

 person  

 lever i et samlivsforhold, er afgørende om parterne gennem kontante bidrag,  

 arbejde i hjemmet eller på anden måde bidrager til den fælles husførelse, og  

 at  

 samlivet kan føre til ægteskab efter dansk ret.
Det samme er fremhævet i  

 forarbejderne der tilføjer at det normalt er en forudsætning at parterne har  

 samme bopæl, men at den formelle folkeregisteradresse ikke er afgørende.
 Som lovbestemmelsen er  

 formuleret, må der efter min opfattelse lægges afgørende vægt på  

 oplysningerne  

 om  

  

 at  

  

 (B) og (C) efter det oplyste  

 havde særskilte husholdninger, herunder spiste hver for sig, og havde  

 selvstændige  

 rengøringsordninger,  

  

 at  

  

 parterne  

 havde adskilt økonomi, herunder separate forsikringer, separate telefoner og  

 separate bankkonti, og  

  

 at  

  

 parterne  

 ikke efter det til sagen oplyste gennem kontante bidrag, arbejde i hjemmet  

 eller på anden måde bidrog til en fælles husførelse.
 Oplysningerne om de formelle  

 boforhold som nævnet tilsyneladende har lagt altafgørende vægt på kan efter  

 min  

 opfattelse ikke i sig selv føre til at bedømme en person som samlevende, når  

 de  

 øvrige oplysninger i sagen, herunder alle de forhold som udtrykkeligt er  

 nævnt  

 i loven, fører til det modsatte resultat.
 Jeg mener heller ikke at  

 nævnet under behandlingen af sagen har vurderet om der var tale om et  

 ægteskabs- eller partnerskabslignende forhold.
 De anførte betragtninger  

 gælder også for så vidt angår (K) Kommunes afgørelse hvilket jeg har gjort  

 kommunen bekendt med.
 Jeg har henstillet til det  

 sociale nævn at genoptage sagens behandling og, i lyset af det jeg har anført  

 ovenfor, overveje om nævnet vil fastholde sin afgørelse i sagen.
Det står ikke klart for mig  

 om boligen på (X-adresse) har været besigtiget indvendigt af kommunens  

 tekniske forvaltning.
Myndighederne fremfører én opfattelse, jf. bl.a. breve  

 af 21. oktober 1997, 11. februar 1999 og 9. marts 1999, mens (A) og (B)  

 fastholder en anden opfattelse - bl.a. udtrykt i breve af 26. januar 1998,  

 10.  

 juni 1998, 14. september 1998 og 16. april 1999.
 Da der som ovenfor anført er  

 tvivl om rækkevidden af besigtigelsen af (X-adresse), beder jeg det sociale  

 nævn om at undersøge dette spørgsmål nøjere hvis oplysninger med relation til  

 besigtigelsen vil være af betydning for nævnets afgørelse.
 Jeg har bedt det sociale nævn  

 om at underrette mig om hvad der videre sker i sagen.
 Jeg beder (A) afvente nævnets  

 fornyede behandling af sagen før (A) tager stilling til om der er grundlag  

 for  

 at klage til mig.
Begrundelsen for myndighedernes afgørelser Forvaltningsloven indeholder  

 bl.a. følgende bestemmelse:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
... En begrundelse skal efter  

 forvaltningslovens § 24 fremtræde som en forklaring på hvorfor afgørelsen har  

 fået det pågældende indhold, jf.
John Vogter, Forvaltningsloven med  

 kommentarer  

 (1992), s. 277ff.
Hvis afgørelsen bygger på et  

 administrativt skøn, skal begrundelsen tillige angive de hovedhensyn der har  

 været bestemmende for skønsudøvelsen.
Om fornødent skal begrundelsen  

 indeholde  

 en kort redegørelse for de oplysninger vedrørende sagens faktiske  

 omstændigheder  

 som er tillagt væsentlig betydning for afgørelsen.
En begrundelse skal efter  

 forvaltningslovens § 24 endvidere indeholde en henvisning til de retsregler  

 som  

 afgørelsen er truffet efter.
(K) Kommune traf den 22.  

 oktober 1997 afgørelse om at (B)s pension skulle beregnes efter taksten  

 for  

 samlevende.
Kommunen begrundede afgørelsen således:
 ...
 Det meddeles herved at  

 Teknisk forvaltning hertil har oplyst, at der på (X-adresse) kun er en  

 lejlighed.
... Af kommunens supplerende  

 udtalelser til mig af 3. februar 1999 og 11. februar 1999 fremgår at kommunen  

 yderligere har lagt vægt på at (B) og (C) er tilflyttet (K) fra samme adresse  

 i  

 (Y-by), og at de i fællesskab har købt et enfamilieshus med kun ét køkken.  

 Kommunen har anset forhold som separate telefoner og hver sit tv-apparat som  

 meget normalt i alle familier.
Det er min opfattelse at (K)  

 Kommunes afgørelse af 22. oktober 1997 ikke opfylder begrundelseskravet i  

 forvaltningslovens § 24. Kommunen oplyste således først i de supplerende  

 udtalelser af 3. februar 1999 og 11. februar 1999 hvilke hensyn der lå bag  

 afgørelsen om at (B) ikke opfyldte kravene til at modtage pensionstillæg som  

 reelt enlig.
Endvidere burde kommunen i afgørelsen af 22. oktober 1997 have  

 henvist til de bestemmelser afgørelsen blev truffet efter.
 Jeg har gjort kommunen  

 bekendt med min opfattelse.
Partshøring Reglerne om hvornår en  

 myndighed har pligt til at partshøre, dvs. give parten lejlighed til at  

 fremkomme med sine bemærkninger inden der træffes afgørelse, findes i  

 forvaltningslovens  

 § 19. Bestemmelsen har følgende indhold:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
... Efter forvaltningslovens §  

 19, stk. 1, har en myndighed pligt til at partshøre hvis myndigheden i en  

 afgørelsessag er i besiddelse af oplysninger vedrørende sagens faktiske  

 omstændigheder der er til ugunst for parten, og som er af væsentlig betydning  

 for  

 sagens afgørelse.
Bestemmelsen forudsætter at parten ikke må antages at være  

 bekendt med at myndigheden er i besiddelse af de pågældende faktiske  

 oplysninger.
Forvaltningsmyndigheden har -  

 som nærmere beskrevet nedenfor - ansvaret for at oplyse sagen i  

 tilstrækkeligt  

 omfang, og partshøringsreglerne skal bl.a. sikre at parten får lejlighed til  

 at kontrollere beslutningsgrundlaget inden myndigheden træffer afgørelse.  

 Eventuelle fejl eller tvivlsomme punkter i beslutningsgrundlaget kan påpeges  

 af parten, ligesom denne også på anden måde får mulighed for at tilføje sagen  

 sine synspunkter.
Partshøringsreglerne skal endvidere tjene til at styrke  

 tilliden til forvaltningen i forbindelse med de berørte borgeres opfattelse  

 af  

 den måde hvorpå myndighederne behandler deres sag.
(K) Kommune foretog ifølge  

 det for mig oplyste ikke partshøring af (B) over teknisk forvaltnings  

 skrivelse af 21. oktober 1997 til kommunen.
Skrivelsen vedrørte opgørelse af  

 antal lejligheder i ejendommen beliggende (X-adresse) og indeholdt følgende  

 bemærkninger:
 Med henvisning til din  

 forespørgsel, i brev af 14. d.s., kan vi oplyse, at der i BBR kun er  

 registreret en lejlighed i ejendommen.
 På baggrund af opmåling på  

 ejendommen, den 21. d.s., kan vi også oplyse, at der heller ikke fysisk er  

 foretaget opdeling af beboelsesbygningen i flere lejligheder.
Opmålingen viser en  

 beboelsesbygning på  

 117 m2  

 i stueetagen plus en uopvarmet udestue på  

 16  

 m2, og herudover en udnyttet tagetage på ca.  

 73 m2. Den pågældende skrivelse  

 indeholder således oplysninger vedrørende sagens faktiske omstændigheder, og  

 disse oplysninger har været af afgørende betydning for kommunens afgørelse af  

 21. oktober 1997 - jf. begrundelsen. (B) var bekendt med at  

 bygningsinspektør,  

 (D), besøgte ejendommen på (X-adresse) den 21. oktober 1997, men (B) kan ikke  

 antages at have været bekendt med det nærmere indhold af (D)s skrivelse  

 til  

 kommunen på baggrund af besøget.
Da oplysningerne i skrivelsen af 21. oktober  

 1997 var til ugunst for (B), burde (K) Kommune have partshørt (B) over den  

 pågældende skrivelses indhold forud for kommunens afgørelse af 22. oktober  

 1997.
 Kommunen skrev i sin  

 udtalelse af 11. februar 1999 til det sociale nævn med hensyn til partshøring  

 af (B) følgende:
 ...
 Til sagens akter medsender vi  

 skrivelse fra kommunens tekniske forvaltning af 21. oktober 1997, hvor  

 teknisk  

 forvaltning konkluderer, at ejendommen ikke fysisk er opdelt i 2 lejemål.
Med hensyn til partshøring  

 kan det understreges, at (B) er tilskrevet om ovennævnte oplysning.
Der  

 henvises her til materialet i anken - skrivelse af 22. okt. 1997 til (B).
... (K) Kommune henviste således  

 til at (B) blev gjort bekendt med de pågældende oplysninger den 22. oktober  

 1997. Skrivelsen af 22. oktober 1997 udgør imidlertid kommunens afgørelse i  

 sagen.
Herved er betingelsen i forvaltningslovens § 19, stk. 1 om at parten  

 forud for afgørelsen skal gøres bekendt med oplysninger vedrørende sagens  

 faktiske omstændigheder, ikke opfyldt.
 Jeg har gjort kommunen  

 bekendt med min opfattelse.
 Det fremgår ikke af sagens  

 akter at det sociale nævn under sin behandling af sagen har partshørt (B)  

 over  

 teknisk forvaltnings brev af 21. oktober 1997. Dette er beklageligt.
Jeg har gjort nævnet bekendt  

 med min opfattelse. Den 7. oktober 1999  

 tilbagesendte det sociale nævn sagen til K kommune til fornyet behandling.
K  

 kommune traf afgørelse om at B var berettiget til at modtage pensionstillæg  

 som  

 reelt enlig.
