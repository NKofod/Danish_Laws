Nr BTL 138 Betænkning over Forslag til lov om ændring af forskellige skattelove  

 (Tilbagebetalingspligtig kontanthjælp m.v.)   

 Nr L 138 1994-95, 1. samling Afgivet af Skatteudvalget Afgivet: 19950308 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse med de  

 stillede ændringsforslag.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf skatteministeren, tiltrådt af et flertal  

 (udvalget med undtagelse af SF):
 Til § 1 1) Efter nr. 3 indsættes som nyt nummer:
 »01. § 7 L affattes således:
»§ 7 L.
Ved opgørelsen af den skattepligtige indkomst  

 medregnes ikke bidrag indeholdt i medfør af § 11, stk. 10, i lov om  

 arbejdsmarkedsfonde for personer, der er omfattet af bidragspligten efter  

 lovens § 7, stk. 1, jf. § 8, stk. 1.«» Til § 4 2) Efter stk. 2 indsættes som nyt stykke:
»Stk. 3 . § 1, nr. 01, har virkning fra og med indkomståret  

 1994.« Stk. 3-6 bliver herefter stk. 4-7.
Bemærkninger Til nr. 1 Den gældende affattelse af ligningslovens § 7 L, som giver  

 bortseelsesret for indeholdte arbejdsmarkedsbidrag efter lov om  

 arbejdsmarkedsfonde ved opgørelsen af den skattepligtige indkomst, blev  

 indsat ved lov nr. 480 af 30. juni 1993. Bortseelsesretten er udformet i  

 overensstemmelse med den oprindelige formulering af arbejdsmarkedsfondslovens  

 bestemmelser om bidragspligtens omfang for personer omfattet af  

 lønmodtagerbidraget efter lovens § 7, stk. 1, for hvilke henholdsvis  

 arbejdsgivere og pensionsinstitutter m.v. indeholder bidrag i vederlag m.v.  

 og bidragspligtige indbetalinger til arbejdsmarkedspensionsordninger, jf. lov  

 nr. 448 af 30. juni 1993.
 Kredsen af personer omfattet af bidragspligten for lønmodtagere m.fl.  

 efter arbejdsmarkedsfondslovens § 7, stk. 1, er siden udvidet gennem 2  

 lovændringer.
 Ved lov nr. 896 af 1. december 1993 indsattes bl.a. § 7, stk. 1, litra d,  

 i arbejdsmarkedsfondsloven, hvorefter personer, der modtager dagpenge ved  

 ledighed, sygdom og fødsel, med virkning fra 1. januar 1994 blev  

 bidragspligtige for så vidt angår indbetalinger fra henholdsvis  

 arbejdsløshedskasser og de kommunale dagpengemyndigheder til Arbejdsmarkedets  

 Tillægspension.
 Ved lov nr. 443 af 1. juni 1994 ændredes arbejdsmarkedsfondslovens § 7,  

 stk. 1, litra b, med virkning fra 1. januar 1995, hvorefter pårørende til  

 tidligere ansatte, der modtager fratrædelsesgodtgørelser m.v. og  

 pensionslignende ydelser i henhold til uafdækkede pensionsordninger fra  

 afdødes tidligere arbejdsgiver her i landet, blev omfattet af bidragspligten.  

 Endvidere blev den bidragspligtige personkreds udvidet til at omfatte  

 tidligere selvstændigt erhvervsdrivende, der modtager tilsvarende eller  

 lignende ydelser fra den tidligere virksomhed.
Forslaget til ændret affattelse af ligningslovens § 7 L har således til  

 formål at sikre hjemmelsgrundlaget for, at også denne personkreds opnår  

 bortseelsesret for indeholdte arbejdsmarkedsbidrag. Ændringen kan ikke  

 antages at have nogen praktisk betydning, idet der Skatteministeriet bekendt  

 ikke er nogen blandt den omhandlede personkreds, der er blevet nægtet  

 bortseelsesret for indeholdte arbejdsmarkedsbidrag ved opgørelsen af den  

 skattepligtige indkomst.
Samtidig er de bidragspligtige personer, som er  

 sikret bortseelsesret efter den gældende bestemmelse, omfattet af den  

 foreslåede formulering.
Til nr. 2 Det foreslås, at den ændrede affattelse af ligningslovens § 7 L  

 skal have virkning fra og med indkomståret 1994, hvorved samtlige  

 bidragspligtige personer, der får indeholdt arbejdsmarkedsbidrag, opnår  

 bortseelsesret herfor i den skattepligtige indkomst.
Herved skabes der fuld  

 overensstemmelse mellem lov om arbejdsmarkedsfondes regler om bidrags- og  

 indeholdelsespligt og ligningslovens regler om bortseelsesret for indeholdte  

 arbejdsmarkedsbidrag.
