 Denne At-meddelelse oplyser om de brugsanvisninger, en arbejdsgiver skal  

 udarbejde, hvis han har ansatte, der arbejder med stoffer og materialer, der  

 kan være farlige for eller i øvrigt forringe sikkerhed eller sundhed (i denne  

 At-meddelelse kaldet farlige stoffer og materialer).
 Disse stoffer og materialer er:
- stoffer og materialer, der skal klassificeres efter Miljø- og  

 Energiministeriets regler, - stoffer og materialer, der er optaget på Arbejdstilsynets liste over  

 grænseværdier for stoffer og materialer, - stoffer og materialer, som anses for farlige efter bestemmelse fra  

 direktøren for Arbejdstilsynet eller efter særskilt bekendtgørelse.
 For stoffer og materialer, der anvendes ved arbejdsprocesser forbundet med  

 udlægning og anvendelse af asfaltmaterialer, skal arbejdsgiveren udarbejde en  

 brugsanvisning.
 Asbestholdige materialer, der lovligt kan anvendes efter  

 asbestbekendtgørelsens regler, må ikke anvendes uden at være  

 forskriftsmæssigt mærket og forsynet med brugsanvisning.
Udarbejdelse af en brugsanvisning Der findes to typer brugsanvisninger for stoffer og materialer:  

 leverandørbrugsanvisninger og brugsanvisninger udarbejdet til brug på  

 arbejdspladsen.
 Leverandøren af et farligt stof eller materiale skal forsyne det med en  

 letforståelig leverandørbrugsanvisning på dansk.
Arbejdsgiveren skal udarbejde en brugsanvisning, som omhandler  

 virksomhedens lokale forhold for anvendelse af stoffet eller materialet.
Den  

 kan udarbejdes på baggrund af oplysningerne i leverandørbruganvisningen og  

 eventuelle tekniske datablade.
 Formålet med arbejdsgiverens brugsanvisninger er bl.a., at ansatte skal  

 kende de farer, der er forbundet med brugen af stoffet eller materialet, og  

 især kende foranstaltningerne imod disse farer.
 De ansatte skal derfor have brugsanvisningen udleveret og skal instrueres  

 effektivt.
 Arbejdsgiveren har ansvaret for, at der udarbejdes brugsanvisninger, og  

 for deres indhold.
 Brugsanvisningerne udarbejdes i samarbejde med sikkerhedsorganisationen,  

 der derfor skal kende leverandørbrugsanvisningerne.
Arbejdsgiverne skal holde deres brugsanvisninger ajour med ændringer i  

 leverandørens brugsanvisninger.
Erfaringer af sikkerheds- eller  

 sundhedsmæssig betydning, der fås under arbejdet, skal tilføjes  

 brugsanvisningerne.
Brugsanvisninger bør være daterede og evt. nummererede.
 Hvis en virksomhed selv importerer eller fremstiller farlige stoffer og  

 materialer til eget brug, skal virksomheden forsyne disse med  

 brugsanvisninger.
 Når de ansatte er blevet sat grundigt ind i brugsanvisningerne, kan disse  

 fx slås op i nærheden af arbejdspladsen eller samles på et sted, som de  

 ansatte har let adgang til.
 Hvor der arbejdes med så små mængder farlige stoffer og materialer, at  

 arbejdet kan sammenlignes med den private brugers, og brugen kun sker  

 lejlighedsvis såsom brug af kontorlim og kontorkorrekturlak, kan mærkningen  

 på emballagen og leverandørens brugsanvisning være tilstrækkelig.
 Selv om det kun kræves, at der udarbejdes brugsanvisninger for farlige  

 stoffer og materialer, bør arbejdsgivere vurdere, om ikke også andre stoffer  

 og materialer med fordel kunne forsynes med en brugsanvisning.  

 Brugsanvisninger kan fx også være vigtige for stoffer og materialer, der i  

 sig selv er ufarlige, men som under brugen eller processen kan udvikle  

 farlige stoffer, som det fx er tilfældet med plastvarematerialer, hvor der  

 ved den tiltænkte forarbejdning/anvendelse af plastmaterialet afgives  

 sundhedsfarlig røg, damp og støv.
 Arbejdsgivere bør vurdere, hvorvidt det er hensigtsmæssigt at forsyne  

 tekniske hjælpemidler som fx markerpenne, der under brugen eller processen  

 kan udvikle farlige stoffer, med en brugsanvisning.
Brugsanvisningens indhold En brugsanvisning skal indeholde oplysninger om følgende 16 punkter,  

 såfremt det er teknisk og fagligt muligt:
 1. Identifikation af stoffet/materialet og  

 leverandøren, herunder oplysning om handelsnavn samt et eventuelt  

 produktregistreringsnummer (PR-nr.), tildelt af Arbejdstilsynet.
 For så vidt angår stoffer og materialer, der skal mærkes, jf. § 5 i  

 bekendtgørelsen om stoffer og materialer, angives den producent, leverandør  

 eller importør, der er anført på etiketten.
 2. Sammensætning/oplysning om indholdsstoffer,  

 herunder de stoffer og materialer, der er klassificeringspligtige efter  

 Miljø- og Energiministeriets regler, samt oplysninger om indholdsstoffer i  

 form af organiske opløsningsmidler.
 3. Fareidentifikation (fare for sundhed, sikkerhed og  

 miljø).
 4. Førstehjælpsforanstaltninger.
 5. Brandbekæmpelse, herunder oplysninger om  

 forholdsregler ved brand.
 6. Forholdsregler over for udslip ved uheld, herunder  

 oplysninger om forholdsregler ved spild på virksomheden.
 7. Håndtering og opbevaring, herunder oplysninger om  

 sikkerhedsforskrifter ved oplagring på virksomheden.
 8. Eksponeringskontrol (forebyggende  

 foranstaltninger)/personlige værnemidler, herunder oplysninger om  

 forholdsregler ved udsættelse for stoffet eller materialet, og om særligt  

 arbejdstøj og personlige værnemidler, samt eventuelt forbud mod enegang.
 9. Fysisk-kemiske egenskaber.
 10. Stabilitet og reaktivitet, herunder oplysninger om  

 egenskaber ved opvarmning og brand.
 11. Toksikologiske oplysninger (sundhedsfarlige  

 egenskaber), herunder oplysninger om evt. symptomer ved indtagelse eller  

 optagelse i organismen.
 12. Miljøoplysninger.
 13. Bortskaffelse, herunder oplysninger om  

 forholdsregler ved bortskaffelse.
 14. Transportoplysninger.
 15. Oplysninger om regulering, herunder oplysninger om  

 fx anvendelsesbegrænsninger, krav om særlig udannelse, særlig krav til alder  

 m.v.
 16. Andre oplysninger, herunder anvendelsesområder på  

 virksomheden.
Alle 16 punkter skal udfyldes, men der stilles ikke noget krav til  

 brugsanvisningens udformning, brug af bestemte overskrifter eller en særlig  

 rækkefølge af oplysningerne.
Brugsanvisningerne skal være letforståelige, og  

 oplysningerne skal gives på en overskuelig måde.
Hvis der for et stof eller  

 materiale ikke stilles særlige krav til de enkelte punkter, skal det tydeligt  

 angives, fx med teksten »ingen særlige«.
For stoffer om materialer, der »ligner hinanden« med hensyn til  

 farlighed, kan der laves een fælles brugsanvisning.
Det kan være nødvendigt  

 at udarbejde flere brugsanvisninger for samme stof eller materiale, hvis det  

 anvendes på flere forskellige måder i virksomheden.
 Efter Markedsføringsloven og efter Miljø- og Energiministeriets regler må  

 der ikke ske vildledende markedsføring af et kemisk stof eller produkt.
 En brugsanvisning må ikke indeholde udsagn, der kan give brugerne den  

 opfattelse, at stoffet eller materialet ikke indebærer risiko for mennesker  

 eller miljø. Dette gælder bl.a. angivelser som »ufarlig«,  

 »ugiftig«, »ikke sundhedsskadelig«, »ikke  

 mærkningspligtigt«, »testet«, herunder »testet for ...  

 (fx allergi)», »godkendt«, »miljø« og  

 »natur« og sammensætninger heraf.
 Udsagn, der angiver, at et materiale ikke indeholder bestemte stoffer, må  

 ikke anvendes, hvis udsagnet derved bliver vildledende.
Yderligere krav til indhold af en brugsanvisning For epoxyharpikser og isocyanater skal brugsanvisningen yderligere  

 indeholde oplysning om, hvorvidt materialet indeholder epoxyharpikser,  

 monomere epoxyforbindelser, reaktive opløsningsmidler eller isocyanater.  

 Udhærdningstiden skal også angives.
 Hvis et materiale indeholder flygtige stoffer og/eller organiske  

 opløsningsmidler, skal brugsanvisningen oplyse om indhold af flygtige stoffer  

 og/eller organiske opløsningsmidler, og navnene på disse skal angives i  

 brugsanvisningen.
Hvis et stof eller materiale indeholder stoffer opført på Arbejdstilsynets  

 liste over stoffer, der anses for at være kræftfremkaldende, skal  

 brugsanvisningen indeholde oplysning om, at arbejde med stoffet eller  

 materialet kan udgøre en kræftrisiko.
Det kemiske navn på det kræftrisikable  

 stof skal angives i brugsanvisningen.
 For kodenummererede produkter skal kodenummeret angives i brugsanvisningen  

 sammen med årstallet for en bekendtgørelse, efter hvilken kodenummeret er  

 fastsat, fx 00-1 (1993).
Hvordan skal en brugsanvisning se ud ? En brugsanvisning kan være - en brugsanvisning udarbejdet specielt til arbejdspladsen, - en leverandørbrugsanvisning, hvor der er plads til tilføjelser under de  

 enkelte punkter, suppleret md oplysninger beregnet til den aktuelle  

 arbejdssituation, - en samling af relevante leverandørbrugsanvisninger plus fx en  

 laboratorieinstruks, der sammenskriver de konkrete forhold, der gør sig  

 gældende på pågældende laboratorium, - et tillæg, som beskriver forholdene på virksomheden, hæftet sammen med  

 en leverandørbrugsanvisning.
Hvilken model der er mest velegnet til en virksomhed, afhænger af en  

 vurdering af forholdene på den konkrete virksomhed.
Såfremt der udarbejdes et  

 tillæg til leverandørbrugsanvisningen, må denne kun indeholde de  

 virksomhedsrelevante oplysninger og i øvrigt henvise til  

 leverandørbrugsanvisningen.
 En brugsanvisning skal ud over leverandørens oplysninger indeholde  

 følgende virksomhedsrelevante oplysninger:
1. Handelsnavn og interne navne, der bruges på  

 virksomheden 2. Navnet på eventuelle kræftrisikable stoffer, der  

 ikke er nævnt i leverandørbrugsanvisningen 4. Oplysning om, hvor førstehjælpsudstyr er anbragt,  

 samt evt. telefonnummer, hvorpå der kan tilkaldes hjælp 5. Oplysning om, hvor slukningsmateriellet findes 6. Oplysning om, hvor eventuelle hjælpemidler m.v. til  

 opsamling af spild findes, samt evt. telefonnummer til lokale myndigheder i  

 tilfælde af udslip til omgivelserne 7. Steder for oplagring skal angives, samt evt.  

 oplysning om krav til emballage ved omhældning 8. Oplysning om nødvendige foranstaltninger i  

 virksomheden, herunder brug af evt. punktudsug, samt hvilke værnemidler der  

 skal bruges i den aktuelle arbejdssituation (kvalitet og type), og hvor i  

 virksomheden de fås 13. Oplysning om, hvor affald skal afleveres, og hvor  

 særlige beholdere er placeret 14. Nødvendige foranstaltninger ved intern transport  

 på virksomheden 16. Oplysning om anvendelse i virksomheden, oplysning  

 om anvendelsesbegrænsning, samt evt. særlig udannelse/instruktion på  

 virksomheden.
Hvor findes oplysninger til en brugsanvisning? For farlige stoffer og materialer, som er forsynet med en  

 leverandørbrugsanvisning, kan de fleste af oplysningerne findes i  

 leverandørbrugsanvisningen og eventuelle tekniske datablade.
Såfremt der er  

 mangelfulde eller ukorrekte oplysninger i leverandørbrugsanvisningen, skal  

 arbejdsgiveren selv fremskaffe de nødvendige oplysninger.
For farlige stoffer og materialer, som en virksomhed importerer til eget  

 brug, er arbejdsgiveren selv ansvarlig for at fremskaffe de oplysninger, der  

 skal fremgå af en brugsanvisning.
De fleste udenlandske producenter  

 udarbejder brugsanvisninger og tekniske datablade, som kan bruges i  

 forbindelse med udarbejdelsen.
 For stoffer og materialer, for hvilke der er krav om brugsanvisning  

 udarbejdet til arbejdspladsen, men ikke leverandørbrugsanvisning, som fx  

 stoffer og materialer omfattet af asfaltbekendtgørelsen, kan arbejdsgiveren  

 udarbejde brugsanvisningen ud fra oplysninger fra tekniske datablade eller  

 fra producenten/leverandøren, se endvidere At-meddelelse nr. 4.04.22 om  

 arbejde med asfaltmaterialer.
For stoffer og materialer med egenskaber, der kan være farlige for eller i  

 øvrigt kan forringe sikkerhed eller sundhed, og som under den tiltænkte brug  

 kan udvikle farlige stoffer, skal dette fremgå af en letforståelig anvisning  

 fra leverandøren.
Dette er fx tilfældet for plastvarematerialer, hvor der ved  

 den tiltænkte forarbejdning/anvendelse af plastmaterialet afgives  

 sundhedsfarlig røg, damp og støv.
En sådan anvisning skal indeholde oplysning  

 om, hvilke farlige stoffer der udvikles, sundhedsfarlige egenskaber ved de  

 udviklede farlige stoffer samt oplyse sikkerhedsforskrifter ved brugen, men  

 der er for denne type stoffer og materialer ikke krav om en 16 punkts  

 leverandørbrugsanvisning.
Med levering af tekniske hjælpemidler som fx markerpenne, som under brugen  

 eller processen kan udvikle farlige stoffer, skal følge en brugsanvisning,  

 som er nødvendig, for at hjælpemidlet kan anvendes, transporteres og  

 opstilles sikkerheds- og sundhedsmæssigt fuldt forsvarligt.
En sådan  

 brugsanvisning skal efter vurdering af det enkelte tekniske hjælpemiddel  

 indeholde oplysning om, hvilke farlige stoffer der udvikles, sundhedsfarlige  

 egenskaber ved de udviklede farlige stoffer samt oplyse sikkerhedsforskrifter  

 ved brugen, men der er for denne type hjælpemidler ikke krav om en 16 punkts  

 leverandørbrugsanvisning.
Standardskema til brug ved udarbejdelse af brugsanvisninger Arbejdstilsynet har uddarbejet et standardskema med forslag til  

 udformningen af brugsanvisninger.
Forslaget kan fås hos Arbejdstilsynet.
Jens Andersen --------------------------------------------------------------------- På de følgende sider er forklaret, hvordan udfyldningen kan ske.
 Der er en gengivelse af standardskemaet udarbejdet af Arbejdstilsynet.
 Endvidere er der et eksempel på, hvordan et tillægsskema, der hæftet  

 sammen med en leverandørbrugsanvisning kan udgøre en brugsanvisning  

 udarbejdet til arbejdspladsen, kan se ud.
--------------------------------------------------------------------- Bilag Brugsanvisning I rammerne er gengivet, hvilke oplysninger der er krav om efter § 20 i  

 bekendtgørelsen om stoffer og materialer.
 Efter rammerne er der kommentarer og vejledning om, hvilke specielle  

 virksomhedsrelevante oplysninger en brugsanvisning skal indeholde.
 For en nærmere gennemgang af, hvilke oplysninger der også skal findes i en  

 brugsanvisning, henvises til At-anvisning nr. 3.1.0.1. om  

 leverandørbrugsanvisning og teknisk datablad for stoffer og materialer.
--------------------------------------------------------------------- 1. Identifikation af stoffet/materialet og  

 leverandøren, herunder oplysning om handelsnavn samt et eventuelt  

 produktregistreringsnummer (PR-nr.), tildelt af Arbejdstilsynet.
 For så vidt angår stoffer og materialer, der skal mærkes, jf. § 5 i  

 bekendtgørelsen om stoffer og materialer, angives den producent, leverandør  

 eller importør, der er anført på etiketten.
--------------------------------------------------------------------- Leverandørens oplysninger gengives.
Også interne navne, der bruges i  

 virksomheden, og andre betegnelser angives.
--------------------------------------------------------------------- 2. Sammensætning/oplysning om indholdsstoffer, herunder de stoffer og materialer, der er klassificeringspligtige efter  

 Miljø- og Energiministeriets regler, samt oplysninger om indholdsstoffer i  

 form af organiske opløsningsmiler.
--------------------------------------------------------------------- Leverandørens oplysninger gengives og suppleres med de kemiske navne på  

 eventuelle kræftrisikable stoffer, som ikke er gengivet i  

 leverandørbrugsanvisningen.
--------------------------------------------------------------------- 3. Fareidentifikation --------------------------------------------------------------------- Leverandørens oplysninger om de vigtigste farer for sundhed, sikkerhed og  

 miljø gengives.
 Der må ikke bruges ord som »giftfri«, »miljøvenlig« og  

 »ufarlig«.
--------------------------------------------------------------------- 4. Førstehjælpsforanstaltninger --------------------------------------------------------------------- Brugsanvisningen skal gengive leverandørens anvisninger om førstehjælp og  

 skal desuden oplyse om, hvor førstehjælpsudstyr er anbragt.
Et telefonnummer,  

 hvorpå der kan tilkaldes hjælp, kan desuden angives.
--------------------------------------------------------------------- 5. Brandbekæmpelse, herunder oplysninger om forholdsregler ved brand --------------------------------------------------------------------- Leverandørens oplysninger gengives, herunder oplysning om, at nogle  

 slukningsmidler kan forværre branden, og anvisning på bestemte  

 slukningsmidler.
Det skal angives, hvor slukningsmateriellet findes.
--------------------------------------------------------------------- 6. Forholdsregler over for udslip ved uheld, herunder oplysninger om forholdsregler ved spild på virksomheden --------------------------------------------------------------------- Brugsanvisningen skal gengive leverandørens anvisning, og det skal desuden  

 oplyses, hvor hjælpemidler m.v. findes, samt evt. telefonnummer til lokale  

 myndigheder i tilfælde af udslip til omgivelserne.
--------------------------------------------------------------------- 7. Håndtering og opbevaring, herunder oplysninger om sikkerhedsforskrifter ved oplagring på  

 virksomheden --------------------------------------------------------------------- Leverandørens anvisninger om særlige krav til temperatur, fugtighed,  

 opbevaring adskilt fra visse stoffer osv. skal anføres.
 Steder for oplagring på virksomheden skal angives.
Eventuelt oplyses om krav til emballage ved omhældning.
Arbejdsgiveren  

 skal, hvor omhældning, ompakning m.v. finder sted, oplyse om kravene til  

 emballagen, herunder om der er emballage, der ikke må bruges.
--------------------------------------------------------------------- 8. Eksponeringskontrol/personlige værnemidler, herunder oplysninger om forholdsregler ved udsættelse for stoffet eller  

 materialet, og om særligt arbejdstøj og personlig værnemidler, samt eventuelt  

 forbud mod enegang --------------------------------------------------------------------- Leverandørbrugsanvisningens oplysninger om eksponeringskontrol  

 (forebyggende foranstaltninger)/personlige værnemidler skal indeholdes i  

 virksomhedens brugsanvisning.
Arbejdsgiveren skal angive alle de  

 foranstaltninger, der skal træffes ved brug.
Leverandøren har opgivet egnede  

 personlige værnemidler.
Arbejdsgiveren skal beskrive, hvilke værnemidler der  

 skal bruges i den aktuelle arbejdssituation (kvalitet og type), og hvor i  

 virksomheden de fås.
 Vær opmærksom på, at det kan være nødvendigt at beskytte sig mod andre  

 stoffer, fx spaltningsprodukter fra opvarmning.
 For kodenummererede produkter skal der angives sikkerhedsforanstaltninger  

 for pågældende arbejde i overensstemmelse med kodenummeret.
--------------------------------------------------------------------- 9. Fysisk-kemiske egenskaber --------------------------------------------------------------------- Leverandørens oplysninger skal gengives.
--------------------------------------------------------------------- 10. Stabilitet og reaktivitet, herunder oplysninger om egenskaber ved opvarmning og brand --------------------------------------------------------------------- Leverandørens oplysninger skal gengives.
--------------------------------------------------------------------- 11. Toksikologiske oplysninger (sundhedsfarlige  

 egenskaber), herunder oplysninger om evt. symptomer ved indtagelse eller optagelse i  

 organismen --------------------------------------------------------------------- Leverandørens oplysninger om sundhedsfarlige egenskaber ved stoffet og  

 materialet skal gengives.
 Der må ikke bruges ord som fx »giftfri« og »ufarlig«.
 Oplysninger som »i koncentrationer over de tilladte  

 grænseværdier«, »ingen fare ved normalt brug«, »ingen  

 fare på grund af de små mængder«, o.l. er misvisende, da afsnittet skal  

 beskrive sundhedsfaren, såfremt der ikke arbejdes forsvarligt med stoffet  

 eller materialet.
--------------------------------------------------------------------- 12. Miljøoplysninger --------------------------------------------------------------------- Leverandørens oplysninger skal gengives.
 Der må ikke bruges ord som fx »miljøvenlig«.
--------------------------------------------------------------------- 13. Bortskaffelse, herunder oplysninger om forholdsregler ved bortskaffelse --------------------------------------------------------------------- Brugsanvisningen skal gengive leverandørens anvisning.
Det skal desuden  

 oplyses, hvor affald skal afleveres, og hvor særlige beholdere er placeret.
--------------------------------------------------------------------- 14. Transportoplysninger --------------------------------------------------------------------- Leverandørens oplysninger skal gengives.
 Arbejdsgiveren skal angive nødvendige foranstaltninger ved intern  

 transport m.v.
--------------------------------------------------------------------- 15. Oplysninger om regulering, herunder oplysninger om fx anvendelsesbegrænsninger, krav om særlig  

 uddannelse, særlige krav til alder m.v.
--------------------------------------------------------------------- Leverandørbrugsanvisningens oplysninger og begrænsninger skal indeholdes i  

 virksomhedens brugsanvisninger, herunder gengivelse af fareetikette med  

 faresymbol m.m.
De eventuelle lovmæssige krav, der er anført i  

 leverandørbrugsanvisningen, som fx anvendelsesbegrænsning for unge under 18  

 år, skal anføres.
--------------------------------------------------------------------- 16. Andre oplysninger, herunder anvendelsesområder på virksomheden --------------------------------------------------------------------- Leverandørens oplysninger gengives.
Anvendelse og eventuelle  

 anvendelsesbegrænsninger i virksomheden samt eventuelle virksomhedskrav til  

 uddannelse og instruktion skal anføres.
 Eksempler:
 Må kun anvendes til anlæg xxx.
 Må ikke bruges af personer, der ikke har fået virksomhedens skriftlige  

 tilladelse.
 Må ikke bruges til maskine xxx.
 Må kun udleveres til og bruges af personer, der har gennemgået  

 virksomhedens uddannelser om xxx.
Brugsanvisning for stoffer og materialer efter arbejdsmiljølovgivningens regler --------------------------------------------------------------------- BAGGRUND:
- §§ 30 og 34 i Lov om arbejdsmiljø - Bekendtgørelse om stoffer og materialer - Bekendtgørelse om epoxyharpikser og isocyanater m.v.
- Bekendtgørelse om asbest - Bekendtgørelse om foranstaltninger til forebyggelse af kræftrisikoen ved  

 arbejde med stoffer og materialer m.v.
- Bekendtgørelse om materialer med indhold af flygtig stoffer herunder  

 organiske opløsningsmidler - Bekendtgørelse om arbejde med kodenummererede produkter - Bekendtgørelse om arbejde med asfaltmaterialer - Bekendtgørelse om indretning af tekniske hjælpemidler --------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
 I At-meddelelse 0.01.1 findes en fortegnelse over gældende At-meddelelser.
