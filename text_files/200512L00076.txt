Fremsat den 16. november 2005 af  

 skatteministeren (Kristian Jensen) Forslag til Lov  

 om ændring af ligningsloven (Skattefrihed for kloakforsyningers udgifter til  

 historiske tjenestemandspensioner) § 1 I lov om påligningen af indkomstskat til staten (ligningsloven),  

 jf. lovbekendtgørelse nr. 887 af 20. september 2005, foretages følgende  

 ændringer:
 1.  

  

 Efter § 7 Y indsættes:
»  

 § 7 Z.  

  

 Ved opgørelsen af den skattepligtige indkomst  

 skal kloakforsyningsselskaber ikke medregne beløb, som selskabet indregner i  

 sine priser som følge af, at selskabet er forpligtet til at refundere en  

 kommune et beløb svarende til den aktuarmæssigt opgjorte værdi af de  

 tjenestemandsforpligtelser, som er optjent forud for selskabets overtagelse  

 af  

 driften af kloakforsyningen, og hvortil kommunen ikke har hensat midler.« § 2 Stk. 1.  

  

 Loven træder i kraft dagen efter  

 bekendtgørelsen i Lovtidende.
 Stk. 2.  

  

 § 1  

 har virkning for indkomståret 2005 og senere indkomstår.
Bemærkninger til lovforslaget Indledning Formålet med lovforslaget er at undgå, at skattereglerne  

 lægger hindringer i vejen for kommuners ønske om at udskille deres  

 kloakforsyning til drift i selskabsform, når kommunen ikke har hensat beløb  

 til  

 dækning af kommende udgifter til tjenestemandspension.
Gældende ret Kloakforsyninger, der drives som en del af den kommunale  

 forvaltning er skattefri efter selskabsskattelovens bestemmelser om  

 skattefrihed for kommuner og kommunale virksomheder.
Ved udskillelse i  

 selskabsform  

 bliver et kloakforsyningsselskab skattepligtigt uanset, at kommunen ejer alle  

 aktierne i selskabet.
Skatteministeriets overvejelser Nogle kommuner har ikke løbende hensat beløb til dækning af  

 tjenestemandsforpligtelser.
I stedet har kommunerne udgiftsført  

 forpligtelserne  

 i takt med de faktiske udbetalinger til tjenestemændene og dermed alene  

 indregnet de faktiske udbetalinger i priserne, hvilket har givet sig udslag i  

 lavere forsyningspriser.
Kommunal udskillelse af kloakforsyningen i selskabsform kan  

 gennemføres ved at tjenestemændene bevare deres ansættelse hos kommunen, der  

 betaler deres løn, pensioner, etc.
Tjenestemændene pålægges at gøre tjeneste  

 i  

 kloakforsyningsselskabet, der løbende betaler kommunen for at låne  

 tjenestemændene.
I forbindelse med udskillelsen bliver  

 kloakforsyningsselskabet  

 pålagt at refundere kommunen beløb svarende til de uafdækkede  

 tjenestemandsforpligtelser, som tjenestemænd tilknyttet kloakforsyningen har  

 optjent inden selskabets overtagelse af driften af kloakforsyningen.
Begrundelsen for selskabets forpligtelse til at betale for  

 de uafdækkede historiske tjenestemandsforpligtelser er, at udgiften skal  

 følge  

 driften af kloakforsyningen, fordi udgiften i sidste ende skal afholdes over  

 forbrugerpriserne.  

 Herved bliver kloakforsyningen fuldt brugerfinansieret.
Selskabet får til  

 gengæld lov til at opkræve udgiften hos forbrugerne over priserne.
På grund af skattepligten kommer kloakforsyningsselskabet  

 til at betale skat af den øgede forbrugerbetaling, der skal dække udgifterne  

 til de pensionsforpligtelser, som tjenestemændene har optjent før selskabets  

 overtagelse  

 af driften.
Selskabet har ikke fradragsret for beløb, der betales til en  

 kommune til dækning af de historiske tjenestemandsforpligtelser.
Skattepligten og den manglende fradragsret bevirker, at  

 selskabet kommer til at betale de historiske tjenestemandsforpligtelser med  

 beskattede midler.
Herved stiger forbrugerpriserne endnu mere, end hvis  

 kommunen  

 havde drevet kloakforsyningen som en del af den kommunale forvaltning under  

 skattefrihed.
Forslaget Det foreslås, at kloakforsyningsvirksomheder ikke skal  

 medregne de historiske pensionsbeløb, som selskabet får lov til at opkræve  

 over  

 forbrugerpriserne, når selskabet er forpligtet til at refundere kommunen  

 beløbet  

 til dækning af uafdækkede historiske tjenestemandsforpligtelser.
Københavns Energi under Københavns Kommune har overfor  

 Skatteministeriet oplyst, at kommunen med udgangen af 2004 har udskilt  

 kloakforsyningen i et selvstændigt selskab.
Dette selskab skal betale  

 kommunens  

 udgifter til dækning af de historiske tjenestemandsforpligtelser.  

 Problemstillingen  

 er derfor aktuel for Københavns Energi fra indkomståret 2005. Lovforslaget  

 foreslås at have virkning fra og med indkomståret 2005.
I forbindelse med el-reformen, hvor el-aktiviteter blev  

 gjort skattepligtige, fik elselskaberne samme mulighed for skattefrit at  

 opkræve beløb til dækning af kommunens udgifter til  

 tjenestemandsforpligtelser,  

 som er optjent i det kommunale el-selskab forud for skattepligten, når  

 kommunen  

 ikke har hensat beløb til dækning af pensionsforpligtelserne.
Dette  

 lovforslag  

 svarer til den bestemmelse, som el-sektoren fik.
Administrative konsekvenser for det offentlige Forslaget har ingen administrative konsekvenser for det  

 offentlige.
Økonomiske konsekvenser for det offentlige Forslaget indebærer, at kloakforsyningsselskaber, som  

 overgår til drift i selskabsform, fritages for skat af den udgift, som  

 selskabet eventuelt pålægges vedrørende dækning af kommunens historiske  

 uafdækkede tjenestemandspensioner for kloakforsyning.
Kloakforsyning drevet i kommunalt regi er i dag fritaget for  

 skat.
Udskillelse af kloakforsyningen i selskabsform medfører skattepligt.  

 Pålægges selskabet at dække kommunens historiske uafdækkede  

 tjenestemandspensioner,  

 vil dette medføre øgede forbrugerpriser.
Da selskabet ikke kan fradrage en  

 eventuel dækning af kommunens historiske tjenestemandspensioner for  

 kloakforsyning, vil skattepligten betyde en yderligere forhøjelse af  

 forbrugerpriserne  

 med skatten.
Der foreligger ikke umiddelbart faste holdepunkter for  

 anvendelsen af ordningen.
Men forudsættes omfanget af uafdækkede  

 tjenestemandspensioner vedrørende kloakforsyning at udgøre i  

 størrelsesordenen  

 650 mio. kr. skønnes skattefritagelsen isoleret set med betydelig usikkerhed  

 at  

 medføre, at der gives afkald på et merprovenu i størrelsesordenen 200 mio.  

 kr.  

 Mindreprovenuet fordeles i takt med, at selskaberne afdækker udgiften til de  

 omtalte tjenestemandspensioner via højere forbrugerpriser.
Såfremt ordningen ikke gennemføres, er det tvivlsomt, om  

 kommunerne vil udskille kloakforsyningen.
Med forslaget stilles såvel staten,  

 kommunerne og selskaberne samt forbrugerne reelt som i dag, for så vidt angår  

 tjenestemandspensionerne vedrørende kloakforsyningen.
Økonomiske konsekvenser for erhvervslivet Forslaget har positive konsekvenser for de  

 erhvervsvirksomheder, som slipper for at betale mere for kloakforsyningen som  

 følge af den skattepligt, der indtræder i forbindelse med  

 selskabsudskillelsen.  

 Herved stilles virksomhederne på samme måde som inden selskabsudskillelsen.
Administrative konsekvenser for erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 forslaget  

 indeholder administrative konsekvenser for erhvervslivet.
Forslaget bør  

 derfor  

 ikke forelægges et af Økonomi- og Erhvervsministeriets virksomhedspaneler.
Administrative og økonomiske konsekvenser for  

 borgerne Lovforslaget har ingen administrative konsekvenser for  

 borgerne.
Lovforslaget har positive konsekvenser for de borgere, som slipper  

 for at betale mere for kloakforsyningen som følge af den skattepligt, der  

 indtræder  

 i forbindelse med selskabsudskillelsen.
Herved stilles borgerne på samme måde  

 som inden selskabsudskillelsen.
Miljømæssige konsekvenser Lovforslaget skønnes ikke at have miljømæssige  

 konsekvenser.
Forholdet til EU-retten I EF-traktatens artikel 87 hedder det, at støtte, som ydes  

 ved hjælp af statsmidler under enhver tænkelig form, og som fordrejer eller  

 truer med at fordreje konkurrencevilkårene ved at begunstige visse  

 virksomheder  

 eller visse produktioner, er uforenelig med fællesmarkedet i det omfang, den  

 påvirker samhandlen mellem medlemsstaterne.
De eksisterende kommunale kloakforsyningsselskaber er i  

 henhold til lovgivningen skattefritaget, dvs. de beskattes ikke af udgifterne  

 til tjenestemandsforpligtelser.
Skattesystemets nuværende opbygning betyder,  

 at  

 de nye selskaber kommer til at betale de historiske  

 tjenestemandsforpligtelser  

 med beskattede midler.
Eksisterende kommunale kloakforsyninger og nye  

 kloakforsyningsselskaber behandles således skattemæssigt forskelligt i  

 forhold  

 til de historiske tjenestemandsforpligtelser.
Lovforslaget giver imidlertid  

 de  

 nye selskaber skattefrihed i forhold til disse forpligtelser.
Forslaget har  

 den  

 konsekvens, at de eksisterende kommunale kloakforsyninger og de nye  

 kloakforsyningsselskaber stilles ens på dette område.
Der er således ikke  

 tale  

 om, at de nye kloakforsyningsselskaber får en økonomisk fordel i forhold til  

 eksisterende kommunale kloakforsyninger.
 Det er på den baggrund Skatteministeriets vurdering, at der  

 ikke vil være tale om støtte, der falder ind under artikel 87, stk. 1.
Sammenfatning af lovforslagets administrative og  

 økonomiske konsekvenser Positive konsekvenser Negative konsekvenser Økonomiske  

 konsekvenser for det offentlige Ingen.
 Lovforslaget skønnes med betydelig usikkerhed at medføre,  

 at der gives afkald på et merprovenu på 200 mio. kr.
Administrative  

 konsekvenser for det offentlige Ingen.
 Ingen.
Økonomiske konsekvenser  

 for erhvervslivet Lovforslaget har positive konsekvenser for erhvervslivet  

 i det omfang der skal betales mindre for kloakforsyningen.
 Ingen.
Administrative  

 konsekvenser for erhvervslivet Ingen.
 Ingen.
Administrative og  

 økonomiske konsekvenser for borgerne Ingen administrative konsekvenser for borgerne.
Forslaget  

 har positive konsekvenser for borgerne i det omfang der skal betales mindre  

 for kloakforsyningen.
 Ingen.
Miljømæssige  

 konsekvenser Ingen.
 Ingen.
Forholdet til  

 EU-retten Det er vurderet, at forslaget ikke indebærer ulovlig  

 statsstøtte.
Høring Lovforslaget har været sendt til høring hos Advokatrådet,  

 Amtsrådsforeningen i Danmark, Arbejderbevægelsens Erhvervsråd, Danmarks  

 Naturfredningsforening, Dansk Byggeri, Dansk Handel & Service, Danske  

 Industri, Den Danske Skatteborgerforening, Foreningen af Statsautoriserede  

 Revisorer, Foreningen Danske Revisorer, Foreningen Registrerede Revisorer,  

 Forsikring og Pension, Frederiksberg Kommune, Håndværksrådet, HK-kommunal,  

 HTS  

  Handel Transport og Serviceerhvervene, Københavns Kommune, Kommunernes  

 Landsforening, Kommunernes Revision, Skattechefforeningen,  

 Skatterevisorforeningen.
De hørte organisationer, som har afgivet  

 høringssvar,  

 har ikke haft bemærkninger til lovforslaget.
 DANVA Dansk Vand og Spildevandsforening støtter  

 lovforslaget med den begrundelse, at det er i medlemmernes interesse, at  

 kommunalbestyrelserne har så stor en frihed som muligt til deres valg af  

 organiseringsform.
Bemærkninger til de enkelte bestemmelser Til § 1 Til nr. 1 Dette lovforslag retter sig mod kloakforsyningsselskaber,  

 som udskilles fra kommuner, der ikke har hensat beløb til dækning af  

 tjenestemandsforpligtelser.
Nogle kommuner har ikke hensat beløb til dækning af  

 kommende tjenestemandspensioner.
I stedet for at hensætte beløb til dækning  

 af  

 fremtidige udgifter til tjenestemandspensioner har kommunerne afholdt  

 udgifterne  

 i takt med de faktiske udbetalinger til tjenestemændene.
 Ved kommuners udskillelse af kloakforsyningen i  

 selskabsform kan kloakforsyningsselskaber blive pålagt at refundere kommunen  

 beløb svarende til de uafdækkede tjenestemandsforpligtelser, som tjenestemænd  

 tilknyttet kloakforsyningen har optjent inden selskabets overtagelse af  

 driften  

 af kloakforsyningen.
Begrundelsen for selskabets forpligtelse til at betale for  

 de uafdækkede historiske tjenestemandsforpligtelser er, at udgiften skal  

 følge  

 driften af kloakforsyningen, fordi udgiften i sidste ende skal afholdes over  

 forbrugerpriserne.  

 Herved bliver kloakforsyningen fuldt brugerfinansieret.
Selskabet får til  

 gengæld lov til at opkræve udgiften hos forbrugerne over priserne.
I nogle kommuner har gruppen af tjenestemænd en høj  

 gennemsnitlig pensionsalder.
Det betyder, at der i takt med at flere ældre  

 tjenestemænd går på pension sker en stigning i udgifterne til pension til  

 tjenestemændene fra kloakforsyningen.
Dette fører til stigende priser for  

 kloakforsyning i den periode, hvor denne generation af tjenestemænd modtager  

 pension.
Med henblik på at udjævne udgifterne til tjenestemandspensionerne  

 har Københavns Energi oplyst, at de ved udskillelsen af kloakforsyningen i  

 København med udgangen af 2004 vil optage et banklån til afvikling af  

 forpligtelsen overfor Københavns Kommune vedrørende de uafdækkede historiske  

 tjenestemandsforpligtelser.
Kloakforsyningsselskabet vil straks starte  

 opkrævningen af udgiften hos forbrugerne ved at indregne udgifterne til  

 banklånet i priserne på kloakforsyningen.
Herved kan opkrævningen af udgiften  

 til de historiske tjenestemandsforpligtelser udjævnes over en længere  

 årrække,  

 hvorved forbrugerpriserne for kloakforsyning udjævnes tilsvarende.
Kloakforsyninger, der drives som en del af den kommunale  

 forvaltning er skattefri efter selskabsskattelovens § 3, stk. 1,  

 nr.  

 2, om skattefrihed for kommuner og kommunale virksomheder.
Ved udskillelse i  

 selskabsform  

 bliver kloakforsyningsselskabet skattepligtigt efter selskabsskattelovens  

 § 1, stk. 1, nr. 1, om skattepligt for indregistrerede  

 aktieselskaber  

 uanset, at kommunen ejer alle aktierne i selskabet.
Ved kommuners udskillelse af kloakforsyningen i  

 selskabsform bevarer tjenestemændene deres ansættelse hos kommunen, der  

 betaler  

 deres løn, pensioner, etc.
Tjenestemændene pålægges at gøre tjeneste i  

 kloakforsyningsselskabet,  

 der løbende betaler kommunen for at låne tjenestemændene.
Kloakforsyningsselskaber har fradragsret for udgifter til  

 løn til de tjenestemænd, som udlånes fra kommunen.
Tilsvarende har selskabet  

 fradragsret for udgifter til den pension, som tjenestemændene optjener efter  

 selskabets overtagelse af driften af kloakforsyningen.
Derimod har selskabet  

 ikke fradragsret for beløb, der betales til kommunen til dækning af kommunens  

 uafdækkede historiske tjenestemandsforpligtelser, fra tiden før selskabets  

 overtagelse af kloakforsyningen.
 Da kloakforsyningsselskabet er skattepligtig af beløb, som  

 selskabet kan opkræve hos forbrugerne til dækning af de historisk optjente  

 tjenestemandsforpligtelser, og der efter de gældende regler ikke er fradrag  

 for  

 udgiften, opstår der skattemæssig asymmetri vedrørende beløbet.
Dette medfører, at kloakforsyningsselskabet kommer til at  

 betale skat af den øgede forbrugerbetaling, der skal dække udgifterne til de  

 pensionsforpligtelser, som tjenestemændene har optjent før selskabets  

 overtagelse  

 af driften.
Det vil derfor være nødvendigt for kloakforsyningsselskabet at  

 opkræve ikke kun udgiften til dækning af de historiske  

 tjenestemandsforpligtelser  

 men også skatten af udgiften.
Dette øger stigningen i  

 kloakforsyningspriserne.
 Det foreslås, at kloakforsyningsvirksomheder ikke skal  

 medregne de historiske pensionsbeløb, som selskabet indregner i  

 forbrugerpriserne, når selskabet er forpligtet til at refundere kommunen  

 beløbet  

 til dækning af kommunens uafdækkede tjenestemandsforpligtelser.
 Skattefriheden er betinget af, at beløbet er indgået i  

 beregningen af årets kloakpriser og dermed indgår i årets opkrævning overfor  

 forbrugerne.  

 Skattefriheden indtræder således i takt med at beløbet skulle have indgået i  

 selskabets skattepligtige indkomstopgørelse, hvis ikke beløbet havde været  

 skattefrit.
Efter bestemmelsen skal der være tale om  

 tjenestemandsforpligtelser, som er optjent forud for selskabets overtagelse  

 af  

 kloakforsyningsdriften.
Skattefriheden omfatter således kun den værdi som de  

 uafdækkede historiske tjenestemandsforpligtelser har på tidspunktet for  

 kloakforsyningsaktieselskabets overtagelse af driften af kloakforsyningen.
 Fastlæggelsen af værdien af de uafdækkede historiske  

 tjenestemandsforpligtelser skal ske ved en aktuarmæssig opgørelse på baggrund  

 af antallet af tjenestemænd og deres pensionsalder på tidspunktet for  

 selskabets  

 overtagelse af driften af kloakforsyningen.
Skattefriheden omfatter derfor ikke beløb, som indregnes i  

 priserne til dækning af de pensionsforpligtelser, som opstår efter selskabets  

 overtagelse af driften.
Dette skyldes, at selskabet efter de gældende regler  

 har fradragsret for løn og løbende udgifter til pension, og der derfor ikke  

 er  

 skattemæssig asymmetri vedrørende disse beløb.
Efter forslaget skal kloakforsyningsselskabet påtage sig en  

 forpligtelse overfor kommunen til at betale udgiften til de uafdækkede  

 historiske tjenestemandsforpligtelser.
Forpligtelsen udgør en gæld for  

 kloakforsyningsselskabet.
Gælden optages i selskabets åbningsbalance og  

 modsvares af et aktiv, der består i en ret for selskabet til at opkræve den  

 aktuarmæssigt opgjorte tjenestemandsforpligtelse hos forbrugerne over  

 kloakpriserne.  

 Aktivet nedskrives i takt med at selskabet skattefrit opkræver beløbet til  

 dækning af de uafdækkede historiske tjenestemandsforpligtelser.
Vælger kloakforsyningsselskabet at optage et banklån og  

 overføre låneprovenuet til kommunen til afvikling af de historiske  

 tjenestemandsforpligtelser overfor kommunen, kan renteudgifterne til  

 nedbringelsen  

 af banklånet ikke opkræves skattefrit hos forbrugerne.
Dette skyldes, at  

 renteudgifterne til banklånet ikke er en del af den aktuarmæssigt opgjorte  

 værdi af tjenestemandsforpligtelserne.
For så vidt angår renteudgifterne til  

 banklånet er der ikke skattemæssig asymmetri, idet selskabet har fradragsret  

 for renteudgifter efter de gældende regler.
Asymmetrien gælder således kun  

 afdragene  

 på gælden.
Der skal være tale om beløb, hvortil kommunen ikke har  

 hensat midler.
Bestemmelsen retter sig således mod den situation, hvor  

 kommunen  

 inden udskillelsen af kloakforsyningen i selskabsform ikke har haft tradition  

 for at hensætte midler til dækning af fremtidige pensionsbetalinger til  

 kommunens tjenestemænd, men i stedet har valgt at afholde pensionsudgifterne  

 efterhånden som forpligtelserne forfalder.
Kloakforsyningsselskaber, som  

 overtager driften fra kommuner, som har valgt delvist at afdække deres  

 tjenestemandsforpligtelser i et pensionsinstitut, kan derfor kun opkræve den  

 uafdækkede del af pensionsforpligtelsen skattefrit.
Til § 2 Det foreslås at lovforslaget træder i kraft dagen efter  

 bekendtgørelsen i Lovtidende.
Det foreslås, at lovforslaget skal have  

 virkning  

 fra og med indkomståret 2005. Hermed får lovforslaget virkning for  

 indkomstopgørelsen  

 for kloakforsyningsselskaber for indkomståret 2005 og senere indkomstår.
For  

 Københavns  

 Energi er konsekvensen, at de nye regler kan anvendes fra  

 kloakforsyningsselskabets første hele indkomstår under skattepligten.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten jf.  

 lovbekendtgørelse nr. 995 af 7. oktober 2004 (ligningsloven) foretages  

 følgende  

 ændringer:
 1.  

  

 Efter § 7 Y indsættes som ny paragraf:
