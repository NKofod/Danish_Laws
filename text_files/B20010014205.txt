Bekendtgørelse om forbud mod privat  

 indførsel af visse animalske fødevarer I medfør af §§ 9, 12 og 22, samt § 43, stk. 2, i lov nr. 351 af 2.  

 juli 1999 om sygdomme og infektioner hos dyr fastsættes:
 § 1. Ved animalske fødevarer forstås  

 i denne bekendtgørelse:
1)	kød og kødvarer, herunder jagtvildt, samt 2)	mælk og mælkeprodukter.
 Stk. 2. Ved privat indførsel forstås i denne  

 bekendtgørelse:
1)	indførsel i forbindelse med indrejse eller i umiddelbar  

 tilknytning til indrejsen til ikke-kommercielt brug, eller 2)	indførsel af pakker til ikke-kommercielt brug.
 § 2. Privat indførsel af animalske  

 fødevarer er forbudt.
 Stk. 2. Stk. 1 gælder dog ikke for privat  

 indførsel af animalske fødevarer fra Færøerne og  

 Grønland.
 § 3. Overtrædelse af § 2, stk. 1, straffes  

 med bøde.
 § 4. Bekendtgørelsen træder i kraft ved  

 bekendtgørelsen i Lovtidende.
