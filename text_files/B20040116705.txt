Bekendtgørelse  

 om filialer af forsikringsselskaber, der er meddelt tilladelse i et land uden  

 for Den Europæiske Union, som Fællesskabet ikke har indgået aftale med på det  

 finansielle område  

1) I medfør af § 1, stk. 3, og § 373, stk. 2, i lov om  

 finansiel virksomhed, jf. lovbekendtgørelse nr. 686 af 25. juni 2004,  

 fastsættes:
Kapitel 1 Anvendelsesområde § 1.  

  

 Denne bekendtgørelse finder anvendelse på forsikringsselskaber, der er  

 meddelt  

 tilladelse i et land uden for Den Europæiske Union, som Fællesskabet ikke har  

 indgået aftale med på det finansielle område, og som ønsker at udøve  

 forsikringsvirksomhed  

 her i landet gennem en filial.
Kapitel 2 Oprettelse af filial § 2.  

  

 Finanstilsynet  

 kan give tilladelse til, at et forsikringsselskab omfattet af § 1 udøver  

 virksomhed  

 her i landet gennem en filial.
Selskabet kan på baggrund af de betingelser,  

 der  

 er fastsat i lov om finansiel virksomhed samt bekendtgørelser udstedt i  

 medfør  

 heraf, få tilladelse til at udøve den form for virksomhed, som selskabet  

 udøver  

 i hjemlandet, hvis 1)  

 	  

 det er hjemlet i  

 international aftale eller 2)  

 	  

 Finanstilsynet  

 skønner, at der indrømmes danske selskaber tilsvarende ret i vedkommende  

 hjemland.
Stk. 2.  


  

 Det er en betingelse for, at et sådant forsikringsselskab kan udøve  

 virksomhed her i landet, at det i sit hjemland er etableret som et  

 aktieselskab  

 eller et gensidigt selskab.
Finanstilsynet kan dispensere fra denne  

 betingelse,  

 hvis selskabet i hjemlandet lovligt udøver forsikringsvirksomhed uden at være  

 et aktieselskab eller et gensidigt selskab.
Stk. 3.  


  

 Oprettelsen af en filial skal anmeldes til Erhvervs- og  

 Selskabsstyrelsen.
Samtidig med anmeldelsen skal ansøgning om tilladelse  

 indgives til  


  

 Finanstilsynet  


.
 Stk. 4.  

  

 Bekendtgørelse  

 om koncession til skadesforsikringsselskaber og bekendtgørelse om koncession  

 til livsforsikringsselskaber finder med de nødvendige tilpasninger anvendelse  

 ved ansøgning om tilladelse.
 § 3.  

  

 Med  

 den i § 2, stk. 3, nævnte ansøgning om oprettelse af en filial skal  

 følge:
1)  

 	  

  

 Officiel  

 erklæring om at selskabet er lovligt bestående i sit hjemland.
Erklæringen  

 skal  

 tillige indeholde oplysning om, hvor længe selskabet har udøvet den anmeldte  

 virksomhed i hjemlandet, og om, hvorvidt der i de sidste 3 år fra de  

 derværende  

 myndigheders side er gjort bemærkninger mod den måde, hvorpå virksomheden er  

 udøvet.
 2)  

 	  

  

 Eksemplarer  

 af selskabets årsrapporter for de 3 sidste regnskabsår.
 3)  

 	  

  

 En  

 af selskabet afgivet erklæring om, at det forpligter sig til i alle af  

 virksomheden her i landet opstående retsforhold at underkaste sig dansk ret  

 og  

 danske domstoles afgørelse.
 4)  

 	  

  

 Den  

 originale fuldmagt for generalagenten.
 5)  

 	  

  

 Bevis  

 for at generalagenten opfylder de i § 5 angivne betingelser.
 6)  

 	  

  

 Et  

 eksemplar af selskabets vedtægter.
 7)  

 	  

  

 En  

 fortegnelse over selskabets bestyrelsesmedlemmer.
 8)  

 	  

  

 Bevis  

 for at selskabet har opfyldt sin forpligtelse efter § 9.
 Stk. 2.  




  

 Finanstilsynet  


  

 kan forlange, at der indsendes en autoriseret oversættelse af de i  

 stk. 1 nævnte bilag.
 § 4.  

  

 Ansøgning om tilladelse skal indeholde en af selskabet udarbejdet driftsplan  

 for den virksomhed, som selskabet agter at udøve her i landet.
 Stk. 2.  


  

 Bekendtgørelse om solvens og driftsplaner for forsikringsselskaber  

 finder med de nødvendige tilpasninger anvendelse ved udarbejdelse af  

 driftsplanen.
 Stk. 3.  


  

 Har Finanstilsynet ikke inden 6 måneder efter modtagelsen af en  

 ansøgning om tilladelse afgivet udtalelse om ansøgningen, kan selskabet  

 indbringe sagen for domstolene.
§ 5.  

  

 Selskabet skal vælge en generalagent til at lede filialen, der ikke kan  

 tegnes  

 uden generalagentens medvirken.
Generalagenten skal have beføjelse til at  

 forpligte virksomheden overfor tredjemand samt til at repræsentere  

 virksomheden  

 i øvrigt, herunder overfor  

 Finanstilsynet  

 og  

 Erhvervs- og Selskabsstyrelsen samt under søgsmål mod virksomheden.
 Stk. 2.  


  

 Et selskab må kun have én generalagent her i landet.
 Stk. 3.  


  

 Generalagenten kan meddele prokura til én eller flere underagenter.
 Stk. 4.  


  

 Generalagenter skal være myndige personer og have bopæl her i landet  

 samt i de sidste 2 år have været bosiddende her i landet.  


  

 Finanstilsynet  


  

 kan  

 dispensere fra kravet om de 2 års bosættelse.
 Stk. 5.  


  

 Et her i landet hjemmehørende aktieselskab, anpartsselskab eller  

 interessentskab kan være generalagent, såfremt generalagenten som sin  

 repræsentant udpeger en person, der opfylder de i stk. 4 nævnte  

 betingelser for at være generalagent.
 § 6.  

  

 Opfylder en generalagent ikke længere betingelserne i § 5, bliver han  

 ude  

 af stand til at udføre sit hverv, frasiger han sig dette eller tilbagekaldes  

 hans fuldmagt, uden at en anden generalagent bliver valgt af selskabet, skal  

 Finanstilsynet,  

 såfremt filialen fortsat skal bestå, ansætte en generalagent, der fungerer,  

 indtil en anden er valgt af selskabet, eller indtil den tidligere  

 generalagent  

 atter kan overtage sit hverv.
§ 7.  

  

 Selskabet skal råde over tilstrækkelig sagkundskab til beregning af  

 forsikringsmæssige hensættelser.
Driver selskabet livsforsikringsvirksomhed  

 her  

 i landet, skal der ved filialen være ansat en ansvarshavende aktuar.  

 Bestemmelserne i § 108, stk. 27, i lov om finansiel virksomhed finder  

 anvendelse  

 for de under 2. pkt. nævnte selskaber.
§ 8.  

  

 Selskaber, som udøver forsikringsvirksomhed her i landet, skal i deres  

 benævnelse på tydelig måde angive selskabets navn, hjemland og egenskab af  

 aktieselskab, gensidigt selskab eller lignende.
Bestemmelserne i § 11,  

 stk. 3 og 4, i lov om finansiel virksomhed finder tilsvarende anvendelse for  

 selskaber omfattet af denne bekendtgørelse.
 Stk. 2.  

  

 Selskabet skal i alle af virksomheden her i  

 landet opstående retsforhold være underkastet dansk ret og danske domstoles  

 afgørelse.
§ 9.  

  

 Selskabet skal her i landet være i besiddelse af midler, som er  

 tilstrækkelige  

 til at modsvare selskabets bruttoforpligtelser hidrørende fra her i landet  

 direkte tegnede forsikringer.
Bekendtgørelse om finansielle rapporter for  

 forsikringsselskaber og tværgående pensionskasser finder anvendelse ved  

 beregning af de forsikringsmæssige hensættelser.
Stk. 2.  


  

 Selskabet skal endvidere her i landet være i besiddelse af midler  

 svarende til kapitalkravet for den forsikringsbestand, der henhører under  

 filialen.
Bekendtgørelse om solvens og driftsplaner for forsikringsselskaber  

 finder anvendelse ved opgørelse af  

 kapitalkravet.
Stk. 3.  


  

 Reglerne om  

 minimumskapitalkravet i § 126 i lov om finansiel virksomhed finder anvendelse  

 for selskaber omfattet af denne bekendtgørelse.
En fjerdedel af  

 minimumskapitalkravet skal dækkes af fondsaktiver registreret i en  

 værdipapircentral  

 eller af indskud i pengeinstitutter eller af andre aktiver, der indlægges i  

 et  

 pengeinstitut.
For pengeinstituttet skal angives navn og registreringsnummer  

 samt det kontonummer, hvorunder aktivet er indlagt i pengeinstituttet.
For  

 fast  

 ejendom, der tilhører selskabet, tinglyses et ejerpantebrev.
 § 10.  

  

 Selskabet må ikke påbegynde forsikringsvirksomhed her i landet, før  

 tilladelse  

 er givet, og registrering er sket.
 Stk. 2.  


  

 For forpligtelser, der forinden registreringen er indgået på  

 filialens vegne, hæfter de, der har indgået forpligtelsen eller har medansvar  

 herfor, solidarisk sammen med selskabet i overensstemmelse med bestemmelsen i  

 § 22, stk. 1, i lov om finansiel virksomhed.
§ 11.  

  

 Har myndighederne i selskabets hjemland, efter at filialen har påbegyndt sin  

 virksomhed her i landet, fremsat nogen bemærkning mod den måde, hvorpå  

 virksomheden udøves, eller er selskabet kommet under konkurs, tvangsakkord  

 eller tilsvarende ordning, eller træder det i likvidation, skal  

 generalagenten  

 straks skriftligt underrette  

 Finanstilsynet  

 derom.
Disse forhold skal endvidere oplyses som en tilføjelse til selskabets  

 navn.
Kapitel 3 Regnskabsindberetning og investeringsregler  

 m.v.
§ 12.  

  

 Inden 6 måneder efter hvert regnskabsårs udløb skal generalagenten ved  

 benyttelse af de af  

 Finanstilsynet  

 hertil  

 udarbejdede skemaer fremsende indberetning om selskabets virksomhed her i  

 landet til  

 Finanstilsynet.
Indberetningen skal  

 tillige indeholde oplysning om filialens økonomiske situation og om  

 størrelsen  

 af kapitalkravet.  

 Finanstilsynet  

 kan bestemme,  

 at de bestemmelser om revision, der gælder for forsikringsselskaber med  

 vedtægtsmæssigt hjemsted her i landet, helt eller delvist finder anvendelse  

 på  

 filialen.
Filialens indberetning m.v. skal være attesteret af en  

 statsautoriseret  

 revisor.
 Stk. 2.  


  

 Inden 1 måned efter at selskabets årsrapport er endeligt vedtaget,  

 skal generalagenten i to eksemplarer indsende årsrapporten med  

 revisionspåtegning.
 Stk. 3.  


  

 Finanstilsynet  


  

 kan kræve  

 de yderligere oplysninger, som i hvert enkelt tilfælde er nødvendige til  

 bedømmelse af årsrapporten og selskabets virksomhed.
 Stk. 4.  


  

 Finanstilsynet  


  

 videregiver  

 den ene af de i stk. 2 nævnte årsrapporter til Erhvervs- og  

 Selskabsstyrelsen,  

 hvor årsrapporten er offentlig tilgængelig efter de af styrelsen fastsatte  

 regler.
 § 13.  

  

 Udøver selskabet direkte livsforsikringsvirksomhed her i landet, skal den i  

 § 12, stk. 1, nævnte indberetning indeholde følgende:
 1)  

 	  

 En summarisk  

 angivelse af forsikringssummerne for de under filialen hørende direkte  

 tegnede  

 livsforsikringer, som var i kraft ved udløbet af sidste regnskabsår.
 2)  

 	  

 En angivelse af de  

 forsikredes antal og årspræmie.
 3)  

 	  

 En beregning af  

 livsforsikringshensættelserne tillige med oplysninger, som sætter  

 Finanstilsynet i stand til at kontrollere disse beregningers rigtighed.  

 Bekendtgørelse  

 om finansielle rapporter for forsikringsselskaber og tværgående  

 pensionskasser  

 finder anvendelse ved beregning af livsforsikringshensættelserne.
 4)  

 	  

 En angivelse af  

 summen af de i det sidst forløbne regnskabsår indgåede præmier.
 5)  

 	  

 Det beløb, som af  

 selskabet er ydet i lån mod pant i de under filialen hørende forsikringer  

 inden  

 for deres genkøbsværdi.
Stk. 2.  


  

 Aktiver svarende til de forsikringsmæssige hensættelser skal  

 anbringes og registreres i overensstemmelse med reglerne i §§ 159-164 og  

 §  

 167 i lov om finansiel virksomhed.
Værdien af de registrerede aktiver opgøres  

 efter de værdiansættelsesregler, der er fastsat i bekendtgørelse om  

 finansielle  

 rapporter for forsikringsselskaber og tværgående pensionskasser.
 Stk. 3.  


  

 Reglerne om kongruens i bekendtgørelse om kongruens og lokalisering  

 finder anvendelse på de aktiver, der modsvarer de forsikringsmæssige  

 hensættelser.
 § 14.  

  

 Udøver selskabet direkte skadesforsikringsvirksomhed her i landet, skal den i  

 § 12, stk. 1, nævnte indberetning være ledsaget af en beregning af  

 de  

 forsikringsmæssige hensættelser for den under filialen hørende  

 forsikringsbestand.
Stk. 2.  


  

 Beregningen af de forsikringsmæssige hensættelser skal være ledsaget  

 af en opstilling over de aktiver, som er bestemt til dækning af de  

 forsikringsmæssige  

 hensættelser og de aktiver, der modsvarer indgåede præmier, hvor  

 forsikringsperioden først påbegyndes efter regnskabsårets afslutning Stk. 3.  


  

 Bestemmelsen i § 13, stk. 2, finder tilsvarende anvendelse  

 for selskaber omfattet af stk. 1.  


  

 Finanstilsynet  


  

 kan dispensere fra kravet om registrering.
 Stk. 4.  


  

 Reglerne om kongruens i bekendtgørelse om kongruens og lokalisering  

 finder anvendelse på de aktiver, der modsvarer de forsikringsmæssige  

 hensættelser m.v.
§ 15.  

  

 Aktiverne i henhold til § 9, stk. 3, skal udelukkende tjene som  

 sikkerhed for opfyldelse af forpligtelser ifølge de under filialen hørende  

 direkte forsikringskontrakter samt til dækning af beløb, som selskabet er  

 forpligtet til at udrede efter lov om finansiel virksomhed, derunder også  

 bøder.
Aktiverne anses for givet i håndpant for de nævnte forpligtelser, idet  

 Finanstilsynet  

 er håndpanthaver på samtlige de berettigedes vegne.
Den enkelte forsikrede  

 kan  

 kun kræve sig fyldestgjort for et forfaldent forsikringskrav i den  

 udstrækning,  

 Finanstilsynet  

 anser det forsvarligt under  

 hensyn til, at aktiverne også tjener til sikkerhed for selskabets  

 forpligtelser  

 over for de øvrige forsikrede.
Kapitel 4 Påbud om nødvendige foranstaltninger og  

 tilbagekaldelse af tilladelse § 16.  

  

 Finanstilsynet  

 påbyder selskabet inden for en af tilsynet fastsat frist at foretage de  

 foranstaltninger, der skønnes nødvendige, såfremt 1)  

 	  

  

 selskabet  

 ikke overholder lov om finansiel virksomhed samt forskrifter udstedt i medfør  

 heraf, 2)  

 	  

  

 den  

 måde, hvorpå selskabets midler er anbragt, ikke er betryggende, 3)  

 	  

  

 selskabets  

 økonomiske stilling er således forringet, at de forsikredes interesser er  

 udsat  

 for fare, 4)  

 	  

  

 selskabet  

 ikke har hensat tilstrækkelige beløb til dækning af forsikringsmæssige  

 forpligtelser, 5)  

 	  

  

 et  

 livsforsikringsselskab afviger fra det for selskabets virksomhed gældende  

 grundlag, 6)  

 	  

  

 Finanstilsynet  


  

 ikke  

 finder det i nr. 5 nævnte grundlag for betryggende, eller 7)  

 	  

  

 det  

 viser sig, at de til dækning af hensættelserne henlagte midler ikke er  

 betryggende.
 Stk. 2.  


  

 Viser indberetningen om selskabets virksomhed her i landet en  

 forringelse af filialens økonomiske stilling i forhold til den udarbejdede  

 driftsplan, træffer  


  

 Finanstilsynet  


  

 bestemmelse om de nødvendige foranstaltninger og kan herunder  

 kræve, at der udarbejdes en ny driftsplan.
Stk. 3.  


  

 Er de foreskrevne foranstaltninger ikke truffet inden den givne  

 frist, og skønnes undladelsen at medføre fare for de forsikredes interesser,  

 kan  


  

 Finanstilsynet  


  

 ansætte en anden generalagent og bemyndige denne til at afvikle  

 selskabets virksomhed her i landet.
Reglerne i kapitel 16 og 17 i lov om  

 finansiel virksomhed finder med de afvigelser, som filialforholdet  

 nødvendiggør, anvendelse.
Generalagenten kan inddrage alle de under filialen  

 hørende aktiver under afviklingen af virksomheden.
 Stk. 4.  


  

 Som led i de i stk. 1 og 2 nævnte foranstaltninger kan  


  

 Finanstilsynet  


  

 forbyde  

 selskabet at råde over dets aktiver eller begrænse dets rådighed herover.  

 § 167, stk. 6 og 7, i lov om finansiel virksomhed finder  

 tilsvarende  

 anvendelse.
§ 17.  

  

 Finanstilsynet  

 kan helt eller delvist tilbagekalde forsikringsselskabets tilladelse, hvis 1)  

 	  

  

 selskabet  

 ikke længere opfylder betingelserne for at få tilladelse, eller 2)  

 	  

  

 selskabet  

 groft tilsidesætter de forpligtelser, der påhviler det i henhold til lov om  

 finansiel virksomhed samt forskrifter udstedt i medfør heraf.
 Stk. 2.  


  

 Ved tilbagekaldelse af et selskabs tilladelse træffer  


  

 Finanstilsynet  


  

 beslutning  

 om, hvorvidt forsikringsselskabet skal søge forsikringsbestanden overdraget  

 til  

 et eller flere forsikringsselskaber, der udøver forsikringsvirksomhed her i  

 landet, eller selskabet på anden måde skal søge forsikringsbestanden  

 afviklet.  

 For selskaber, der udøver livsforsikringsvirksomhed, kan  


  

 Finanstilsynet  


  

 beslutte,  

 at forsikringsbestanden tages under administration i overensstemmelse med  

 kapital 17 i lov om finansiel virksomhed.
 Stk. 3.  


  

 Finanstilsynet  


  

 kan i forbindelse  

 med tilbagekaldelse af et selskabs tilladelse forbyde selskabet at råde over  

 dets aktiver eller begrænse dets rådighed herover. § 167, stk. 6 og  

 7,  

 i lov om finansiel virksomhed finder tilsvarende anvendelse.
Kapitel 5 Overdragelse af forsikringsbestande § 18.  

  

 Vil et selskab overdrage hele den under filialen hørende forsikringsbestand  

 eller en bestemt del af denne til et andet selskab, der udøver  

 forsikringsvirksomhed af den pågældende art her i landet, kan  

 Finanstilsynet  

 tillade overdragelsen. § 233 i lov om finansiel virksomhed finder anvendelse  

 ved overdragelsen.
 Stk. 2.  

  

 Såfremt det  

 overtagende selskab er etableret i et andet land inden for Den Europæiske  

 Union  

 eller i et land, som Fællesskabet har indgået aftale med på det finansielle  

 område, skal tilsynsmyndigheden i det land, hvor selskabet har sit  

 vedtægtsmæssige hjemsted, bekræfte, at selskabet under hensyn til  

 overdragelsen  

 opfylder kapitalkravet.
Kapitel 6 Afvikling af filialen § 19.  

  

 Filialen slettes af Erhvervs- og Selskabsstyrelsen, når 1)  

 	  

 selskabet gør  

 anmeldelse om, at det ønsker filialen slettet, medmindre  

 Finanstilsynet  

 finder, at filialen under hensyntagen til ikraftværende, direkte tegnede  

 forsikringer under filialen bør opretholdes, 2)  

 	  

  

 filialen  

 er uden generalagent og denne mangel ikke afhjælpes inden en af  


  

 Finanstilsynet  


  

 fastsat frist, medmindre  


  

 Finanstilsynet  


  

 finder det nødvendigt at ansætte en generalagent, eller 3)  

 	  

  

 filialens  

 forretning er afviklet i medfør af § 16 eller § 17.
 Stk. 2.  


  

 Aktiverne i henhold til § 9, stk. 3, frigives, når en i henhold  

 til § 2 meddelt tilladelse er tilbagekaldt og selskabet godtgør, at  

 samtlige de i § 15 nævnte forpligtelser er opfyldt, eller at det har  

 stillet sådan sikkerhed for opfyldelsen af disse, som  


  

 Finanstilsynet  


  

 finder  

 betryggende.
Kapitel 7 Særlige bestemmelser vedrørende  

 skadesforsikringsselskaber med vedtægtsmæssigt hjemsted i Schweiz § 20.  

  

 Finanstilsynet  

 kan give tilladelse til, at et forsikringsselskab, der har sit  

 vedtægtsmæssige  

 hjemsted i Schweiz, og som lovligt udøver skadesforsikringsvirksomhed i  

 Schweiz, kan udøve virksomhed her i landet gennem en filial.
Selskabet kan på  

 baggrund af de betingelser, der er fastsat i lov om finansiel virksomhed samt  

 bekendtgørelser udstedt i medfør heraf, få tilladelse til at udøve den form  

 for  

 virksomhed, som selskabet udøver i hjemlandet.
 Stk. 2.  


  

 Er det i stk. 1 nævnte forsikringsselskab ikke etableret som et  

 aktieselskab eller et gensidigt selskab i sit hjemland, kan selskabet uanset  

 bestemmelsen i § 2, stk. 2, udøve virksomhed her i landet, såfremt det  

 er  

 etableret i overensstemmelse med lovgivningen i selskabets hjemland, således  

 som denne lovgivning er harmoniseret ved art. 8, stk. 1, litra a, og art. 30,  

 stk. 4, i rådsdirektiv nr. 73/239/EØF af 24. juli 1973.
 Stk. 3.  


  

 I stedet for de i § 3, stk. 1, nr. 1 og 8, nævnte bilag  

 skal det i stk. 1 nævnte forsikringsselskab fremlægge et  

 solvenscertifikat, der er udstedt af de kompetente myndigheder i Schweiz.
Stk. 4.  


  

 Selskabets generalagent skal være myndig og have bopæl her i landet  

 og tillige enten have indfødsret i Schweiz, eller i de sidste 2 år have været  

 bosiddende her i landet.
Finanstilsynet kan dispensere fra kravet om 2 års  

 bosættelse.
 Stk. 5.  


  

 Bestemmelsen i stk. 4 gælder tillige for de i § 5,  

 stk. 5, nævnte personer.
 § 21.  

  

 Bestemmelserne  

 i § 9, stk. 2 og 3, finder ikke anvendelse for de i § 20  

 omhandlede forsikringsselskaber.
 § 22.  

  

 §  

 14, stk. 3, 2. pkt., om registrering af aktiver til dækning af de  

 forsikringsmæssige hensættelser m.v. finder ikke anvendelse på selskaber, der  

 er omfattet af § 20, stk. 1, og som udøver skadesforsikringsvirksomhed her i  

 landet.
 Stk. 2.  

  

 Registrering  

 skal dog finde sted, hvis selskabet har tilladelse til at udøve lovpligtig  

 arbejdsskadeforsikring eller hvor registrering foreskrives i medfør af § 16,  

 stk. 4, eller § 17, stk. 3, som en foranstaltning over for selskaber, der  

 ikke  

 overholder § 9, stk. 1.
Kapitel 8 Særlige bestemmelser vedrørende  

 forsikringsselskaber med vedtægtsmæssigt hjemsted i visse dele af det øvrige  

 udland samt livsforsikringsselskaber med vedtægtsmæssigt hjemsted i Schweiz § 23.  

  

 De  

 midler, som i henhold til § 9, stk. 2, 1. pkt., skal være til stede her i  

 landet, skal mindst udgøre halvdelen af  

 minimumskapitalkravet for selskaber med vedtægtsmæssigt hjemsted her i  

 landet, hvis et forsikringsselskab, der har sit hjemsted uden for Den  

 Europæiske Union, eller uden for lande, som Fællesskabet har indgået aftale  

 med, enten 1)  

 	  

  

 har  

 hjemsted i et land, som er medlem af Organisationen for Økonomisk Samarbejde  

 og  

 Udvikling (OECD), og som har gennemført organisationens rekommandationer om  

 beregning af en solvensmargen for forsikringsselskaber og om basiskapitalens  

 størrelse, 2)  

 	  

  

 har  

 hjemsted i et land, som ifølge traktatmæssig aftale eller ifølge hidtidig  

 praksis ligestilles med et land, der har opfyldt betingelserne i nr. 1),  

 eller 3)  

 	  

  

 den  

 30. september 1975 var berettiget til at udøve virksomhed her i landet.
 Stk. 2.  


  

 Halvdelen af det i henhold til stk. 1 tilladte  

 minimumskapitalkrav skal dækkes af aktiver i overensstemmelse med § 9,  

 stk. 3.
Kapitel 9 Straffebestemmelser § 24.  

  

 Overtrædelse af § 7, § 10, stk. 1, § 11 og § 12,  

 stk. 1 og 2, straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 10 Ikrafttræden § 25.  

  

 Bekendtgørelsen træder i kraft den 1. januar 2005.
 Stk. 2.  


  

 Samtidig ophæves bekendtgørelse nr. 925 af 16. november 2002 om  

 filialer af udenlandske forsikringsselskaber.
Finanstilsynet, den 1. december 2004 Henrik Bjerre-Nielsen /Hanne Faurholdt 1)  

 Bekendtgørelsen indeholder bestemmelser, der gennemfører dele af Rådets  

 første  

 direktiv 73/239/EØF af 24. juli 1973 om samordning af de administrativt eller  

 ved lov fastsatte bestemmelser om adgang til udøvelse af  

 direkte forsikringsvirksomhed bortset fra  

 livsforsikring, (EF-Tidende 1973 nr.
L 228, s. 3), Rådets første direktiv  

 79/267/EØF af 5. marts 1979 om samordning af de administrativt og ved lov  

 fastsatte bestemmelser om adgang til og udøvelse af direkte livsforsikring,  

 (EF-Tidende 1979 nr.
L 63, s. 1), Rådets direktiv 91/371/EØF af 20. juni 1991  

 om gennemførelse af aftalen mellem Det Europæiske Fællesskab og Schweiz om  

 direkte forsikring bortset fra livsforsikring (EF-Tidende 1991 nr.
L 205, s.  

 48), Rådets direktiv 92/49/EØF af 18. juni 1992 om samordning af love og  

 administrative bestemmelser vedrørende direkte forsikringsvirksomhed bortset  

 fra livsforsikring og om ændring af direktiv 73/239/EØF og 88/357/EØF,  

 (EF-Tidende 1992 nr.
L 228, s. 1) og Rådets direktiv 92/96/EØF af 10.  

 november  

 1992 om samordning af love og administrative bestemmelser vedrørende direkte  

 livsforsikringsvirksomhed og om ændring af direktiv 79/267/EØF og 90/619/EØF  

 (EF-Tidende 1992 nr.
L 360, s. 1).
