Den 5. december 1989 undertegnedes i Bryssel en overenskomst mellem Danmark og Angola om konsolidering af Angolas statsgaranterede gæld til Danmark.
Overenskomsten er i overensstemmelse med de retningslinier for restrukturering af Angolas gæld (Agreed Minute on the Consolidation of the Debt of thePeople's Republic of Angola), om hvilke der blev tilvejebragt enighed under multilaterale forhandlinger, som fandt sted i Paris den 20. juli 1989.
Konsolideringsprocenten er aftalt til 100 for afdrag og renter, der  

 forfalder i perioden 1. juli 1989 til 30. september 1990, hidrørende fra  

 kontrakter, der er garanteret af Eksportkreditrådet, og som er indgået før  

 den 31. december 1986 med en kredittid på over et år.
Den samme konsolidering  

 gælder også ubetalte gældsposter (arrears) pr. 30. juni 1989. Endvidere  

 konsolideres moratorierenter med 100 %, som forfalder i tiden fra 1. juli  

 1989 til 31. december 1989, og 50 % af moratorierenter forfaldende fra 1.  

 januar 1990 til 30. september 1990. Tilbagebetalingerne skal finde sted i 8  

 lige store rater fra 30. september 1990 til 31. marts 2000. Aftalen  

 medinddrager også afdrag, der forfalder i konsolideringsperioden, stammende  

 fra et udviklingslån ydet til Angola i 1981.
I overenskomsten med Angola udgør konsolideringen - udtrykt i dansk mønt -  

 ca. 100 millioner DKK.
Kronebeløbene forrentes fra 1. januar 1990 med 10,50 %  

 p.a., og for DEM kontrakterne aftaltes en variabel rente på 6 måneder LIBOR  

 (London Inter Bank Offered Rate) plus 7/16 %.
