Betænkning afgivet af Social-, Indenrigs- og Børneudvalget den 17. maj 2018 Betænkning over Forslag til lov om ændring af lov om kommunernes styrelse, lov om kommunale og regionale valg og regionsloven (Bindende kommunale folkeafstemninger) [af økonomi- og indenrigsministeren (Simon Emil Ammitzbøll-Bille)]:
1. Ændringsforslag Økonomi- og indenrigsministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 21. marts 2018 og var til 1. behandling den 12. april 2018. Lovforslaget blev efter 1. behandling henvist til behandling i Social-, Indenrigs- og Børneudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 6. februar 2018 dette udkast til udvalget, jf.
SOU alm. del  bilag 155. Den 21. marts 2018 sendte økonomi- og indenrigsministeren de indkomne høringssvar og et notat herom til udvalget.
3. Indstillinger Et flertal i udvalget (udvalget med undtagelse af RV) indstiller lovforslaget til vedtagelse med de stillede ændringsforslag.
Et mindretal i udvalget (RV) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af økonomi- og indenrigsministeren, tiltrådt af udvalget:
 1) I den under nr. 1 foreslåede § 9 d ændres i 2. pkt. »kommunalbestyrelsens beslutning efter stk. 1« til: »dens afholdelse«.
[Sproglig præcisering] Til § 2 2) I det under nr. 2 foreslåede kapitel 11 a ændres i  § 105 h, stk. 3, »den kommunalbestyrelse« til: »kommunalbestyrelsen i den kommune«.
[Sproglig præcisering] 3) I det under nr. 2 foreslåede kapitel 11 a indsættes i § 105 j, stk. 3, 1. pkt., efter »regler fastsat i medfør af § 105 i, stk.«: »6.« [Indsættelse af stykkeangivelse] Bemærkninger Til nr. 1 Det fremgår af den i lovforslaget foreslåede § 9 d i lov om kommunernes styrelse, at er der afholdt folkeafstemning efter §§ 9 b og 9 c, kan kommunalbestyrelsen ikke træffe en beslutning i strid med resultatet af folkeafstemningen i kommunalbestyrelsens funktionsperiode uden at afholde en ny folkeafstemning efter §§ 9 b og 9 c om den pågældende beslutning.
Dette gælder dog ikke, hvis resultatet af folkeafstemningen efter dens afholdelse kommer i strid med lovgivningen eller en afgørelse, eller hvis den beslutning, der holdes folkeafstemning om, efter kommunalbestyrelsens beslutning efter stk. 1 bliver omfattet af § 9 b, stk. 2, nr. 1 eller 5.
 Med ændringsforslaget præciseres § 9 d, 2. pkt., således, at det i bestemmelsen fastsættes, at begrænsningen i 1. pkt. dog ikke gælder, hvis resultatet af folkeafstemningen efter dens afholdelse kommer i strid med lovgivningen eller en afgørelse, eller hvis den beslutning, der holdes folkeafstemning om, efter dens afholdelse bliver omfattet af undtagelsesgrundene i § 9 b, stk. 2, nr. 1 eller 5.
 Bliver den beslutning, der holdes folkeafstemning om, forud for dens afholdelse, men efter kommunalbestyrelsens beslutning om at udskrive en folkeafstemning efter den foreslåede § 9 b, stk. 1, omfattet af undtagelsesgrundene i § 9 b, stk. 2, nr. 1 eller 5, vil denne situation være reguleret af den foreslåede § 9 b, stk. 8, i lov om kommunernes styrelse.
Der er alene tale om en sproglig præcisering af bestemmelsens indhold.
Med ændringen bringes bestemmelsen i overensstemmelse med indholdet af bemærkningerne til § 9 d.
Til nr. 2 Det fremgår af det i lovforslaget foreslåede § 105 h, stk. 3, i lov om kommunale og regionale valg, at brevstemmeafgivning på sygehuse efter § 60, stk. 1, kun kan finde sted på sygehuse beliggende i den region, hvor kommunen er beliggende, og i andre regioner efter aftale med vedkommende regionsråd og den kommunalbestyrelse, hvor folkeafstemningen afholdes.
 Med ændringsforslaget præciseres § 105 h, stk. 3, således, at det i bestemmelsen fastsættes, at brevstemmeafgivning på sygehuse efter § 60, stk. 1, kun kan finde sted på sygehuse beliggende i den region, hvor kommunen er beliggende, og i andre regioner efter aftale med vedkommende regionsråd og kommunalbestyrelsen i den kommune, hvor folkeafstemningen afholdes.
 Der er alene tale om en sproglig præcisering af bestemmelsens indhold, således at formuleringen af bestemmelsen svarer til formuleringerne i tilsvarende bestemmelser, f.eks. § 105 h, stk. 5.
Til nr. 3 Det fremgår af det i lovforslaget foreslåede § 105 j, stk. 3, i lov om kommunale og regionale valg, at for hvert afstemningsområde foretager valgbestyrelsen en ny optælling og bedømmelse af de afgivne stemmer efter § 105 i, stk. 1, 3. pkt., og stk. 2, og regler fastsat i medfør af »§ 105 i, stk.«.
Med ændringsforslaget indsættes i bestemmelsens sidste led en henvisning til regler fastsat i medfør af § 105 i, stk. 6. Det fremgår af bemærkningerne til bestemmelsen, at det er lov om kommunale og regionale valg § 105 i, stk. 6, bestemmelsen skal henvise til.
Med ændringsforslaget indsættes således alene en manglende stykkeangivelse i bestemmelsen.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Martin Geertsen (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Orla Østerby (KF) Karen J.
Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) fmd.
Julie Skovsby (S) Yildiz Akdogan (S) Jakob Sølvhøj (EL) Pernille Skipper (EL) Torsten Gejl (ALT) Marianne Jelved (RV) Marlene Borst Hansen (RV) Trine Torp (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
