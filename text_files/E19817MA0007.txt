udenlandske lejere Et selskab udøver grossistvirksomhed med udlejningsformidling af danske  

 sommerhuse til udenlandske lejere via udenlandske bureauer.
Virksomheden  

 består i, at selskabet indgår aftaler med sommerhusejere her i landet,  

 hvorefter dispositionsretten over sommerhusene for et år ad gangen helt og  

 holdent overdrages til selskabet med henblik på formidling af udlejning.  

 Sommerhusene stilles herefter af selskabet gennem såkaldte allotmentsaftaler  

 en bloc til disposition for udenlandske rejsebureauer og bilorganisationer i  

 nærmere aftalte perioder med henblik på udlejning til turister, eventuelt via  

 lokale (udenlandske) udlejningsbureauer.
Nævnet traf afgørelse om, at den omhandlede grossistvirksomhed omfattes af  

 afgiftspligten efter lovens § 2, stk. 2. Det var i denne forbindelse uden  

 betydning, at der ikke fra selskabets side finder nogen direkte provisions-  

 eller salærberegning sted over for sommerhusejerne.
Ingen af  

 undtagelsesbestemmelserne i § 2, stk. 3, kunne efter nævnets opfattelse finde  

 anvendelse.
 Nævnet bemærkede sig specielt 6. momsdirektivs artikel 9, stk. 2, litra  

 a), hvorefter beskatningsstedet vedrørende fast ejendom i alle EF-landene er  

 det sted, hvor ejendommen er beliggende.
