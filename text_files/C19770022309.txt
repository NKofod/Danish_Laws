 Ved lov nr. 110 af 30. marts 1977 er gennemført visse ændringer af  

 lov om boligbyggeri (bekendtgørelse nr. 317 af 31. maj 1976). Ændringerne  

 trådte i kraft den 1. april 1977.
 Lov nr. 83 af 19. marts 1975 om boligbyggeri med senere ændringer  

 er herefter optrykt som lovbekendtgørelse nr. 357 af 23. juni 1977.
Retningslinierne for projektering, udførelse og finansiering af  

 almennyttigt nybyggeri er uændrede.
Disse retningslinier er der nærmere  

 redegjort for i boligministeriets cirkulære af 4. juni 1975 om støtte til  

 almennyttigt nybyggeri m.v.
Dette cirkulære gælder derfor fortsat, alene med  

 de ændringer, der følger af lov nr. 110 af 30. marts 1977, og som der er  

 redegjort for i dette cirkulære.
 Endvidere omhandlere cirkulæret nogle bemærkninger om regulering af  

 udgiftsrammerne for det almennyttige boligbyggeri, boligernes størrelse samt  

 om fremgangsmåden ved opførelse af byggeri med forskellige  

 finansieringsformer m.v.
 Det foreliggende cirkulære indeholder endelig en redegørelse for nogle nye  

 bestemmelser i boligministeriets bekendtgørelse nr. 175 af 29. april 1977 om  

 ændring af bekendtgørelse om almennyttig boligvirksomhed.
1 . De ændringer af boligbyggeriloven, som blev gennemført ved  

 loven af 30. marts 1977, tager sigte på at sikre et almennyttigt nybyggeri af  

 7.000 lejligheder om året i de kommende år.
Dette mål er søgt nået ved en  

 ændring af finansieringsreglerne i boligbyggeriloven af 19. marts 1975.  

 Herudover indeholdt loven nogle bestemmelser om ændret finansiering af  

 opførelsesudgifterne ved boligbebyggelsen »Brøndby Strand«.
Disse  

 bestemmelser er ikke omtalt i dette cirkulære.  Ændrede  

 finansieringsregler for almennyttigt nybyggeri.
 2 . Efter boligbyggeriloven af 19. marts 1975 finansieres det  

 almennyttige nybyggeri delvis ved tilvejebringelse af en rente- og afdragsfri  

 grundkapital på mindst 26 pct. af ejendommens værdi.
 Der er ikke ved loven af 30. marts 1977 sket nogen ændring af   

 størrelsen af denne grundkapital, men der er foretaget ændring af  

 bestemmelserne om tilvejebringelsen af den nødvendige kapital.
Landsbyggefondens eget bidrag til grundkapitalen er nedsat fra 8  

 pct. til 7 pct.
Til gengæld er kommunens bidrag forhøjet med 1 pct.,  

 nemlig fra 5 pct. til 6 pct.
Statens bidrag på 10 pct. er uændret, det  

 samme gælder beboerindskuddet på 3 pct.
 Efter lovændringen af 30. marts 1977 tilvejebringes grundkapitalen i  

 almennyttigt byggeri således:
3 . Statens andel af grundkapitalen er som nævnt ikke  

 ændret, men udgør stadig 10 pct.
Statens medvirken i øvrigt ved finansiering  

 af nybyggeriet (statsgaranti og rentesikring) er ligeledes uændret.
4 . For at sikre et et almennyttigt boligbyggeri på indtil 7.000  

 lejligheder om året er landsbyggefondens bidrag til grundkapitalen som  

 nævnt nedsat fra 8 pct. til 7 pct.
Fonden er efter loven forpligtet  

 til at fremskaffe de midler, der er nødvendige for at sikre et almennyttigt  

 af denne størrelse.
 Det fremgår af ændringsloven af 30. marts 1977, at et beløb på indtil 50  

 mio. kr. årligt kan anses for tilvejebragt af de indskud, der indbetales til  

 fonden i henhold til boligbyggerilovens § 21  

 (»normaliseringsbidragene«). De resterende midler skal opkræves af  

 fonden i henhold til bestemmelserne i boligbyggerilovens § 22, d.v.s. som  

 indskud fra almennyttige afdelinger, der er taget i brug før den 1. januar  

 1965.
5 . For kommunerne indebærer loven af 30. marts 1977, at  

 den kommunale andel af grundkapitalen i nyt byggeri er forhøjet fra 5 pct.  

 til 6 pct. af byggeriets værdi.
Det bemærkes, at Hovedstadsrådet ved byggeri  

 i hovedstadsområdet deltager i finansieringen med halvdelen af kommunens  

 bidrag.
 De ændrede finansieringsregler finder anvendelse på projekter, til hvis  

 gennemførelse boligministeriet efter den. 1. april 1977 giver tilsagn om  

 statsgaranti og rentesikring (på grundlag af skema 1).
 Da der til boligminsteriet er indsendt projekter, hvor kommunalbestyrelsen  

 har vedtaget at stille udlånsmidler til rådighed i henhold til de  

 bestemmelser, der gjaldt før den 1. april 1977, skal man henlede  

 opmærksomheden på, at det er en forudsætning for tilsagn om statsstøtte, at  

 kommunen (og Hovedstadsrådet) forhøjer sit lån i overensstemmelse med det  

 foran anførte.
 Boligministeriet har optaget en bemærkning herom i de støttetilsagn, der  

 er meddelt efter den 1. april 1977.
6 . Det er - som hidtil - en betingelse for støtte til  

 almennyttigt nybyggeri, at den samlede anskaffelsessum pr.  

 kvadratmeter bruttoetageareal ikke overstiger bestemte, af boligministeriet  

 fastsatte, beløb (rammebeløb). Der henvises herved til boligministeriets  

 cirkulære af 4. juni 1975 om støtte til almennyttigt nybyggeri m.v., pkt. 38.  

 Det fremgår heraf tillige, at regulering af rammebeløbene sker  

 kvartalsvis på grundlag af det officielle byggeomkostningsindeks for  

 montagebyggeri, og at der hvert år pr. 1. april foretages en justering  

 af rammebeløbene, der tager hensyn til en række nærmere angivne forhold.
De  

 justerede rammebeløb offentliggøres i Statstidende den 1. tirsdag i juni  

 måned.
Ved offentliggørelsen af rammebeløbene pr. 1. april 1977 blev det  

 tilkendegivet, at nye - eventuelt lavere - rammebeløb ville blive  

 fastsat pr. 1. oktober 1977. Dette skal ses på baggrund af, at  

 boligministeriet på grundlag af hidtil indvundne erfaringer og under hensyn  

 til huslejeudviklingen i det nyere almennyttige byggeri har fundet det  

 rimeligt at tage fastsættelsen af rammebeløbene samt størrelsen af de  

 gældende tillæg for lavt byggeri og lavt lejlighedsgennemsnit op til  

 principiel overvejelse.
Man har i denne forbindelse også lagt vægt på, at det  

 i overensstemmelse med regeringens energiplan vil være ønskeligt snarest at  

 få efterlevet de energibesparende bygningsbestemmelser i  

 »Bygningsreglement 1977« (BR 77), jfr. kap. 8.1., uanset at de  

 skærpede krav til varmeisolering m.v. først træder i kraft den 1. februar  

 1979.
 Boligministeriet har som hidtil lagt til grund, at rammebeløbene  

 fastsættes således, at de gør det muligt at opføre boliger med  

rimeligt udstyr, jfr. cirkulære af 4. juni 1975, pkt. 36, og af god  

 kvalitet .
 Rammebeløbene pr. 1. oktober 1977 er fastsat således:
 Beløbene er incl. moms (18 pct.).
 Ved byggerier, der af kommunen konstateres at opfylde de skærpede  

 krav til varmeisolering m.v. i BR 77, kan disse beløb forhøjes med 50 kr.
 Ved lavt byggeri (parcel. og rækkehuse, gårdhuse o.lign.) kan  

 rammebeløbene forøges med 5 pct.; ved byggerier, der opfylder de skærpede  

 krav til varmeisolering m.v. i BR 77, kan tillægget dog udgøre 6 pct. af det  

 forhøjede rammebeløb.
Ved byggerier med lavere gennemsnitligt lejlighedsareal end 80  

 kvadratmeter bruttoetageareal ved etagebyggeri og 90 kvadratmeter ved lavt  

 byggeri kan rammebeløbene forhøjes med 0,3 pct. pr. kvadratmeter, dog højst  

 med 6 pct.
Der henvises til bilaget til nærværende cirkulære, som erstatter  

 bilag 1 i boligministeriets cirkulære af 4. juni 1975 om støtte til  

 almennyttigt nybyggeri m.v.
Rammebeløbene vil fortsat i ganske særlige tilfælde og kun efter  

 boligministerens godkendelse i hvert enkelt tilfælde kunne forhøjes med  

 indtil 10 pct.
Der henvises herom til det i cirkulære af 4. juni 1975, pkt.  

 38, under nr. 3, nærmere anførte.
 Udgifter i forbindelse med gennemførelse af alternative  

 energiforsyningsanlæg forudsættes principielt afholdt indenfor  

 rammebeløbene.
Erfaringsmaterialet vedrørende sådanne anlæg er imidlertid endnu ret  

 sparsomt.
Boligministeriet vil derfor indtil videre - som led i  

 bestræbelserne for at mindsk energiforbruget - være indstillet på efter  

 indstilling fra de kommunale myndigheder og efter en konkret vurdering i  

 hvert enkelt tilfælde at tillade merudgifterne ved anlæggenes etablering  

 holdt udenfor rammebeløbene.
 Det understreges, at denne ordning kun vil omfatte særlige  

 lavenergi-installationer som f.eks.solfangere, vindmøller, jordvarmepumper  

 m.v. eller kombinationer heraf, mens almindelig varmebesparende  

 foranstaltninger som f.eks. øget isolering, 3 lag glas m.v., falder udenfor.
 Man peger tillige på, at ordningen alene vedrører merudgifterne ,  

 dvs. den del af anskaffelsessummen, der overstiger udgifterne ved etablering  

 af normale central- eller fjernvarmeanlæg.
Til brug ved boligministeriets vurdering må der i forbindelse med skema  

 1-ansøgningen fremsendes fornødent tegningsmateriale og nærmere redegørelse  

 vedrørende de påtænkte særlige installationer.
Det må samtidig oplyses,  

 hvorledes merudgifterne er beregnet.
 De foran fastsatte rammebeløb skal være overholdt ved projekter, hvor  

 støtteansøgning på skema 1 indsendes til kommunen efter 31.  

 decembere 1977.
 I de tilfælde, hvor skema 1 - baseret på et fuldt udarbejdet  

projektforslag - er indsendt til kommunen inden 1. januar 1978,  

 anvendes de hidtidige rammebeløb, jfr. cirkulære af 4. juni 1975, pkt. 38.  

 Dog skal de nye rammebeløb være overholdt i de tilfælde, hvor  

 boligministeriets tilsagn om statsgaranti og rentesikring først kan meddeles  

 efter den 1. juli 1978 i henhold til et bevillingsprogram, der er fastlagt  

 efter forhandling mellem boligministeren og Boligselskabernes Landsbyggefond,  

 jfr. cirkulære af 4. juni 1975, punkterne 48, stk. 1, og 49, stk. 1, jfr.  

 pkt. 23.
7 . I boligministeriets cirkulære af 4. juni 1975 om støtte til  

 almennyttigt nybyggeri m.v. er der i pkt. 37 fastsat retningslinier for  

 boligernes størrelse i det almennyttige nybyggeri.
Lejlighedernes bruttoareal  

 må ikke overstige 130 kvadratmeter.
 I etagebyggeri må lejlighedernes gennemsnitsstørrelse højst være 85  

 kvadratmeter bruttoetageareal, og højst ca. 5 pct. af lejlighederne må være  

 på mere end 95 kvadratmeter.
 I lavt byggeri må gennemsnitsstørrelsen højst være 95 kvadratmeter, og kun  

 et meget begrænset antal lejligheder må være på mere end 110 kvadratmeter.
 Det er endvidere fastsat som almindelig retningslinie for  

 lejlighedsfordelingen i nybyggeri, at der skal være et rimeligt forhold  

 mellem lejlighedsarealet og antallet af beboelsesrum.
De nævnte retningslinier for lejlighedsstørrelser m.v. skal ses i  

 sammenhæng med bestemmelserne om udgiftsrammer for det almennyttige  

 boligbyggeri.
Det er formålet at sikre, at almennyttige boligprojekter  

 udformes sådan, at lejlighederne ikke bliver større, end at lejen kan betales  

 af befolkningsgrupper med jævne indtægter, men det er samtidig forudsat, at  

 lejlighedsindretningen er sådan, at boligerne er velegnede som  

 familieboliger, når der er tale om lejligheder på mere end 2 værelser.
På grundlag af indvundne erfaringer samt huslejeudviklingen må stærkt  

 understreges betydningen af, at de retningslinier og synspunkter, der er  

 nævnt ovenfor, lægges til grund ved projekteringen af nyt byggeri.
Som  

 almindelig retningslinie for forholdet mellem lejlighedsareal og antallet af  

 beboelsesrum i nyt byggeri gælder, at der ikke - medmindre der foreligger  

 helt særlige forhold, der med rimelighed kan begrunde en fravigelse - bør  

 indrettes 3-rums lejligheder med et bruttoetageareal på mere end 85  

 kvadratmeter, og 2-rums lejligheder på mere end 70 kvadratmeter.
Disse retningslinier er ikke udtryk for ønske om at nedsætte  

 lejlighedsarealerne i almennyttigt nybyggeri, men - af hensyn til  

 lejlighedernes anvendelse som familieboliger - at sikre et rimeligt forhold  

 mellem lejlighedsareal og rumantal.
Retningslinierne betyder, at lejligheder,  

 hvis bruttoetageareal overstiger 85 kvadratmeter, må indrettes med 4 eller  

 flere beboelsesrum, og lejligheder med mere end 70 kvadratmeter  

 bruttoetageareal med mindst 3 beboelsesrum.
8 . Ved opførelse af almennyttigt nybyggeri vil det ofte - efter  

 en konkret vurdering af behovet - være naturligt samtidig at opføre byggeri  

 for særlige befolkningsgrupper for derved at skabe en varieret bebyggelse,  

 der står åben for flest mulige befolkningsgrupper.
Der tænkes i denne  

 forbindelse specielt på indretning af kommunale pensionistboliger,  

 daginstitutioner for børn, plejehjem m.v.
Ifølge bistandsloven er indretning af sådant byggeri imidlertid en  

 kommunal opgave, og det kan derfor heller ikke finansieres efter de regler,  

 der gælder for det almennyttige boligbyggeri.
Der vil dog ikke være noget til  

 hindrer for, at vedkommende kommune indgår overenskomst med et almennyttigt  

 boligselskab om opførelsen af sådant byggeri sammen med opførelsen af et  

 boligbyggeri.
Det samlede byggeri kommer i disse tilfælde til at omfatte dels et  

 boligafsnit, der finansieres med bl.a. statsgaranterede realkreditlån, dels  

 en anden form for bebyggelse, der finansieres på anden måde.
For ikke at  

 påvirke prioritetsstillingen for de statsgaranterede lån i boligbebyggelsen,  

 bør projekteringen og udførelsen af det samlede byggeri tilrettelægges  

 således, at de to former for bebyggelse holdes finansieringsmæssigt adskilt.  

 Dette vil kunne ske enten ved en almindelig matrikulær udstykning  

 eller ved at der allerede ved projektets udarbejdelse træffes  

 beslutning om, at den samlede bebyggelse opdeles i 2 ejerlejligheder  

 omfattende henholdsvis boligbebyggelsen og den anden bebyggelse.
 Der henvises i øvrigt til boligbyggerilovens § 6, hvorefter hvert  

 byggeforetagende skal udgøre en særlig afdeling af selskabet.
Det skal understreges, at opdeling i ejerlejligheder ikke kan ske,  

efter at den samlede bebyggelse er opført.
Der henvises herved til §  

 10, stk. 2, i lov om ejerlejligheder, hvorefter der ikke kan ske opdeling i  

 ejerlejligheder af ejendomme, som er opført til brug for  

medlemmer eller til udleje af almennyttige boligskaber, jfr.  

 kap.
II i lov nr. 83 af 19. marts 1975 om boligbyggeri.
9 . Der er ved bekendtgørelse nr. 175 af 29. april 1977 foretaget  

 nogle ændringer af boligministeriets bekendtgørelse nr. 157 af 24. april 1975  

 om almennyttig boligvirksomhed.
Der er nedenfor redegjort for de to vigtigste  

 ændringer, som supplerer enkelte bestemmelser i denne bekendtgørelse.
Med  

 disse ændringer gælder bekendtgørelsen af 1975 fortsat.
 Kommunalbestyrelsen er bemyndiget til at godkende vedtægtsbestemmelser om,  

 at ledelsens udkast til årsregnskab og driftsbudget for en afdeling skal  

 forelægges for afdelingsbestyrelsen til godkendelse , og at  

 kommunalbestyrelsen træffer afgørelse i tilfælde af uenighed.
 Efter de tidligere normalvedtægter af juli 1970 skulle udkast til  

 årsregnskab og driftsbudget forelægges for afdelingsbestyrelsen til  

 godkendelse, og kommunalbestyrelsen traf afgørelse i tilfælde af uenighed.  

 Denne bestemmelse blev ændret i de nye normalvedtægter af juni 1975,  

 hvorefter disse udkast blot skal forelægges for afdelingsbestyrelsen.  

 Bestemmelsen er formuleret i overensstemmelse med § 13, stk. 3, 2. pkt., i  

 boligbyggeriloven af 1975.
Beboerdemokratiordningen inden for de almennyttige boligselskaber blev  

 indført i 1970 ved ændring af selskabernes vedtægter.
Ordningen var  

frivillig , således at selskaberne selv var herre over, om de ville  

 afgive de ejendomsretlige beføjelser, således som ordningen forudsattte.
 Beboerdemokratiordningen blev indføjet i boligbyggeriloven af 1975 (lovens  

 § 13) og gælder dermed som en generel ordning , uanset om der måtte  

 være optaget bestemmelser herom i det enkelte boligselskabs vedtægter.
 Ifølge normalvedtægterne af 1970 skulle kommunalbestyrelsen som nævnt  

 træffe afgørelse i tilfælde af uenighed mellem selskabets ledelse og  

 afdelingsbestyrelsen.
Med boligbyggeriloven af 1975 har man ophævet bestemmelserne om  

 kommunalbestyrelsens forudgående godkendelse af lejeforhøjelser som  

 betingelse for gyldighed.
Andelsboligforeninger var i forvejen undtaget fra  

 reglen. Ændringen blev gennemført efter indstilling fra en arbejdsgruppe  

 under boligministeriet om dobbeltadministration med henblik på en  

 administrativ lettelse for kommunalbestyrelserne.
Det kunne derfor indvendes,  

 at videreførelse af bestemmelsen om kommunalbestyrelsens afgørelse af  

 uenighed mellem ledelse og afdelingsbestyrelse vil være i strid med hensynene  

 bag lovændringen.
De ændrede regler om lejeforhøjelser betyder imidlertid ikke, at  

 kommunalbestyrelserne helt fritages for at tage stilling til leje og  

 lejeforhøjelser.
Ifølge boligbyggerilovens § 7, stk. 3, skal  

 kommunalbestyrelsen godkende lejen ved en afdelings ibrugtagelse, og efter §  

 7, stk. 5, kan kommunalbestyrelsen påbyde forhøjelse eller nedsættelse af  

 lejen, hvis forholdene gør det påkrævet.
Sidstnævnte regel må indebære, at  

 kommunalbestyrelsen f.eks. efter lejerklager eller henvendelser fra en  

 afdelingsbestyrelse, der hævder, at lejen er forhøjet eller nedsat i et  

 omfang, der ikke er i overensstemmelse med reglerne, kan tage stilling til  

 sådanne klager.
 Hvis man i vedtægterne fastsætter, at uenighed mellem selskabsbestyrelse  

 og afdelingsbestyrelse om årsregnskab og driftsbudget afgøres af  

 kommunalbestyrelsen, og kommunalbestyrelsen ved sin godkendelse af  

 vedtægterne accepterer dette , vil en sådan ordning ikke stride mod de  

 hensyn, der har ført til, at den forudgående godkendelse af lejeforhøjelser  

 er udgået af loven.
 Det understreges, at ordningen forudsætter, at boligselskabets ledelse er  

 indforstået hermed, og at kommunalbestyrelsen er indforstået med at afgøre  

 eventuel uenighed mellem selskabets ledelse og afdelingsbestyrelse om  

 årsregnskab eller driftsbudget.  Genhusning ved brandsikring.
10 . Ved den nævnte bekendtgørelse nr. 175 af 29. april 1977 er  

 endvidere sket en udvidelse af bestemmelserne om genhusning i bekendtgørelsen  

 af 24. april 1975 om almennyttig boligvirksommhed.
Der er ved indsættelse i  

 denne bekendtgørelse af § 15, stk. 10, foretaget en midlertidig  

 udvidelse af almennyttige boligselskabers genhusningsforpligtelse i  

 hovedstadsområdet for at imødekomme det øgede genhusningsbehov som  

 følge af brandsikring af ældre bygninger.
 I medfør af § 53 i lov om boligbyggeri kan boligministeren gøre  

 støttetilsagn til almennyttigt nybyggeri betinget af, at en del af  

 lejlighederne anvises til husstande, der bliver husvilde som følge af  

 sanerings- og kondemneringsvirksomhed eller gennemførelse af gade- og  

 vejanlæg og andre offentlige anlæg, jfr. nærmere pkt. 23 i boligministeriets  

 cirkulære af 4. juni 1975 om støtte til almennyttigt nybyggeri m.v.
Ifølge § 15, stk. 7, i bekendtgørelsen af 24. april 1975 om almennyttig  

 boligvirksomhed har samtlige et selskabs afdelinger pligt til at  

 medvirke til genhusning af husstande, der bliver husvilde som følge af  

 saneringsvirksomhed, selvom der ikke i støttetilsagent er stillet vilkår  

 herom, eller vilkåret alene har sigtet på første udlejning efter  

 ibrugtagelsen.
Pligtens omfang er i § 15, stk. 8, fastsat til hver 5.  

 ledige lejlighed i afdelingen, der ikke stilles til rådighed for en  

 boligsøgende, der allerede bor i samme afdeling.
Reglerne er uddybet i pkt.  

 15 i boligministeriets cirkulære af 24. juni 1975 om organisation og  

 udlejning af almennyttigt byggeri.
Ændringen angår kun den sidstnævnte genhusningsforpligtelse.
Den går ud  

 på, at der i perioden 1. juni 1977 - 1. juni 1979 i stedet for hver femte  

 skal stilles hver tredie ledige lejlighed til rådighed, og  

 genhusningsforpligtelsen omfatter i denne periode ikke alene husstande, der  

 bliver husvilde som følge af sanering , men også som følge af  

beslutninger i medfør af § 7 i lov om brandsikring af ældre  

 beboelsesbygninger m.v.
Udvidelse af genhusningsforpligtelsen gælder kun for almennyttige  

 boligafdelinger i hovedstadsområdet , d.v.s.
Københavns og  

 Frederiksberg kommuner samt Københavns, Frederiksborg og Roskilde amter.
 Der henvises i øvrigt til afsnit III i boligministeriets cirkulære af 9.  

 juli 1977 om ændringer i lovgivningen vedrørende brandsikring af ældre  

 beboelsesbygninger m.v.
 Boligministeriet, den 8. november 1977.
 Ove Hove.
/H.E.
Rasmussen.
 Bilag.
 Tillæg til rammebeløbet ifølge pkt. 6 ved lavere lejlighedsgennemsnit end  

 henholdsvis 80 kvadratmeter ved etagebyggeri og 90 kvadratmeter ved  

 parcelhusbyggeri m.v.
