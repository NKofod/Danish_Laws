Teknisk forskrift om anerkendelse og  

 autorisation af organisationer, som udfører inspektion og syn af  

 skibe1) I medfør af § 17, stk. 5, og § 22 i lov om sikkerhed til  

 søs, jf. lovbekendtgørelse nr. 627 af 26. juli 2002, efter  

 samråd med Grønlands Hjemmestyre og efter bemyndigelse fra  

 økonomi- og erhvervsministeren fastsættes:
 § 1. Når Søfartsstyrelsen autoriserer  

 organisationer til at udføre syn og udstede certifikater i henhold til  

 de internationale konventioner, skal det ske efter de vilkår, der er  

 fastlagt i Rådets direktiv 94/57/EF, som ændret ved Kommissionens  

 direktiv 97/58/EF og Europa-Parlamentets og Rådets direktiv  

 2001/105/EF, om fælles regler og standarder for organisationer, der  

 udfører inspektion og syn af skibe, og for  

 søfartsmyndighedernes aktiviteter i forbindelse dermed.
 Stk. 2. En sammenskrivning af direktiverne, foretaget af  

 Søfartsstyrelsen, er optaget som bilag til denne forskrift.
 § 2. I Meddelelser fra Søfartsstyrelsen  

 gives oplysning om, hvilke organisationer, der er autoriserede af  

 Søfartsstyrelsen2).
 § 3. Forskriften træder i kraft den 1.  

 september 2002.
 Stk. 2. Teknisk forskrift nr. 1 af 27. februar 1998 om  

 anerkendelse og autorisation af organisationer, som udfører inspektion  

 og syn af skibe, ophæves.
Bilag til forskrift Rådets direktiv 94/57/EF om fælles regler og  

 standarder for organisationer, der udfører inspektion og syn af skibe  

 og for søfartsmyndighedernes aktiviteter i forbindelse dermed, som  

 ændret ved Europaparlamentet og Rådets direktiv 2001/105/EF af  

 19. december 2001 EUROPA-PARLAMENTET OG RÅDET FOR DEN EUROPÆISKE  

 UNION HAR - under henvisning til traktaten om oprettelse af Det  

 Europæiske Fællesskab, særlig artikel 80, stk. 2, under henvisning til forslag fra Kommissionen , under henvisning til udtalelse fra Det Økonomiske  

 og Sociale Udvalg , under henvisning til udtalelse fra Regionsudvalget , i henhold til proceduren i traktatens artikel 251 , på grundlag af forligsudvalgets  

 fælles udkast af 13. november 2001, og ud fra følgende betragtninger:
 (1)	Sikkerhed og forureningsforebyggelse til søs  

 kan forbedres ved flagstaternes korrekte og obligatoriske  

 gennemførelse af eksisterende relevante konventioner, som er  

 trådt i kraft på internationalt plan.
 (2)	Ved Rådets direktiv 94/57/EF  indførtes en ordning for  

 anerkendelse på fællesskabsplan af organisationer, der under  

 overholdelse af de internationale konventioner i varierende grad kan  

 autoriseres til at syne skibe og udstede de relevante sikkerhedscertifikater  

 på medlemsstaternes vegne.
 (3)	Den praktiske gennemførelse af  

 ovennævnte direktiv har vist, at visse tilpasninger af anerkendelsen  

 på fællesskabsplan af organisationer i høj grad kunne have  

 bidraget til at styrke ordningen og samtidig forenkle medlemsstaternes  

 overvågnings- og indberetningsforpligtelser.
 (4)	Der er siden vedtagelsen af direktiv 94/57/EF sket  

 en udvikling i den relevante lovgivning på EF-plan og på  

 internationalt plan, som kræver, at der foretages yderligere  

 tilpasninger af direktiv 94/57/EF.
 (5)	Det er navnlig i forbindelse med direktiv 94/57/EF  

 hensigtsmæssigt at anvende de ændringer af de internationale  

 konventioner med protokoller og tilhørende bindende koder, som  

 nævnes i artikel 2, litra d), i direktiv 94/57/EF, og som er  

 trådt i kraft efter direktivets vedtagelse, samt de relevante  

 resolutioner, som er udstedt af Den Internationale Søfartsorganisation  

 (International Maritime Organization - IMO).
 (6)	IMO-forsamlingen vedtog den  

 27. november 1997 resolution A.847 (20) om retningslinjer med  

 henblik på at bistå flagstaterne ved gennemførelsen af  

 IMO-instrumenter for at fremme en effektiv gennemførelse af  

 flagstaternes forpligtelser i henhold til internationale konventioner.
 (7)	IMO vedtog den internationale kode for sikker  

 skibsdrift (International Safety Management (ISM) Code) ved forsamlingens  

 resolution A.741 (18) af 4. november 1993, som blev gjort bindende ved det  

 nye kapitel IX i den internationale konvention om sikkerhed for menneskeliv  

 på søen (International Convention for the Safety of Life at Sea  

 - SOLAS).
 (8)	For at sikre en ensartet gennemførelse af  

 ISM-koden vedtog IMO ved resolution A.788(19) den 23. november 1995  

 retningslinjer for søfartsmyndighedernes gennemførelse af  

 ISM-koden.
 (9)	For at harmonisere de lovbestemte syn og  

 inspektioner, som skal udføres af flagstaternes myndigheder i henhold  

 til internationale konventioner, vedtog IMO den 4. november 1993 resolution  

 A.746(18) om retningslinjer for syn i henhold til det harmoniserede system  

 for syn og certificering.
 (10)	Gode resultater hvad angår sikkerhed og  

 forureningsforebyggelse - målt for alle skibe, der er blevet  

 klassificeret af en organisation, uafhængig af skibenes flag - er et  

 vigtigt fingerpeg om en organisations præstationer og er derfor en  

 ufravigelig betingelse for udstedelse af første anerkendelse og for at  

 bevare denne.
 (11)	Med henblik på den første  

 anerkendelse af de organisationer, der ønsker at blive autoriseret til  

 at arbejde på medlemsstaternes vegne, kan overholdelsen af  

 bestemmelserne i direktiv 94/57/EF mere effektivt vurderes på en  

 harmoniseret og centraliseret måde af Kommissionen sammen med de  

 medlemsstater, der anmoder om anerkendelse.
(12)	På samme måde kan den løbende  

 efterfølgende overvågning af, om det arbejde, de anerkendte  

 organisationer udfører, er i overensstemmelse med bestemmelserne i  

 direktiv 94/57/EF, udføres mere effektivt på en harmoniseret og  

 centraliseret måde.
Det er derfor hensigtsmæssigt, at  

 Kommissionen sammen med den medlemsstat, der anmoder om anerkendelsen,  

 får overdraget denne opgave på hele Fællesskabets  

 vegne.
 (13)	Medlemsstaterne har beføjelse til at  

 suspendere autorisationen af en organisation, der arbejder på dens  

 vegne, men herudover bør der foreligge en lignende beføjelse  

 på fællesskabsplan, idet Kommissionen på grundlag af  

 udvalgsproceduren bør kunne suspendere anerkendelsen af en  

 organisation i et begrænset tidsrum i tilfælde, hvor  

 organisationens præstationer med hensyn til sikkerhed og  

 forureningsforebyggelse forringes, og den undlader at træffe de  

 nødvendige korrigerende foranstaltninger.
 (14)	Med et fællesskabsniveau som udgangspunkt  

 må afgørelsen om at tilbagetrække anerkendelsen af en  

 organisation, der ikke opfylder bestemmelserne i direktivet, også i  

 tilfælde, hvor dens præstationer med hensyn til sikkerhed og  

 forureningsforebyggelse bliver utilfredsstillende, træffes på  

 fællesskabsplan og derfor af Kommissionen ved anvendelse af  

 udvalgsproceduren.
 (15)	Da direktiv 94/57/EF sikrer fri udveksling af  

 tjenesteydelser i Fællesskabet, bør Fællesskabet have  

 beføjelse til at forhandle med de tredjelande, hvor nogle af de  

 anerkendte organisationer er beliggende, om ligebehandling for anerkendte  

 organisationer, der er beliggende i Fællesskabet.
(16)	De forskellige regler om erstatningsansvar, der  

 gælder for de organisationer, der arbejder på medlemsstaternes  

 vegne, har vanskeliggjort en korrekt gennemførelse af direktiv  

 94/57/EF.
For at bidrage til løsningen af dette problem er det  

 hensigtsmæssigt på fællesskabsplan at tilvejebringe en vis  

 harmonisering af ansvaret for en eventuel hændelse forvoldt af en  

 anerkendt organisation som fastslået ved en retsafgørelse,  

 herunder også under anvendelse af voldgiftsprocedurer.
 (17)	De foranstaltninger, der er nødvendige for  

 gennemførelsen af direktiv 94/57/EF, bør vedtages i  

 overensstemmelse med Rådets afgørelse 1999/468/EF af 28. juni  

 1999 om fastsættelse af de nærmere vilkår for  

 udøvelsen af de gennemførelsesbeføjelser, der  

 tillægges Kommissionen .
 (18)	Da gennemsigtighed og informationsudveksling de  

 involverede parter imellem og offentlighedens ret til information er  

 grundlæggende instrumenter i forebyggelsen af ulykker til søs,  

 bør de anerkendte organisationer stille alle relevante lovbestemte  

 oplysninger om tilstanden af de skibe, de har i klasse, til rådighed  

 for havnestatskontrolmyndighederne samt for offentligheden generelt.
 (19)	For at forsøge at hindre skibe i at skifte  

 klasse for at undgå at udføre de nødvendige reparationer,  

 bør de anerkendte organisationer indbyrdes udveksle alle relevante  

 oplysninger om tilstanden af de skibe, der skifter klasse.
(20)	En anerkendt organisation bør ikke  

 være kontrolleret af redere eller værfter eller af andre med  

 kommerciel interesse i fremstilling, udstyring, reparation eller drift af  

 skibe.
En organisation bør ikke i væsentlig grad være  

 indtægtsmæssigt afhængig af en enkelt erhvervsvirksomhed.  

 Når klassifikationsselskaberne og deres inspektører indgiver  

 anmodning om anerkendelse, bør de individuelt og skriftligt forpligte  

 sig til ikke at påtage sig lovbestemte opgaver, hvis der kan  

 opstå interessekonflikter, det vil sige, hvis de er identiske med eller  

 har erhvervsmæssig, personlig eller familiemæssig tilknytning til  

 ejeren af eller rederen for et skib, der skal inspiceres.
(21)	De kvalitetskrav, som de tekniske organisationer  

 skal opfylde for at opnå anerkendelse på fællesskabsplan og  

 for at bevare en sådan anerkendelse, bør omfatte bestemmelser,  

 der sikrer, at kun særligt uddannede skibsinspektører kan  

 udføre inspektioner og syn i henhold til internationale konventioner,  

 dvs. lovbestemte opgaver i forbindelse med udstedelse af relevante  

 sikkerhedscertifikater.
Organisationerne skal føre nøje kontrol  

 med hele deres personale og alle deres kontorer, inklusive samtlige filialer  

 og kontorer i og uden for Fællesskabet, og etablere deres egne  

 præstationsmål og -indikatorer for sikkerhed og  

 forureningsforebyggelse.
Organisationerne skal etablere et  

 kvalitetsmålingssystem for deres tjenesteydelser.
(22)	Direktiv 94/57/EF bør ændres med  

 henblik på dette - UDSTEDT FØLGENDE DIREKTIV:
Artikel 1 Dette direktiv fastlægger visse foranstaltninger,  

 der skal følges af medlemsstaterne og de organisationer, der er  

 beskæftiget med inspektion, syn og certificering af skibe, med henblik  

 på at efterkomme de internationale konventioner om sikkerheden til  

 søs og om forebyggelse af havforurening, samtidig med at den frie  

 udveksling af tjenesteydelser fremmes.
Denne proces omfatter udformning og  

 gennemførelse af sikkerhedskrav til skrog, maskineri samt  

 el-installationer og kontrolsystemer for skibe, der falder ind under de  

 internationale konventioners anvendelsesområde.
Artikel 2 I dette direktiv forstås ved:
Artikel 3 1. Medlemsstaterne skal til opfyldelse af deres ansvar og  

 forpligtelser i henhold til de internationale konventioner drage omsorg for,  

 at deres myndigheder er i stand til effektivt at håndhæve  

 bestemmelserne i de internationale konventioner, især med hensyn til  

 inspektion og syn af skibe og udstedelse af certifikater og  

 undtagelsescertifikater.
Medlemsstaterne handler i overensstemmelse med de  

 relevante bestemmelser i bilaget og tillægget til IMO resolution  

 A.847(20) om retningslinier for flagstaternes gennemførelse af IMO  

 instrumenter.
2. Hvis en medlemsstat efter stk. 1 med hensyn til skibe,  

 der sejler under dens flag, beslutter må den kun overdrage disse opgaver til anerkendte  

 organisationer.
De kompetente myndigheder godkender i alle tilfælde den  

 første udstedelse af et undtagelsescertifikat.
Udstedelsen af  

 radiosikkerhedscertifikatet for lastskibe kan dog overdrages til et privat  

 organ, som  en myndighed har godkendt, og som har tilstrækkelig  

 sagkundskab og kvalificeret personale til på myndighedens vegne at  

 udføre nærmere bestemte opgaver vedrørende vurdering af  

 sikkerheden inden for radiokommunikation.
 3. Denne artikel vedrører ikke certificering af  

 specifikke dele af skibsudrustningen.
Artikel 4 1. Medlemsstater, der ønsker at meddele  

 autorisation til en organisation, som endnu ikke er anerkendt, indgiver  

 anmodning om anerkendelse til Kommissionen ledsaget af fuldstændige  

 oplysninger om og dokumentation for overholdelse af kravene i bilaget og af  

 kravet om og forpligtelsen til at overholde bestemmelserne i artikel 15, stk.  

 2, 4 og 5. Kommissionen foretager sammen med de medlemsstater, der har  

 indgivet en anmodning, en vurdering af de organisationer, den har modtaget  

 anerkendelsesanmodning om, for at verificere at organisationerne opfylder og  

 forpligter sig til at opfylde ovennævnte krav.
En afgørelse om  

 anerkendelse skal tage hensyn til organisationens tidligere resultater, hvad  

 angår sikkerheds- og forureningsforebyggelse, som nævnt i artikel  

 9. Anerkendelsen udstedes af Kommissionen i overensstemmelse med proceduren i  

 artikel 7, stk. 2.
2. Medlemsstaterne kan indgive særlige anmodninger  

 til Kommissionen om begrænset anerkendelse for en treårig periode  

 af organisationer, der opfylder alle kravene i bilaget undtagen dem, der er  

 nævnt i punkt 2 og 3 i afsnit A.
Disse særlige anmodninger  

 behandles efter proceduren i stk. 1 med den undtagelse, at de krav i bilaget,  

 hvis overholdelse vurderes som led i den kontrol, Kommissionen foretager  

 sammen med den pågældende medlemsstat, ikke omfatter kravene i  

 punkt 2 og 3 i bilagets afsnit A.
Sådanne tidsbegrænsede  

 anerkendelser gælder kun den eller de medlemsstater, som har indgivet  

 anmodning om anerkendelse.
3. Alle de organisationer, som anerkendes, overvåges  

 nøje af det udvalg, der er oprettet i henhold til artikel 7, navnlig  

 overvåges de organisationer, der er nævnt i stk. 2, med henblik  

 på eventuelt at træffe afgørelse om en forlængelse  

 af den tidsbegrænsede anerkendelse.
For sidstnævnte  

 organisationers vedkommende tages der i forbindelse med en afgørelse  

 om forlængelse ikke hensyn til kravene i punkt 2 og 3 i bilagets afsnit  

 A, men derimod til resultaterne af organisationens arbejde, med hensyn til  

 sikkerhed og forureningsforebyggelse, jf. artikel 9, stk. 2. Enhver  

 afgørelse om forlængelse af en tidsbegrænset anerkendelse  

 skal angive eventuelle betingelser for forlængelsen.
 4. Kommissionen udarbejder og ajourfører en liste  

 over anerkendte organisationer i overensstemmelse med stk. 1, 2 og 3. Listen  

 offentliggøres i De Europæiske Fællesskabers Tidende.
5. De organisationer, som den 22.januar 2002 allerede er  

 anerkendt på grundlag af dette direktiv, er fortsat anerkendt.
Det  

 kræves dog af disse organisationer, at de overholder de nye  

 bestemmelser i nærværende direktiv, hvilket vurderes i  

 forbindelse med de første vurderinger, der er nævnt i artikel  

 11.
Artikel 5 1. Ved anvendelsen af artikel 3, stk. 2, må en  

 medlemsstat i princippet ikke nægte at bemyndige en af de anerkendte  

 organisationer til at udføre sådanne opgaver, jf. dog stk. 3  

 samt artikel 6 og artikel 11. Medlemsstaten kan dog begrænse antallet  

 af organisationer, der bemyndiges, så det svarer til dens behov,  

 forudsat at det sker på et gennemskueligt og objektivt grundlag.  

 Kommissionen vedtager efter anmodning fra en medlemsstat passende  

 foranstaltninger efter proceduren i artikel 7.
2. - Stk. 2 udgår - 3. Inden en medlemsstat accepterer, at en anerkendt  

 organisation med hjemsted i et tredjeland udfører de i artikel 3  

 nævnte opgaver eller dele heraf, kan den forlange, at det  

 pågældende tredjeland på basis af gensidighed giver de  

 anerkendte organisationer, der har hjemsted inden for Fællesskabet,  

 tilsvarende behandling.
Fællesskabet kan desuden forlange, at et  

 tredjeland, hvori en anerkendt organisation er beliggende, på basis af  

 gensidighed giver anerkendte organisationer, som er beliggende i  

 Fællesskabet, tilsvarende behandling.
Artikel 6 1. Medlemsstater, som beslutter at handle som beskrevet i  

 artikel 3, stk. 2, etablerer et samarbejdsforhold mellem deres egne  

 myndigheder og de organisationer, der handler på deres vegne.
 2. Samarbejdsforholdet reguleres i en formel, skriftlig og  

 ikke-diskriminerende aftale eller en tilsvarende retligt bindende ordning,  

 hvori det fastlægges, hvilke særlige opgaver og funktioner  

 organisationen skal varetage, og som mindst skal omfatte:
3. I aftalen eller den tilsvarende retligt bindende  

 ordning kan det kræves, at den anerkendte organisationen har en lokal  

 afdeling på den medlemsstats område, på hvis vegne den  

 udfører de i artikel 3 omhandlede opgaver.
Det vil være  

 tilstrækkeligt, at den lokale afdeling har retlig status som juridisk  

 person i henhold til den pågældende medlemsstats lovgivning og at  

 den pågældende medlemsstats retsinstanser er kompetente.
4. Hver medlemsstat meddeler Kommissionen præcise  

 oplysninger om det samarbejdsforhold, der er etableret i henhold til denne  

 artikel.
Kommissionen underretter herefter de øvrige medlemsstater  

 derom.
5. Kommissionen forelægger senest den 22. juli 2006  

 Europa-Parlamentet og Rådet en evalueringsrapport om de  

 økonomiske virkninger for de berørte parter af den  

 ansvarsordning, der er omhandlet i denne artikel, og navnlig dens virkninger  

 for de anerkendte organisationers financielle ligevægt.
Rapporten  

 udarbejdes i samarbejde med medlemsstaternes kompetente myndigheder og de  

 berørte parter, navnlig de anerkendte organisationer.
Kommissionen  

 fremlægger på grundlag af denne evaluering om nødvendigt  

 et forslag til ændring af dette direktiv, navnlig med hensyn til  

 ansvarsprincippet og det maksimale ansvar.
Artikel 7 1. Kommissionen bistås af et udvalg.
 2. Når der henvises til dette stykke, anvendes  

 artikel 5 og 7 i afgørelse 1999/468/EF, jf. dens artikel 8. Fristen i  

 artikel 5, stk. 6, i afgørelse 1999/468/EF, fastsættes til tre  

 måneder.
 3. Udvalget fastsætter selv sin  

 forretningsorden.
Artikel 8 1. Direktivet kan, hvis dets anvendelsesområde ikke  

 udvides, ændres efter proceduren i artikel 7, stk. 2, med henblik  

 på:
 2. Når der vedtages nye instrumenter eller  

 protokoller til de konventioner, der er omhandlet i artikel 2, litra d),  

 fastlægger Rådet på forslag af Kommissionen og under  

 hensyntagen til medlemsstaternes parlamentariske procedurer og de relevante  

 procedurer indenfor IMO, de nærmere regler for ratificering af disse  

 nye instrumenter eller protokoller, idet det påser at reglerne anvendes  

 ensartet og samtidigt i medlemsstaterne.
Artikel 9 1. Anerkendelse af organisationer, jf. artikel 4, som ikke  

 længere opfylder kravene i bilaget, eller som ikke lever op til de i  

 stk. 2 nævnte resultater med hensyn til sikkerhed og  

 forureningsforebyggelse, tilbagekaldes.
Anerkendelsens tilbagekaldelse  

 besluttes af Kommissionen i overensstemmelse med proceduren i artikel 7, stk.  

 2, efter at den pågældende organisation har haft mulighed for at  

 fremsætte bemærkninger.
2. Når Kommissionen forbereder sine udkast til  

 afgørelse om tilbagekaldelse af en anerkendelse som omhandlet i stk.  

 1, tager den hensyn til resultatet af de vurderinger af de anerkendte  

 organisationer, der er omhandlet i artikel 11, samt organisationernes  

 resultater med hensyn til sikkerhed og forureningsforebyggelse målt for  

 alle de skibe, de har i klasse, uafhængigt af skibenes flag.  

 Organisationernes resultater med hensyn til sikkerhed og  

 forureningsforebyggelse afledes af oplysninger i henhold til  

 Paris-aftalememorandummet om havnestatskontrol og/eller lignende ordninger.  

 Andre angivelser kan afledes af en analyse af ulykker, hvori skibe, der er  

 klassede af de anerkendte organisationer, har været involveret.
De  

 beretninger, medlemsstaterne har udarbejdet på grundlag af artikel 12,  

 tages også i betragtning med henblik på at vurdere  

 organisationernes resultater med hensyn til sikkerhed og  

 forureningsforebyggelse.
Det udvalg, der er nedsat i henhold til artikel 7,  

 fastlægger de kriterier, der skal følges, når der på  

 grundlag af de i dette stykke nævnte oplysninger træffes  

 afgørelse om, hvorvidt de resultater, der er opnået af en  

 organisation, der handler på en flagstats vegne, kan betragtes som en  

 uacceptabel fare for sikkerheden og miljøet.
Udkast til  

 afgørelse om tilbagekaldelse af anerkendelsen forelægges  

 udvalget af Kommissionen på dennes initiativ eller efter anmodning fra  

 en medlemsstat.
Artikel 10 1. Uanset kravene i bilaget kan en medlemsstat beslutte at  

 suspendere en autorisation, hvis den skønner, at en anerkendt  

 organisation ikke længere kan være autoriseret til at  

 udføre de i artikel 3 beskrevne opgaver på medlemsstatens vegne,  

 efter følgende procedure:
2. Når Kommissionen mener, at en anerkendt  

 organisations resultater med hensyn til sikkerhed og forureningsforebyggelse  

 forringes, uden at dette dog berettiger til at tilbagekalde anerkendelsen  

 på grundlag af kriterierne i artikel 9, stk. 2, kan den beslutte at  

 underrette den anerkendte organisation herom og anmode den om at træffe  

 hensigtsmæssige foranstaltninger for at forbedre sine resultater med  

 hensyn til sikkerhed og forureningsforebyggelse og informere medlemsstaterne  

 herom.
Hvis den anerkendte organisation ikke giver Kommissionen et passende  

 svar, eller hvis Kommissionen mener, at de foranstaltninger den anerkendte  

 organisation har truffet, ikke har forbedret dens resultater med hensyn til  

 sikkerhed og forureningsforebyggelse, kan Kommissionen efter proceduren i  

 artikel 7, stk. 2, beslutte at suspendere anerkendelsen af organisationen i  

 et  år, efter at den pågældende organisation har haft  

 mulighed for at indgive sine bemærkninger.
I denne periode må den  

 anerkendte organisation ikke udstede eller forny certifikater til skibe, der  

 fører medlemsstaternes flag, mens certifikater, der tidligere er  

 blevet udstedt eller fornyet af organisationen, forbliver gyldige.
 3. Proceduren i stk. 2 finder også anvendelse,  

 når Kommissionen er i besiddelse af bevis for, at en anerkendt  

 organisation ikke har overholdt bestemmelserne i artikel 15, stk. 3, 4 eller  

 5.
4. Et år efter at Kommissionen har suspenderet en  

 organisations anerkendelse, vurderer Kommissionen, om de i stk. 2 og 3  

 nævnte mangler, som medførte suspension, er afhjulpet.
Hvis  

 sådanne mangler stadig foreligger, tilbagekaldes anerkendelsen efter  

 proceduren i artikel 7, stk. 2.
Artikel 11 1. Hver medlemsstat skal sikre sig, at de anerkendte  

 organisationer, der i henhold til artikel 3 stk. 2 handler på dens  

 vegne, rent faktisk udfører de i nævnte artikel omhandlede  

 opgaver til dens kompetente myndigheders tilfredshed.
 2. Hver medlemsstat udfører denne opgave mindst  

 hvert andet år og tilstiller de øvrige medlemsstater og  

 Kommissionen en beretning om resultatet af denne kontrol senest den 31. marts  

 i året efter de år, hvor kontrollen har fundet sted.
3. Alle anerkendte organisationer tages regelmæssigt  

 og mindst hvert andet år op til vurdering af Kommissionen sammen med  

 den medlemsstat, der indgav den relevante anmodning om anerkendelse, for at  

 verificere, at de opfylder kravene i bilaget.
Ved udvælgelse af de  

 organisationer, der skal vurderes, skal Kommissionen være særlig  

 opmærksom på organisationens resultater med hensyn til sikkerhed  

 og forureningsforebyggelse, ulykkesdata og de beretninger, som  

 medlemsstaterne har udarbejdet i overensstemmelse med artikel 12. Vurderingen  

 kan omfatte et besøg på organisationens regionale filialer samt  

 stikprøvekontrol af skibe med henblik på kontrol af  

 organisationens resultater.
I sådanne tilfælde underretter  

 Kommissionen i givet fald den medlemsstat, hvor den lokale filial er  

 beliggende.
Kommissionen aflægger rapport til medlemsstaterne om  

 resultatet af vurderingen.
 4. Alle anerkendte organisationer skal hvert år  

 fremlægge resultaterne af deres evaluering af kvalitetsstyringssystemet  

 for det i henhold til artikel 7 nedsatte udvalg.
Artikel 12 Når medlemsstaterne udøver deres  

 inspektionsrettigheder og -forpligtelser som havnestater, foretager de en  

 indberetning til Kommissionen og andre medlemsstater og orienterer den  

 pågældende flagstat, hvis det konstateres, at et skib, som ikke  

 opfylder de relevante krav i de internationale konventioner, har fået  

 udstedt et ugyldigt certifikat af en organisation, der handler på en  

 flagstats vegne, eller hvis et skib, der fører et gyldigt  

 klassecertifikat, udviser mangler vedrørende forhold, der er omfattet  

 af certifikatet.
Der foretages i henhold til denne artikel kun indberetning i  

 tilfælde, hvor et skib udgør en alvorlig fare for sikkerheden og  

 miljøet, eller hvor organisationerne påviseligt har udvist  

 uagtsom adfærd i særlig grad.
Den pågældende  

 anerkendte organisation underrettes om sagen, når den første  

 inspektion finder sted, således at den straks kan træffe  

 hensigtsmæssige opfølgningsforanstaltninger.
Artikel 13 - Artikel 13 udgår - Artikel 14 1. Hver medlemsstat drager omsorg for, at et skib, der  

 fører medlemsstatens flag, er bygget og vedligeholdes i  

 overensstemmelse med de krav til skrog, maskineri samt elinstallationer og  

 kontrolsystemer, der stilles af en anerkendt organisation.
 2. En medlemsstat kan beslutte at anvende regler, som den  

 anser for ækvivalente med en anerkendt organisations regler, men kun  

 på betingelse af, at den straks giver meddelelse herom til de  

 øvrige medlemsstater og til Kommissionen i overensstemmelse med  

 proceduren i direktiv 83/189/EØF, og at hverken Kommissionen eller  

 andre medlemsstater gør indsigelser imod reglerne, og det ikke efter  

 proceduren i artikel 7, stk. 2, konstateres, at disse regler ikke er  

 ækvivalente.
Artikel 15 1. De anerkendte organisationer rådfører sig  

 regelmæssigt med hinanden med henblik på at sikre  

 ækvivalens mellem deres tekniske standarder og anvendelsen af disse,  

 jf. bestemmelserne i IMO-resolution A847(20) om retningslinier med henblik  

 på at bistå flagstaterne ved anvendelse af IMO-instrumenter.  

 Organisationerne aflægger regelmæssigt beretning til Kommissionen  

 væsentlige fremskridt i forbindelse med standarderne.
 2. De anerkendte organisationer skal udvise villighed til  

 at samarbejde med havnestaters kontrolmyndigheder, når et af dem  

 klasset skib er berørt og navnlig, når det gælder om at  

 få korrigeret indberettede mangler eller andre  

 unøjagtigheder.
3. De anerkendte organisationer stiller alle relevante  

 oplysninger til rådighed for myndighederne i alle de medlemsstater, der  

 har givet dem en af de autorisationer, der er omhandlet i artikel 3, og for  

 Kommissionen om deres klassede flåde, overførsler,  

 ændringer, suspensioner og tilbagetrækning fra klasse,  

 uafhængigt af skibets flag.
Oplysninger om overførsler,  

 ændringer, suspensioner og tilbagetrækning fra klasse, herunder  

 oplysninger om alle forsømte syn, forsømte henstillinger,  

 klassebetingelser, driftsbetingelser eller driftsrestriktioner, som er  

 udstedt imod deres klassede fartøjer   uanset fartøjets flag  

 meddeles også til Sirenac-informationssystemet for havnestatskontrol og  

 offentliggøres på de pågældende organisationers  

 eventuelle Internet-hjemmesider.
 4. De anerkendte organisationer udsteder ikke certifikater  

 til et skib, uanset skibets flag, der er sat i lavere klasse, eller for  

 hvilket klassen ændres af sikkerhedsmæssige årsager,  

 før flagstatens myndigheder har fået mulighed for inden for en  

 rimelig tidsfrist udtale sig, og afgør først derefter, om en  

 indgående inspektion er påkrævet.
5. Hvis der sker en klasseoverførsel fra en  

 anerkendt organisation til en anden, skal den afgivende organisation  

 informere den modtagende organisation om alle forsømte syn, alle  

 forsømte henstillinger, klassebetingelser, driftsbetingelser eller  

 driftsrestriktioner, der er udstedt mod fartøjet.
Ved  

 overførslen skal den afgivende organisation give den modtagende  

 organisation fuldstændige  historiske sagsoplysninger vedrørende  

 fartøjet.
Den modtagende organisation kan kun udstede certifikater til  

 skibet, efter at alle forsømte syn er blevet afsluttet med  

 tilfredsstillende resultat, og alle forsømte henstillinger eller  

 klassebetingelser, der tidligere er blevet udstedt mod fartøjet, er  

 blevet opfyldt som angivet af den afgivende organisation.
Den modtagende  

 organisation skal, før certifikaterne udstedes, meddele den afgivende  

 organisation certifikaternes udstedelsesdato og bekræfte dato, sted og  

 trufne foranstaltninger for tilfredsstillende udførsel af hver enkelt  

 forsømt syn, forsømt henstilling og forsømt  

 klassebetingelse.
De anerkendte organisationer samarbejder for at  

 gennemføre bestemmelserne i dette stykke korrekt.
Bilag til direktivet Søfartsstyrelsen, den 9. august 2002 Christian Breinholt /Jens Gørtz Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
Uofficiel konsolideret udgave udarbejdet  

 af Søfartsstyrelsen.
Artikler og tekstdele, som er ændret ved  

 direktiv 2001/105/EF, er angivet med streg i margen.
