 Fastsat af lærlingerådet i henhold til § 19, stk. 5, i lov nr. 120 af 7.  

 maj 1937.
I § 19, stk. 5, i lov nr. 120 af 7. maj 1937 er det bestemt at for så vidt  

 et fagligt udvalg skønner det formålstjenstligt, at er inden for faget  

 fastsættes regler for, hvori uddannelsen skal bestå, kan udvalget, når 2/3 af  

 medlemmerne er enige herom, gøre indstilling i så henseende til  

 lærlingerådet.
For så vidt rådet herefter fastsætter sådanne regler, er disse  

 bindende for fagets læremestre.
 Efter at lærlingerådet fra det faglige fællesudvalg for kontorlærlinge har  

 modtaget indstilling om reglerne for lærlingeuddannelse inden for  

 kontorfaget, fastsætter lærlingerådet herved i henhold til den rådet således  

 tillagte bemyndigelse nedenstående uddannelsesregler, som angiver  

 mindstemålet for uddannelse i faget.
 Ethvert kontor hørende til virksomheder, der omfattes af de i  

 lærlingelovens § 1 nævnte virksomheder, falder ind under nedenstående  

 bestemmelser.
 Ved antagelse af lærlinge i kontorfaget oprettes lærekontrakt på en af  

 følgende måder, således at der gives den nedenfor omhandlede uddannelse.
 1. Lærlingen er antaget til oplæring i kontorfaget'.
I dette tilfælde skal der gives lærlingen adgang til at udføre det på  

 virksomheden forefaldende kontorarbejde (som f.eks. kartoteksarbejde,  

 postbesørgelse, kundebetjening, telefonbetjening, udskrivning af ordresedler,  

 følgesedler, fragtbreve og fakturaer, kalkulation, lagerregnskab,  

 korrespondance (udenlandsk ikke obligatorisk, men ønskelig, hvis muligt)  

 efter diktat eller koncept (på skrivemaskine, hvis sådan forefindes), de dele  

 af bogholderiet og kasseregnskabet, der i virksomheden udføres af det  

 underordnede personale, assurance, shipping, bankforretninger, afpasset efter  

 virksomhedens branche.
Hertil kommer bibringelse af kendskab til den  

 specielle branche, inden for hvilken oplæringen finder sted.
 2. Lærlingen er antaget til oplæring i kontorfaget  

 (jfr. omstående bemærkning)».
 Enten a:
 »Oplæringen omfatter de på kontoret forefaldende kontorarbejde med  

 undtagelse af...........«.
Kun en af følgende funktioner må undtages: bogholderi eller  

 korrespondance.
I øvrigt gælder, hvad der er nævnt under oplæring 1.
 eller b:
 »Oplæringen omfatter bogholderi i forbindelse med andet  

 kontorarbejde«.
 I dette tilfælde skal hovedvægten ved oplæringen lægges på udførelser af  

 funktioner, der henhører under virksomhedens bogholderi (som f.eks. føring af  

 riskontro, kassebog, kassejournal, salgsjournal, veksel- og akceptregnskab,  

 afstemning af debitorer og kreditorer, desuden føring af de andre bøger, der  

 er tilgængelige for virksomhedens personale i almindelighed, medens der skal  

 gives lærlingen indsigt i de regler, hvorefter virksomhedens evt. øvrige  

 bogholderi føres og afsluttes. endvidere skal lærlingen deltage i  

 kontrollering af bankafregninger, rykkerkorrespondance samt udskrivning af  

 kontoudtog). I indtil 1/2 af læretiden skal lærlingen beskæftiges med de  

 flest mulige af de øvrige på kontoret forefaldende arbejder, nævnt under  

 oplæring 1.
 eller c:
 »Oplæringen omfatter korrespondance i forbindelse med andet  

 kontorarbejde«.
I dette tilfælde skal hovedvægten ved oplæringen lægges på opøvning i  

 korrespondance på skrivemaskine, såvel efter koncept som efter diktat, med  

 anvendelse af i alt fald dansk stenografi.
Hvis virksomhedens korrespondance  

 omfatter fremmede sprog, skal der under hensyntagen til lærlingens  

 sprogkundskaber i rimeligt omfang gives denne lejlighed til at skrive breve  

 på disse sprog eller et af dem.
I indtil 1/3 af læretiden skal lærlingen  

 beskæftiges med de flest mulige af de øvrige på kontoret forefaldende  

 arbejder, nævnt under oplæring 1.
 Det er tilladt, at lærlinge med kontrakt 1 og 2a i nogle måneder af  

 læretiden arbejder på virksomhedens lager for at opnå kendskab til  

 virksomhedens varer, evt. aftale herom skal anføres i kontrakten.
 Lærlingerådet, den 12. december 1939.
Haack /Ejnar Kryger.
