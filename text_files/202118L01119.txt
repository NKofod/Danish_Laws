Ændringsforslag stillet den 7. juni 2022 Ændringsforslag til 3. behandling af Forslag til lov om ændring af udlændingeloven (Indskrænkning af retten til at drive virksomhed i visse tilfælde ved overtrædelse af reglerne om beskæftigelse af udlændinge og ophævelse af muligheden for forlængelse af opholdstilladelse for greencardhavere m.v.) [af udlændinge- og integrationsministeren (Mattias Tesfaye)]:
Til § 1 Af udlændinge- og integrationsministeren:
 1) Indledningen affattes således:
 »I udlændingeloven, jf. lovbekendtgørelse nr. 1910 af 26. september 2021, som ændret bl.a. ved lov nr. 2195 af 29. december 2020, § 20 i lov nr. 2055 af 16. november 2021, § 1 i lov nr. 2623 af 28. december 2021 og § 33 i lov nr. 324 af 16. marts 2022 og senest ved § 3 i lov nr. 696 af 24. maj 2022, og som ændres ved det af Folketinget den 8. juni 2022 vedtagne forslag til lov om ændring af udlændingeloven (Ændring af reglerne for ophold for medfølgende familie til udenlandske arbejdstagere, studerende og praktikanter), foretages følgende ændringer:«.
[Konsekvens af vedtagelsen af lovforslag nr.
L 155] 2) Efter nr. 7 indsættes som nyt nummer:
 »01. I § 9 m, stk. 6, indsættes som 2. pkt.:
»En opholdstilladelse meddelt på baggrund af familiemæssig tilknytning til en udlænding, der i forlængelse af en opholdstilladelse efter greencardordningen opnår tidsubegrænset opholdstilladelse eller dansk indfødsret, kan dog kun forlænges, hvis udlændingen med opholdstilladelse efter greencardordningen er i et beskæftigelsesforhold, der ville kunne danne grundlag for opholdstilladelse efter § 9 a, stk. 2, nr. 1-10, 12 eller 13 eller nr. 14, litra a-c.«« [Begrænsning af adgangen til forlængelse af en opholdstilladelse som medfølgende familiemedlem til en greencardhaver, der får tidsubegrænset opholdstilladelse eller dansk indfødsret] Til § 3 3) I stk. 2 ændres »§ 2« til: »§ 1, nr. 01, og § 2«.
[Forslag om, at § 1, nr. 01, skal træde i kraft den 1. april 2024] Bemærkninger Til nr. 1 Ændringsforslaget er en konsekvens af vedtagelsen af lovforslag nr.
L 155 af 30. marts 2022 om ændring af udlændingeloven (Ændring af reglerne for ophold for medfølgende familie til udenlandske arbejdstagere, studerende og praktikanter).
Til nr. 2 og 3 Med ændringsforslag nr. 2 og 3 foreslås det, at der fra den 1. april 2024 ikke skal kunne søges om forlængelse af en opholdstilladelse som medfølgende familiemedlem til en greencardhaver, der har fået tidsubegrænset opholdstilladelse eller dansk indfødsret, medmindre greencardhaveren er i et beskæftigelsesforhold, der ville kunne danne grundlag for opholdstilladelse efter en af erhvervsordningerne i § 9 a, stk. 2, nr. 1-10, 12 eller 13 eller nr. 14, litra a-c.
Ændringsforslagene skal ses i sammenhæng med, dels at det med L 189 A foreslås at ophæve adgangen til at forlænge en opholdstilladelse som medfølgende familiemedlem til en greencardhaver pr. 1. april 2024, dels at der med vedtagelsen af lovforslag nr.
L 155 skabes hjemmel til, at en opholdstilladelse som medfølgende familiemedlem til en udenlandsk arbejdstager, der har tidsubegrænset opholdstilladelse eller dansk indfødsret, skal kunne forlænges, hvis arbejdstageren på tidspunktet for afgørelsen om forlængelse fortsat opfylder betingelserne for forlængelse af den opholdstilladelse, som den pågældende havde, da vedkommende blev meddelt tidsubegrænset opholdstilladelse, eller hvis arbejdstageren er i et beskæftigelsesforhold, der ville kunne danne grundlag for en ny opholdstilladelse efter en af erhvervsordningerne (udlændingelovens § 9 a, stk. 2, nr. 1-10, 12 eller 13 eller nr. 14, litra a-c). Der henvises til den med L 155 vedtagne bestemmelse i udlændingelovens § 9 m, stk. 5.
 Med ændringsforslag nr. 2 vil et medfølgende familiemedlem til en greencardhaver, der har fået tidsubegrænset opholdstilladelse eller dansk indfødsret, alene kunne få opholdstilladelsen som medfølgende familiemedlem forlænget, hvis greencardhaveren er i et beskæftigelsesforhold, der ville kunne danne grundlag for opholdstilladelse efter § 9 a, stk. 2, nr. 1-10, 12 eller 13 eller nr. 14, litra a-c, mens opholdstilladelsen som medfølgende familiemedlem ikke vil kunne forlænges i tilfælde, hvor greencardhaveren fortsat opfylder betingelserne for forlængelse af sit greencard.
 Med ændringsforslag nr. 3 vil dette gælde med virkning fra den 1. april 2024, hvor adgangen til at søge forlængelse af en opholdstilladelse som medfølgende familiemedlem til en udlænding med et greencard ophæves.
 Det bemærkes, at medfølgende familiemedlemmer til arbejdstagere på andre erhvervsordninger, der måtte være ophævet, men hvor arbejdstageren fortsat kan få forlænget opholdstilladelsen, hvis betingelserne herfor er opfyldt, ved en udvidende/analog fortolkning af den med L 155 vedtagne bestemmelse i udlændingelovens § 9 m, stk. 5, vil have adgang til at få forlænget opholdstilladelsen, hvis arbejdstageren får tidsubegrænset opholdstilladelse eller dansk indfødsret, og betingelserne i øvrigt er opfyldt, herunder hvis arbejdstageren på tidspunktet for afgørelsen om forlængelse fortsat opfylder betingelserne for forlængelse af den opholdstilladelse, som den pågældende havde, da vedkommende blev meddelt tidsubegrænset opholdstilladelse, eller hvis arbejdstageren er i et beskæftigelsesforhold, der ville kunne danne grundlag for en ny opholdstilladelse efter en af erhvervsordningerne (udlændingelovens § 9 a, stk. 2, nr. 1-10, 12 eller 13 eller nr. 14, litra a-c).
