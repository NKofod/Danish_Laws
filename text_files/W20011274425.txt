 Der blev klaget over, at kiropraktoren foretog en ukorrekt behandling af  

 patienten, som efterfølgende fik konstateret en blodprop i  

 lillehjernen.
Klage over opstået blodprop i  

 lillehjernen som følge af kiropraktisk behandling Patientklagenævnet fandt ikke grundlag for kritik af kiropraktorens  

 behandling af patienten, og lagde herved vægt på, at  

 kiropraktoren havde optaget sygehistorie samt foretaget en objektiv  

 undersøgelse af patienten, som fandtes rask og uden  

 kredsløbslidelser eller særlige risikofaktorer vedrørende  

 halsblodkarrene.
En røntgenundersøgelse af  

 halshvirvelsøjlen havde endvidere vist normale forhold, bortset fra  

 ledfastlåsninger i halshvirvelsøjlen, for hvilket patienten  

 herefter blev behandlet ved en såkaldt lateral break-manøvre.  

 Nævnet lagde desuden vægt på, at patienten havde fået  

 den samme behandling ved 5 foregående konsultationer uden  

 bivirkninger.
Nævnet oplyste, at en lateral break-manøvre er en  

 sædvanlig benyttet kiropraktisk teknik, som ikke indebærer en  

 særlig risiko for skade på halsblodkarrene.
Risikoen for  

 alvorlige komplikationer af denne art er anslået til én ud af  

 omkring 1-2 millioner behandlinger.
