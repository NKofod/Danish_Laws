(Til præsidenten for Københavns Byret  

 og dommerne ved underret uden for København) Foreningen af auktionsledere i Danmark har efter forhandling med  

 justitsministeriet truffet aftale med Dansk Kautionsforsikrings-Aktieselskab  

 og forsikringsaktieselskabet Haand i Haand om, at disse selskaber fremtidig  

 som selvskyldnerkautionister indestår justitsministeriet for den  

 sikkerhedsstillelse, der påhviler foreningens enkelte medlemmer i deres  

 egenskab af auktionsledere, jfr. § 5, stk. 2, i lov nr. 132 af 16. april 1935  

 om offentlig auktion ved auktionsledere.
Denne forsikring, der træder i kraft den 1. maj 1961, og for hvilken der  

 iøvrigt gælder de i omstående bilag gengivne betingelser, omfatter ved  

 ikrafttrædelsen de i den vedhæftede fortegnelse (* 1) anførte auktionsledere  

 og kan i overensstemmelse med bestemmelserne i forsikringsbetingelsernes  

 sidste stk. udvides til at omfatte andre auktionsledere.
Forsikringspolicen  

 og senere tillæg hertil deponeres i justitsministeriet.
Under henvisning til foranstående skal man anmode om, at den sikkerhed,  

 der allerede er stillet af de af forsikringen omfattede auktionsledere i form  

 af kautionsforsikring, må blive frigivet ved den nye forsikrings  

 ikrafttræden.
Består den nuværende sikkerhed i andet end kautionsforsikring,  

 bedes sikkerheden frigivet i overensstemmelse med bestemmelserne i  

 justitsministeriets bekendtgørelse nr. 244 af 24. maj 1935 § 1, sidste stk.
Senere frigivelse af sikkerheden i henhold til ovennævnte forsikring sker  

 ved meddelelse til Dansk Kautionsforsikrings-Aktieselskab, adresse: Gl.
Torv  

 14, København K.
 JUSTITSMINISTERIET, DEN 29. APRIL 1961.
 P.M.V.
 Vilhelm Boas.
/P.
Christensen.
 (* 1) Fortegnelsen udelades her.
Bilag Police K. 186.675 Dansk Kautionsforsikrings-Aktieselskab og Forsikringsaktieselskabet Haand  

 i Haand in solidum indestår efter anmodning af Foreningen af Auktionsledere i  

 Danmark herved som selvskyldnerkautionister Justitsministeriet for den sikkerhedsstillelse, der i henhold til lov nr. 132 af 16. april  

 1935 om offentlig auktion ved auktionsleder påhviler de på vedhæftede  

 fortegnelse anførte auktionsledere og andrager det udfor hver enkelt anførte  

 beløb.
 For nærværende forsikring gælder bestemmelserne i § 1, stk. 3, i  

 bekendtgørelse nr. 244 af 24. maj 1935 angående auktionslederes  

 sikkerhedsstillelse, vederlag m.v., jfr. bekendtgørelse nr. 182 af 25. juni  

 1956.
 Forsikringen kan ikke hæves eller ændres uden skriftligt samtykke fra  

 Justistministeriet, ligesom der fra Dansk Kautionsforsikrings-Aktieselskab  

 ufortøvet vil være at sende meddelelse til Justitsministeriet, såfremt  

 præmiebeløbet ikke prompte betales, eller anden misligholdelse finder sted.
 Forsikringen forbliver i kraft indtil 1 måned efter, at der er tilsendt  

 Justitsministeriet meddelelse om misligholdelse.
 Nærværende forsikring omfatter de enkelte auktionslederes tilsvar i tiden  

 fra den 1. maj 1961, og indtil sikkerheden er frigivet af vedkommende foged i  

 henhold til § 1, sidste stk., i bekendtgørelse nr. 244 af 24. maj 1935.
Ved udstedelse af tillæg til policen kan denne udvides til at omfatte  

 andre auktionsledere end de i fortegnelsen anførte.
For disses vedkommende  

 træder forsikringen i kraft, når vedkommende foged har modtaget meddelelse  

 om, at de omfattes af forsikringen.
Justitsministeriet underrettes om  

 udvidelsen.
 Dansk Kautionsforsikrings-Aktieselskab er bemyndiget til på begge  

 selskabers vegne at udstede tillæg til policen samt til at modtage alle  

 henvendelser og anmeldelser policen vedrørende.
 KØBENHAVN, DEN 15. APRIL 1961.
 Dansk Kautionsforsikrings-Aktieselskab.
POUL HERTZUM.
CHRISTEN NIELSEN.
 Forsikringsaktieselskabet Haand i Haand.
LØPPENTHEIN. p.p.
LUND-ANDERSEN.
