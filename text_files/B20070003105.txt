Bekendtgørelse  

 om elevråd på institutioner, der udbyder almengymnasial uddannelse eller  

 almen  

 voksenuddannelse (elevrådsbekendtgørelsen) I medfør af § 27, stk. 1, i lov nr. 575 af 9. juni  

 2006 om institutioner for almengymnasiale uddannelser og almen  

 voksenuddannelse  

 m.v. og § 7 i lov nr. 574 af 9. juni 2006 om private gymnasieskoler,  

 studenterkurser  

 og kurser til højere forberedelseseksamen (hf-kurser) fastsættes:
 § 1.  

  

 Betegnelsen  

 elevråd dækker både elevråd og kursistråd på institutioner, der  

 er omfattet  

 af lov om institutioner for almengymnasiale uddannelser og almen  

 voksenuddannelse m.v. eller af lov om private gymnasieskoler, studenterkurser  

 og kurser til højere forberedelseseksamen (hf-kurser).
 Stk. 2.  

  

 Betegnelsen "elever" dækker både  

 elever og kursister på de institutioner, der er nævnt i stk. 1.
 Stk. 3.  

  

 Betegnelsen  

 "institution" dækker alle de i bekendtgørelsens titel nævnte  

 institutioner, skoler og kurser, med mindre andet fremgår af de følgende  

 regler.
 § 2.  

  

 Ved hver institution, der er omfattet af  

 § 1, stk. 1, har eleverne ret til at danne et elevråd.
 Stk. 2.  

  

 På institutioner  

 med flere uddannelser nedsættes ét elevråd.
 Stk. 3.  

  

 Elevrådet  

 varetager gennem samarbejde med ledelse, lærere og øvrige personalegrupper  

 elevernes fælles interesser på institutionen.
 Stk. 4.  

  

 Institutionens  

 leder er forpligtet til at opfordre eleverne til at danne elevråd, hvis  

 eleverne ikke selv tager initiativ hertil.
 § 3.  

  

 Alle elever på institutionen har  

 valgret og er valgbare til elevrådet  

.
 Stk. 2.  

  

 Elevrådets  

 medlemmer er ulønnede.
 Stk. 3.  

  

 Valg til elevråd  

 afholdes én gang årligt.
Stk. 4.  

  

 Et elevråd  

 fungerer, indtil nyt elevråd er valgt, medmindre det i enighed beslutter at  

 træde tilbage.
Hvis elevrådet beslutter at træde tilbage, skal institutionens  

 leder opfordre eleverne til at danne et nyt elevråd, hvis eleverne ikke selv  

 tager initiativ til det.
§ 4.  

  

 På offentlige institutioner udpeger  

 elevrådet to repræsentanter til institutionens bestyrelse, af hvilke den ene  

 har stemmeret.
Den stemmeberettigede skal være myndig.
 Stk. 2.  

  

 På private  

 institutioner udpeger elevrådet en repræsentant til skolens bestyrelse.  

 Repræsentanten  

 har ikke stemmeret i bestyrelsen, medmindre andet er fastsat i institutionens  

 vedtægt.
 Stk. 3.  

  

 Elevrådet  

 udpeger repræsentanter til alle institutionens råd og udvalg mv., som  

 institutionen  

 har nedsat til at behandle spørgsmål, der har betydning for eleverne i  

 almindelighed, jf. dog stk. 4.
 Stk. 4.  

  

 Der udpeges ikke  

 repræsentanter til råd og udvalg mv., hvor elevernes deltagelse ville stride  

 mod anden lovgivning.
 § 5.  

  

 Forslag til elevrådets vedtægter  

 udarbejdes af elevrådet og vedtages på et møde, hvortil alle elever har  

 adgang  

 med stemmeret.
Stk. 2.  

  

 Vedtægterne skal  

 indeholde bestemmelser om 1) elevrådets størrelse, 2) hvordan og hvornår medlemmer af elevrådet vælges, 3) valgperiodens længde, 4) valg af suppleanter, 5) elevrådets økonomi og regnskabsaflæggelse, 6) fremgangsmåden ved senere vedtægtsændringer, og 7) afholdelse af et fast årligt møde, hvortil alle elever har  

 adgang med stemmeret, med faste dagsordenpunkter såsom aflæggelse af  

 beretning,  

 regnskabsgodkendelse, valg m.v.
 Stk. 3.  

  

 Vedtægterne kan  

 indeholde yderligere bestemmelser.
 § 6.  

  

 Elevrådet fastsætter selv sin  

 forretningsorden.
§ 7.  

  

 Institutionen kan anvende en del af sin  

 samlede bevilling som et årligt tilskud til elevrådsarbejdet.
Institutionens  

 leder fastsætter efter drøftelse med elevrådet de nærmere vilkår for ydelse  

 af  

 tilskud, herunder eventuel ansøgningsprocedure og vilkår vedrørende  

 aflevering  

 af regnskab for anvendelsen af det modtagne tilskud.
§ 8.  

  

 Institutionen stiller et egnet lokale  

 og adgang til kontorfaciliteter til rådighed for elevrådet.
Institutionen  

 stiller endvidere et egnet lokale til rådighed for elevrådet til brug ved  

 kulturelle, oplysende og organisatoriske møder.
 Stk. 2.  

  

 Institutionens  

 leder beslutter, hvordan og i hvilket omfang lokalerne kan benyttes.
 § 9.  

  

 Bekendtgørelsen træder i kraft den 1. februar  

 2007.
 Stk. 2.  

  

 Samtidig ophæves  

 bekendtgørelse nr. 1461 af 13. december 2006 om elevråd på institutioner, der  

 udbyder almengymnasial uddannelse eller almen voksenuddannelse  

 (elevrådsbekendtgørelsen).
