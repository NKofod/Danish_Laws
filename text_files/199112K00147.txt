Nr LSF 147 Forslag til Lov om ændring af lov om statens uddannelsesstøtte (Ændring af  

 egenindkomstbegrebet og opgørelsen af indkomstgrundlaget samt ændringer som  

 følge af ressortomlægning fra Undervisnings- og Forskningsministeriet til  

 Finansministeriet) Fremsat af undervisnings- og forskningsministeren (Bertel Haarder) den 6. december 1991 Vedtaget ved tredjebehandling den 19. december 1991 Lov nr. 951 af 27/12/1991 § 1 I lov om statens uddannelsesstøtte, jf. lovbekendtgørelse nr. 511 af 28.  

 juni 1991, foretages følgende ændringer:
 1. § 8, stk. 2, affattes således:
» Stk. 2. Egenindkomsten er enhver positiv indkomst, der  

 henføres til eller indgår i den personlige indkomst, kapitalindkomsten og  

 udbytteindkomst omfattet af personskattelovens § 8 a, stk. 2, med fradrag af  

 stipendium efter denne lov, overskud af danske ejendomme, jf.  

 personskattelovens § 4, stk. 1, nr. 6, og renter af beløb opsparet i henhold  

 til lov om uddannelsesopsparing.« 2. § 9 a, stk. 4, nr. 1, affattes således:
»1) kapitalindkomst, som er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,», og nr. 2 og 3 ophæves.
 Nr. 4 bliver herefter nr. 2.
 3. I § 13 indsættes som stk. 4 :
»Stk. 4. Styrelsen for Statens Uddannelsesstøtte kan i  

 tilfælde, hvor støttemodtageren er tilkendt førtidspension eller  

 invaliditetsydelse i henhold til lov om social pension, eftergive for meget  

 udbetalt støtte efter reglerne om eftergivelse af studiegæld i lov om tilskud  

 til afvikling af studiegæld og om eftergivelse af studiegæld.« 4. I § 16 indsættes som nyt stk. 1 :
»Hypotekbanken administrerer statens garantiforpligtelse for  

 studielån i pengeinstitutter ydet i henhold til denne lov og den tidligere  

 uddannelsesstøttelovgivning.« Stk. 1 og 2 bliver herefter stk. 2 og 3.
 5. I § 16, stk. 2, som bliver stk. 3, ændres  

 »Styrelsen for Statens Uddannelsesstøtte« til:  

 »Hypotekbanken«.
 6. I § 17, stk. 2, ændres »Undervisnings- og  

 forskningsministeren« til: »Finansministeren«.
 7. I § 18, stk. 1, ændres »Styrelsen for Statens  

 Uddannelsesstøtte« til: »Hypotekbanken«, og efter 1. pkt.  

 indsættes:
»Finansministeren kan fastsætte regler om betingelserne for  

 indfrielse af misligholdte studielån.« 8. § 18, stk. 2, ophæves.
 9. I § 20, 1. pkt., ændres »Styrelsen for Statens  

 Uddannelsesstøtte« til: »Hypotekbanken«, og i 2. pkt.  

 ændres »Undervisnings- og forskningsministeren« til:  

 »Finansministeren«.
 10. I § 22, stk. 5, indsættes efter »15«: »,  

 16«.
 11. Efter § 23 indsættes:
»§ 23 a.
De afgørelser, som Hypotekbanken kan træffe i medfør  

 af § 17, kan efter finansministerens bestemmelse helt eller delvis henlægges  

 til pengeinstitutterne.
Pengeinstitutternes afgørelser kan indbringes for  

 Hypotekbanken, hvis afgørelse ikke kan indbringes for anden administrativ  

 myndighed.« 12. I § 25, stk. 1, nr. 1, ændres det sidste »og«  

 til: »,».
 13. I § 25, stk. 1, nr. 2, indsættes efter  

 »støtte«: »og«.
 14. I § 25, stk. 1, indsættes efter nr. 2 som nyt nummer:
 »3) eftergivelse af for meget udbetalt støtte, jf. § 13, stk.  

 4«.
§ 2 Kapitel 4 i lov nr. 371 af 10. juni 1987 om tilskud til afvikling  

 af studiegæld og om eftergivelse af studiegæld, jf. lovbekendtgørelse nr. 487  

 af 25. juni 1990, ophæves.
§ 3 Loven træder i kraft den 1. januar 1992. § 1, nr. 1, har virkning fra  

 støtteåret 1991, og § 1, nr. 2, har virkning fra støtteåret 1993.
Oprindeligt fremsat forslag § 1 I lov om statens uddannelsesstøtte, jf. lovbekendtgørelse nr. 511 af 28.  

 juni 1991, foretages følgende ændringer:
 1. § 8, stk. 2, affattes således:
 » Stk. 2. Egenindkomsten er enhver positiv indkomst, der  

 henføres til eller indgår i den personlige indkomst, kapitalindkomsten og  

 udbytteindkomst omfattet af personskattelovens § 8 a, stk. 2, med fradrag af  

 stipendium efter denne lov, overskud af danske ejendomme, jf.  

 personskattelovens § 4, stk. 1, nr. 6, og renter af beløb opsparet i henhold  

 til lov om uddannelsesopsparing.«.
 2. § 9 a, stk. 4, nr. 1, affattes således:
 »1) kapitalindkomst, som er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,», og nr. 2-3  

 ophæves.
 Nr. 4 bliver herefter nr. 2.
 3. I § 13 indsættes som stk. 4 :
 » Stk. 4. Styrelsen for Statens Uddannelsesstøtte kan i  

 tilfælde, hvor støttemodtageren er tilkendt førtidspension eller  

 invaliditetsydelse i henhold til lov om social pension, eftergive for meget  

 udbetalt støtte efter reglerne om eftergivelse af studiegæld i lov om tilskud  

 til afvikling af studiegæld og om eftergivelse af studiegæld.«.
 4. I § 16 indsættes som nyt stk. 1 :
 »Hypotekbanken administrerer statens garantiforpligtelse for  

 studielån i pengeinstitutter, ydet i henhold til denne lov og den tidligere  

 uddannelsesstøttelovgivning.«.
 Stk. 1 og 2 bliver herefter stk. 2 og 3.
 5. I § 16, stk. 2, som bliver stk. 3 , ændres  

 »Styrelsen for Statens Uddannelsesstøtte« til:  

 »Hypotekbanken«.
 6. I § 17, stk. 2, ændres »Undervisnings- og  

 forskningsministeren« til: »Finansministeren«.
 7. I § 18, stk. 1, ændres »Styrelsen for Statens  

 Uddannelsesstøtte« til: »Hypotekbanken«, og efter 1.  

 pkt. indsættes: »Finansministeren kan fastsætte regler om  

 betingelserne for indfrielse af misligholdte studielån.«.
 8. § 18, stk. 2, ophæves.
 9. I § 20, 1. pkt., ændres »Styrelsen for Statens  

 Uddannelsesstøtte« til: »Hypotekbanken«, og i 2. pkt.  

 ændres »Undervisnings- og forskningsministeren« til:  

 »Finansministeren«.
 10. I § 22, stk. 5, indsættes efter »15«: »,  

 16«.
 11. Efter § 23 indsættes:
»§ 23 a.
De afgørelser, som Hypotekbanken kan træffe i medfør  

 af § 17, kan efter finansministerens bestemmelse helt eller delvis henlægges  

 til pengeinstitutterne.
Pengeinstitutternes afgørelser kan indbringes for  

 Hypotekbanken, hvis afgørelse ikke kan indbringes for anden administrativ  

 myndighed.«.
 12. I § 25, stk. 1, nr. 1, ændres det sidste »og«  

 til: »,».
 13. I § 25, stk. 1, nr. 2, indsættes efter  

 »støtte«: »og«.
 14. I § 25, stk. 1, indsættes efter nr. 2 som nyt  

 nummer:
 »3) eftergivelse af for meget udbetalt støtte, jf. § 13, stk.  

 4«.
§ 2 Kapitel 4 i lov nr. 371 af 10. juni 1987 om tilskud til afvikling af  

 studiegæld og om eftergivelse af studiegæld ophæves.
§ 3 Loven træder i kraft den 1. januar 1992. § 1, nr. 1, har virkning fra  

 støtteåret 1991, og § 1, nr. 2, har virkning fra støtteåret 1993.
Bemærkninger til lovforslaget Almindelige bemærkninger Lov om statens uddannelsesstøtte er senest ændret ved lov nr. 412 af 6.  

 juni 1991, jf.
Folketingstidende 1990-91, 2. samling, sp. 5839, 5955, 6739,  

 7515; tillæg A, sp. 6211; tillæg C, sp. 987.
 De foreslåede ændringer vedrører:
1) lovens egenindkomstbegreb, 2) opgørelsen af indkomstgrundlaget, der anvendes i forbindelse med  

 beregning af stipendium til 18-årige uddannelsessøgende, og 3) en ressortomlægning fra Undervisnings- og Forskningsministeriet til  

 Finansministeriet.
Ad 1 - Egenindkomstbegrebet For at få maksimalt stipendium og studielån ifølge lov om statens  

 uddannelsesstøtte må en uddannelsessøgendes egenindkomst i støtteåret ikke  

 overstige et nærmere bestemt beløb.
Egenindkomsten er ifølge loven enhver  

 positiv indkomst, som henføres til eller indgår i den personlige indkomst og  

 kapitalindkomsten med fradrag af stipendium efter loven samt af renter af  

 beløb opsparet i henhold til lov om uddannelsesopsparing.  

 Kapitalindkomstbegrebet, der fastlægges i skattelovene, er blevet ændret med  

 virkning fra støtteåret 1991 som følge af lov nr. 218 af 10. april 1991 om  

 ændring af forskellige skattelove.
Udbytteindkomster indgår herefter ikke  

 længere i kapitalindkomsten.
Aktieudbytte fra danske aktieselskaber (udbytteindkomst) på under 30.000  

 kr. skal fra og med indkomståret 1991 slet ikke selvangives.
Er der tale om  

 ægtefæller, der lever sammen ved indkomstårets udløb, og er den ene  

 ægtefælles udbytteindkomst lavere end 30.000 kr., forhøjes den anden  

 ægtefælles beløbsgrænse tilsvarende.
Skattemyndighederne vil hverken lokalt  

 eller centralt have oplysninger om udbytte, som ikke skal selvangives.
Det  

 udbytteudloddende selskab indeholder 30 pct. i kildeskat ved udbetalingen,  

 men indeholdelsen af kildeskatten sker på grundlag af det samlede deklarerede  

 udbytte.
Det skal ikke oplyses, hvem de enkelte udbyttemodtagere er.  

 Aktieselskaber m.fl. har ikke oplysningspligt om, hvem der modtager udbytte,  

 og ofte vil selskabet ikke have kendskab hertil.
For så vidt angår  

 børsnoterede aktier, behøver ejeren af aktierne ikke at være registreret i  

 Værdipapircentralen.
Udbytteindkomst på indtil 30.000 kr. årligt (60.000 kr.  

 for samlevende ægtefæller) vil herefter ikke længere indgå i støttemodtageres  

 egenindkomst.
Udbytteindkomster på over 30.000 kr. vil hos skattemyndighederne ikke  

 blive registreret som en kapitalindkomst, men som udbytteindkomst.
Det  

 foreslås derfor, at sådan udbytteindkomst fremtidig skal indgå i  

 egenindkomsten.
Den automatisering af indkomstkontrollen, som skete ved lov nr. 859 af 20.  

 december 1989 om ændring af lov om statens uddannelsesstøtte med virkning fra  

 støtteåret 1991, gennemføres ved maskinelt overførte dataoplysninger fra  

 skattemyndighedernes registre.
Ved den nævnte lovændring gennemførtes en  

 forenkling af den hidtidige opgørelsesmetode, som indeholdt en række  

 særregler, som krævede manuel sagsbehandling.
Blandt de indkomstarter, som tidligere ikke blev medregnet ved opgørelsen  

 af en støttemodtagers egenindkomst, indgår fra og med 1991 nu »lejeværdi  

 af egen bolig«.
Dette har givet anledning til megen kritik fra de  

 uddannelsessøgendes side.
Kritikken har haft baggrund dels i, at lejeværdien  

 ikke afspejler en faktisk indkomst, dels i, at negative elementer i  

 kapitalindkomsten, herunder renter af pant i fast ejendom, ikke tages i  

 betragtning ved beregningen af egenindkomsten.
Skattemyndighederne vil ikke  

 automatisk kunne oplyse »lejeværdi af egen bolig«, men alene  

 kapitalindkomstarten »overskud af danske ejendomme«.
Denne består  

 ikke alene af 1) lejeværdi af en- eller tofamiliehuse, fritidshuse og  

 ejerlejligheder, men også 2) standardfradrag, og 3) indtægter ved udlejning  

 af ejendommen en del af året (f.eks. ved udlejning af et sommerhus) eller ved  

 udlejning af en del af ejendommen (f.eks. udlejning af den anden lejlighed i  

 et tofamiliehus eller ved udleje af værelser, i det omfang indtægten herved  

 er skattepligtig).
 Efter forslaget vil denne indkomstart udgå ved opgørelsen af  

 egenindkomsten, ligesom udbytteindkomster på under 30.000 kr. (60.000 kr. for  

 samlevende ægtefæller) ved den gennemførte ændring af skattelovene er udgået  

 af kapitalindkomsten og dermed af egenindkomsten.
Ad 2 - Indkomstgrundlaget Ved lov nr. 353 af 1. juli 1988 om ændring af indkomstgrundlaget i en  

 række love og om ophævelse af lov om socialindkomst (ændrede regler om  

 indkomstgrundlag som følge af skattereformen) blev den hidtidige  

 socialindkomst ophævet.
I stedet blev der indsat regler om indkomstgrundlaget  

 i en række love, herunder lov om statens uddannelsesstøtte.
Ifølge § 9, stk. 1, i denne lov beregnes stipendiet til 18-årige  

 uddannelsessøgende ud fra forældrenes samlede indkomstgrundlag på grundlag af  

 indkomsten for det andet kalenderår forud for støtteåret.
Det er alene i  

 denne sammenhæng indkomstgrundlaget anvendes i forbindelse med  

 uddannelsesstøtte.
Reglerne om indkomstgrundlag går i store træk ud på, at man anvender  

 summen af den personlige indkomst (løn mv.) og positiv kapitalindkomst  

 (renteindtægter mv.), dvs. det samme grundlag, som anvendes ved beregningen  

 af 6 pct.-indkomstskat, dog uden det i personskattelovens § 8 nævnte  

 bundfradrag.
Til dette grundlag lægges et beregnet formueafkast af visse  

 lavtforrentede aktiver, herunder aktier.
Det sker for at personer, der  

 placerer deres midler i aktiver, der giver et lavt eller intet skattepligtigt  

 afkast, ikke skal være gunstigere stillet end personer, der vælger mere  

 traditionelle former for opsparing med skattepligtigt afkast.
Det faktiske  

 afkast fradrages i det beregnede formueafkast, ligesom også negativ  

 nettokapitalindkomst fradrages.
 Lovforslagets § 1, nr. 2, er af fortrinsvis teknisk karakter og skal  

 tilpasse indkomstgrundlaget til de ændrede skatteregler som følge af lov nr.  

 218 af 10. april 1991 om ændring af forskellige skattelove (ophævelse af  

 dobbeltbeskatningen af aktieudbytte).
De gældende regler om, at det faktiske afkast skal fragå i det beregnede  

 formueafkast, skal sikre mod, at de pågældende personer i indkomstgrundlaget  

 skulle medregne både beregnet og faktisk formueafkast. § 1, nr. 2, i  

 lovforslaget går ud på, at når udbytteindkomsten udgår af 6 pct.-grundlaget  

 (hvorved indkomstgrundlaget bliver mindre), skal udbytteindkomsten ej heller  

 fragå i det beregnede formueafkast.
Efter dette lovforslag sikres det  

 således, at de pågældende personer ikke kan fradrage indkomst (dvs.  

 udbytteindkomst), som ikke er indgået i indkomstgrundlaget som en del af 6  

 pct.-skattegrundlaget.
Ændringen går nærmere ud på, at det alene er kapitalindkomst, som er  

 omfattet af personskattelovens § 4, stk. 1, nr. 4 og 5, hvori der indeholdes  

 udbytteskat, der kan fragå i det beregnede formueafkast.
Desuden kan som  

 efter gældende regler udenlandsk kapitalindkomst fragå i det beregnede  

 formueafkast.
I modsat fald, dvs. hvis man gav fradrag for udbytteindkomsten,  

 selv om den ikke indgår i 6 pct.-skattegrundlaget, ville man kunne få fradrag  

 for faktisk afkast i det beregnede formueafkast ved opgørelsen af  

 indkomstgrundlaget.
Dertil kommer, at skattegodtgørelsen er ophævet i forbindelse med  

 ophævelsen af dobbeltbeskatningen af aktieudbytte, hvorfor den heller ikke  

 længere kan fragå i det beregnede formueafkast.
Endelig er særreglen om de  

 kontoførende investeringsforeninger udgået som overflødig.
Der sker ikke  

 derudover ændringer i indkomstgrundlaget.
Ad 3 - Ressortomlægning Ved kongelig resolution af 30. august 1991, jf.
Statsministeriets  

 bekendtgørelse nr. 640 af 3. september 1991, blev det bl.a. bestemt, at  

 administrationen af statens garantiforpligtelse for studielån i  

 pengeinstitutter, efter at statsgarantien er meddelt af Styrelsen for Statens  

 Uddannelsesstøtte, overføres fra Undervisnings- og Forskningsministeriet til  

 Finansministeriet med virkning fra den 1. januar 1992. Administrationen vil  

 blive henlagt til Kongeriget Danmarks Hypotekbank og Finansforvaltning  

 (Hypotekbanken), som i forvejen administrerer inddrivelsen af misligholdte  

 studielån/statslån og misligholdte statsgaranterede studielån.
Med vedtagelsen af lov nr. 192 af 29. marts 1988 om ændring af lov om  

 statens uddannelsesstøtte bortfaldt muligheden for nybevilling af  

 statsgaranterede studielån stort set, idet der dog som en overgangsordning  

 indtil udgangen af juli måned 1993 i et begrænset omfang stadig kan bevilges  

 statsgaranterede studielån til visse studerende.
Herefter resterer alene  

 afvikling af den bestående garantimasse, som på nuværende tidspunkt omfatter  

 ca. 100.000 personer, hvoraf ca. 80.000 har påbegyndt afviklingen af deres  

 pengeinstitutlån efter endt uddannelse.
 På denne baggrund og i forbindelse med ressortændringen har der været  

 anledning til at overveje, om administrationen af de statsgaranterede  

 studielån eventuelt kunne forenkles og smidiggøres dels i forhold til  

 pengeinstitutterne og dels i forhold til den enkelte låntager.
 Dette lovforslag har således til formål yderligere at forenkle  

 forvaltningen af de statsgaranterede studielån, hvor det kan lade sig gøre  

 uden derved at slække væsentligt på den statslige kontrol med området.
 Forslaget indebærer, at finansministeren bemyndiges til at træffe  

 bestemmelse om, at visse af de afgørelser, som Hypotekbanken fremover kan  

 træffe angående afvikling af statsgaranterede studielån, henlægges til  

 pengeinstitutterne.
Ifølge de i medfør af lovens § 17, stk. 2, fastsatte regler om  

 administrationen af garantierne, jf. § 50, stk. 2, i Undervisnings- og  

 Forskningsministeriets bekendtgørelse nr. 512 af 4. juli 1990, som senest er  

 ændret ved bekendtgørelse nr. 525 af 2. juli 1991, er der åbnet mulighed for,  

 inden tilbagebetaling af det statsgaranterede lån påbegyndes, at bevilge  

 udsættelse hermed på grund af låntagers arbejdsløshed, sygdom, barsel,  

 aftjening af værnepligt, afdragsbyrder på anden studiegæld eller, hvis der  

 foreligger andre særlige omstændigheder.
Udsættelse af disse årsager medfører  

 dog ikke, at garantiperioden ligeledes forlænges.
 Afgørelse om udsættelse med tilbagebetaling af de nævnte årsager har  

 hidtil været truffet af Styrelsen for Statens Uddannelsesstøtte, men det er  

 med forslaget hensigten at henlægge disse afgørelser til pengeinstitutterne.  

 Disse er i forvejen i medfør af bekendtgørelsens § 50, stk. 4, bemyndiget  

 til, efter at tilbagebetaling er påbegyndt, at træffe aftale med låntager om  

 afvigelser fra tilbagebetalingsaftalen.
Den foreslåede henlæggelse af afgørelser efter bekendtgørelsens § 50, stk.  

 2, til pengeinstitutterne vil således medføre en klar opgavefordeling mellem  

 pengeinstitutterne og Hypotekbanken.
Endvidere vil ordningen indebære en  

 serviceforbedring for den enkelte låntager, som vil kunne træffe aftale om  

 udsættelse med tilbagebetaling af de anførte årsager direkte med sit  

 pengeinstitut.
Pengeinstitutternes administration af muligheden for udsættelse med  

 tilbagebetaling vil blive nærmere fastlagt i henhold til en bekendtgørelse,  

 som vil blive udstedt i medfør af den bemyndigelse, som i forslaget gives til  

 finansministeren.
Det er ikke her hensigten, at den fremtidige administration  

 skal afvige fra den praksis, som hidtil er fulgt.
Det indebærer, at  

 udsættelse kan gives et halvt år ad gangen i indtil 3 år efter  

 tilbagebetalingspligtens indtræden, hvorved bemærkes, at  

 tilbagebetalingspligten efter lovens § 17 normalt indtræder 1 år efter det  

 tidspunkt, hvor låntageren afslutter eller afbryder sin uddannelse.  

 Anmodninger om udsættelse ud over i alt 4 år forelægges Hypotekbanken.
For så  

 vidt angår de årsager, som kan begrunde en udsættelse, er det dog hensigten  

 at lade afdragsbyrder på anden studiegæld og andre særlige omstændigheder  

 bortfalde, dels fordi disse bestemmelser efter Hypotekbankens opfattelse ikke  

 anvendes i noget videre omfang, og dels fordi pengeinstitutterne fortsat vil  

 have adgang til efterfølgende at lempe en indgået tilbagebetalingsaftale.
Hvis et statsgaranteret studielån misligholdes, indfrier Hypotekbanken på  

 statskassens vegne lånet.
Indgår en låntager ikke en tilbagebetalingsaftale  

 eller betaler aftalte ydelser til tiden, har det dog indtil nu været en  

 forudsætning for indfrielse af lånet, at såvel pengeinstituttet som Styrelsen  

 for Statens Uddannelsesstøtte forgæves skulle have søgt at formå låntager til  

 at indgå en aftale eller genoptage betalingerne efter aftalen.
 Det er imidlertid Hypotekbankens erfaring, at det kun i relativt få  

 tilfælde er lykkedes at formå låntager til at påbegynde eller genoptage  

 tilbagebetalingen af et misligholdt lån, og at rykkerskrivelsen fra den  

 statslige kautionist ikke har større effekt end de tilsvarende opfordringer  

 fra det pågældende pengeinstitut.
 Det foreslås derfor, at rykkerproceduren begrænses således, at det ikke  

 længere vil være en forudsætning for indfrielse af studielånet, at låntager  

 tillige er blevet rykket af Hypotekbanken.
I konsekvens af de foreslåede ændringer i kompetencen til at træffe  

 afgørelse om udsættelse med tilbagebetaling af statsgaranterede studielån  

 foreslås det, at pengeinstitutternes afgørelser herom skal kunne indbringes  

 for Hypotekbanken.
Det foreslås samtidig, at Hypotekbankens afgørelser som  

 klageinstans for pengeinstitutterne skal være endelige.
Forslaget og ressortændringen medfører i øvrigt, at Hypotekbankens  

 afgørelser om tilbagebetaling af statsgaranterede studielån ikke vil kunne  

 indbringes for Ankenævnet for Uddannelsesstøtten.
Denne klageadgang, som er  

 beskrevet i lovens § 25, har hvad angår statsgaranterede studielån kun været  

 anvendt i meget få tilfælde, og som det i øvrigt vil fremgå, opretholdes der  

 fortsat en klageadgang til henholdsvis Hypotekbanken og finansministeren.
 Klageadgangen til Ankenævnet for Uddannelsesstøtten vil således fremover  

 angå klager over afgørelser, truffet af Styrelsen for Statens  

 Uddannelsesstøtte, om tildelingen og beregningen af støtte og tilbagebetaling  

 af støtte, bortset fra de statsgaranterede studielån.
 Klage over Hypotekbankens øvrige afgørelser vil kunne ske til  

 finansministeren som følge af de almindelige administrative principper,  

 bortset fra de afgørelser, som Hypotekbanken træffer som klageinstans for  

 pengeinstitutterne.
 Udover de ændringer, som er omtalt ovenfor, foreslås en række ændringer af  

 teknisk/administrativ karakter som følge af ressortændringen.
 Ved den nævnte ressortomlægning blev det endvidere bestemt, at lov om  

 tilskud til afvikling af studiegæld og om eftergivelse af studiegæld, bortset  

 fra lovens kapitel 4, overføres fra Undervisnings- og Forskningsministeriet  

 til Finansministeriet.
 Ifølge det pågældende kapitel 4 i nævnte lov kan Styrelsen for Statens  

 Uddannelsesstøtte eftergive gæld som følge af for meget udbetalt  

 uddannelsesstøtte i medfør af lov om statens uddannelsesstøtte.
 Af regelforenklingsmæssige grunde findes det hensigtsmæssigt at overflytte  

 den pågældende bestemmelse til lov om statens uddannelsesstøtte.
 Samtidig foreslås det, at eventuelle klager over styrelsens afgørelser i  

 sager om eftergivelse af de nævnte tilbagebetalingskrav henlægges til  

 Ankenævnet for Uddannelsesstøtten.
 Økonomiske konsekvenser:
 Ad ændring af egenindkomstbegrebet:
Det forhold, at udbytteindkomst på under 30.000 kr. fra og med  

 kalenderåret 1991 ikke længere indgår i egenindkomsten, og at der sker  

 fradrag i egenindkomsten for »overskud af danske ejendomme« antages  

 ikke at få nævneværdige økonomiske konsekvenser.
Det antages således, at de  

 studerende i de fleste tilfælde tilpasser egenindkomsten til  

 egenindkomstgrænserne, så de undgår at skulle tilbagebetale  

 uddannelsesstøtte.
I de sikkert meget få tilfælde, hvor studerende har  

 udbytteindkomst over 30.000 kr. (60.000 kr. for samlevende ægtefæller), vil  

 ændringen dog medføre, at studerende, som ikke tidligere kunne få  

 uddannelsesstøtte, nu kan få det helt eller delvis.
 Også de sikkert relativt få studerende med en meget stor lejeværdi af egen  

 bolig får forbedret deres støttemulighed.
Det må forventes, at fjernelse af kapitalindkomstposten »overskud af  

 danske ejendomme« vil have konsekvenser for flere uddannelsessøgende end  

 bortfald af udbytteindkomst under 30.000 kr.
I begge tilfælde vil den primære  

 konsekvens forventes at blive, at støttemodtagerne kan have større  

 lønindkomst, men det kan ikke udelukkes, at enkelte studerende, som ikke kan  

 få uddannelsesstøtte i dag, vil blive støttemodtagere.
 Merudgiften ved ændringen kan ikke beregnes.
 Ad ændring af opgørelsen af indkomstgrundlaget:
Når udbytteindkomst fra og med indkomståret 1991 ikke længere indgår i  

 den skattepligtige almindelige indkomst, vil det heller ikke indgå i  

 indkomstgrundlaget.
Herved kan de pågældende personer få et lavere  

 indkomstgrundlag end efter gældende regler, nemlig hvis det faktiske afkast  

 overstiger det beregnede afkast af de lavtforrentede aktiver.
Dette vil  

 medføre, at indkomstgrundlaget for nogle forældre til støttemodtagere vil  

 blive lavere.
Dette fører til, at nogle 18-årige støttemodtagere vil kunne få  

 støtte eller få støtte med større beløb.
Det har dog formodningen imod sig,  

 at lavtforrentede aktiver som aktier mv. giver et afkast, som overstiger  

 kapitalafkastsatsen efter virksomhedsskatteloven, der for indkomståret 1991  

 udgør 9 pct.
Hvis aktiekursen fx er 300, skal udbyttet således overstige 27  

 pct. af aktiens pålydende værdi, før den pågældende bliver stillet bedre end  

 efter gældende regler.
 Merudgiften ved ændringen kan ikke beregnes.
 Ad ændringer som følge af ressortomlægning:
De foreslåede forenklinger for så vidt angår de statsgaranterede  

 studielån har ikke til hensigt at ændre den hidtil gældende praksis over for  

 låntagerne i henseende til spørgsmål om, hvornår tilbagebetaling skal ske mv.  

 Ændringerne i reglerne om udsættelse med indgåelse af tilbagebetalingsaftaler  

 vil således kun få virkning for de ca. 20 pct. af låntagerne, for hvem  

 tilbagebetalingstidspunktet endnu ikke er indtruffet.
Forslaget vil i øvrigt  

 næppe føre til en ændring af det årlige antal af lån, som må indfries på  

 grund af misligholdelse.
 De foreslåede ændringer vil i øvrigt kunne gennemføres inden for de  

 eksisterende udgiftsmæssige rammer.
 Administrative konsekvenser:
 Da Told- og skattestyrelsen leverer de oplysninger, som danner grundlag  

 for opgørelsen af indkomstgrundlaget, og ligeledes kan oplyse en  

 støttemodtagers udbytteindkomst på over 30.000 kr. og kapitalindkomstarten  

 »overskud af danske ejendomme«, forventes forslaget at være  

 begrænset udgiftsforøgende for Styrelsen for Statens Uddannelsesstøtte.
Bemærkninger til lovforslagets enkelte bestemmelser Til § 1 Til nr. 1 Der henvises til de almindelige bemærkninger.
Til nr. 2 Ifølge § 9, stk. 1, i lov om statens uddannelsesstøtte tildeles l8-årige  

 uddannelsessøgende stipendium afhængigt af forældrenes samlede  

 indkomstgrundlag på grundlag af indkomsten for det andet kalenderår forud for  

 støtteåret.
Indkomstgrundlaget opgøres som bestemt i lovens § 9 a.
Fra og med indkomståret 1991 er dobbeltbeskatningen af udbytteindkomst,  

 herunder aktieudbytte, ophævet.
Udbytteindkomst omfatter efter  

 personskattelovens § 4 a det samlede beløb af 1) aktieudbytte efter ligningslovens § 16 A fra selskaber, som er  

 skattepligtige efter selskabsskattelovens § 1, stk. 1, nr. 1 og 2, 2) afståelsessummer efter ligningslovens § 16 B, som modtages fra  

 selskaber, der er skattepligtige efter selskabsskattelovens § 1, stk. 1, nr.  

 1-2, 3) udlodninger fra investeringsforeninger, som udsteder omsættelige  

 beviser for medlemmernes indskud, og som ifølge deres vedtægter er forpligtet  

 til inden fristen for indgivelse af selvangivelse at udlodde de i  

 indkomståret indtjente renter, udbytter, kursgevinster og aktieavancer som  

 nævnt i selskabsskattelovens § 1, stk. 1, nr. 5 a, litra a-c.
Det gælder dog  

 kun den del af beløbet, som svarer til forholdet mellem foreningens samlede  

 indtægt ved udbytte fra selskaber omfattet af selskabsskattelovens § 1, stk.  

 1, nr. 1-2, og foreningens samlede udlodning.
 Udbytteindkomst indgår ikke i den skattepligtige indkomst, og indgår  

 derfor heller ikke i 6 pct.-skattegrundlaget.
 Udbytteindkomst beskattes med 30 pct. for den del, som ikke overstiger  

 30.000 kr. i 1991 (grundbeløb 1987 26.400 kr.). Udbytteindkomsten skal ikke  

 selvangives, og skatten er endelig.
Skat af udbytteindkomst, som overstiger 30.000 kr. i 1991, beregnes med 45  

 pct., og udbytteindkomsten skal selvangives.
Skatten af denne del af  

 udbytteindkomsten er ikke endelig.
 Indkomst, der ikke omfattes af ovennævnte definition af  

 udbytteindkomst, beskattes efter almindelige regler og vil i det omfang,  

 indkomsten er skattepligtig almindelig indkomst, også fremover indgå i  

 beregningsgrundlaget for 6 pct.-skatten, og derved også i indkomstgrundlaget.  

 Der er fx tale om aktieudbytte efter ligningslovens § 16 A og  

 afståelsessummer efter ligningslovens § 16 B fra selskaber, som ikke er  

 skattepligtige efter selskabsskattelovens § 1, stk. 1, nr. 1 og 2. For disse  

 indkomster er der således ikke sket nogen ændring af skattereglerne ved  

 ophævelsen af dobbeltbeskatningen af aktieudbytte, og der sker ikke nogen  

 ændring ved nærværende lovforslag for så vidt angår indkomstgrundlaget.
Som følge af, at udbytteindkomsten ikke indgår i 6 pct.-skattegrundlaget,  

 foreslås det, at udbytteindkomsten heller ikke skal indgå i  

 indkomstgrundlaget efter lov om statens uddannelsesstøtte.
Der henvises til  

 det ovenfor under de almindelige bemærkninger anførte.
I indkomstgrundlaget indgår efter gældende regler bl.a. et beregnet  

 formueafkast, som opgøres som kursværdien af danske aktier, anparter og  

 investeringsbeviser mv. og al udenlandsk formue ganget med  

 virksomhedsskattelovens afkastsats.
Det faktiske afkast af de omhandlede  

 aktiver fradrages i det beregnede formueafkast.
I det resterende beregnede  

 formueafkast fradrages negativ kapitalindkomst.
Det beregnede formueafkast  

 skal kun indgå i indkomstgrundlaget i det omfang, det efter fradrag af  

 faktisk afkast og negativ kapitalindkomst er positivt.
Hvis det beregnede formueafkast af lavtforrentede aktiver overstiger det  

 faktiske afkast, fragår det faktiske afkast efter gældende regler i det  

 beregnede formueafkast ved opgørelsen af indkomstgrundlaget.
I og med at  

 udbytteindkomst fra og med indkomståret 1991 ikke længere indgår ved  

 opgørelsen af den skattepligtige almindelige indkomst, vil disse indkomster  

 heller ikke indgå ved opgørelsen af indkomstgrundlaget.
Derimod skal der  

 fortsat indgå et beregnet formueafkast.
Det beregnede afkast vil typisk være  

 større end det faktiske afkast.
Det får derfor som hovedregel ikke betydning  

 for størrelsen af indkomstgrundlaget, at udbytteindkomsterne ikke indgår, og  

 at det faktiske afkast ikke længere kan modregnes i det beregnede  

 formueafkast.
Hvis det beregnede afkast af lavtforrentede aktiver er mindre end det  

 faktiske formueafkast, skal alene det faktiske afkast indgå i  

 indkomstgrundlaget efter gældende regler.
Det skyldes, at der så i det  

 konkrete tilfælde ikke har været tale om lavtforrentede aktiver.
Når udbytteindkomst fra og med indkomståret 1991 ikke længere indgår i den  

 skattepligtige almindelige indkomst, vil det heller ikke indgå i  

 indkomstgrundlaget.
Herved kan de pågældende personer få et lavere  

 indkomstgrundlag end efter gældende regler, og således få højere ydelser mv.  

 Det må dog have formodningen imod sig, at lavtforrentede aktiver som aktier  

 mv. giver et afkast, som overstiger kapitalafkastsatsen efter  

 virksomhedsskatteloven, der for indkomståret 1991 udgør 9 pct.
Til nr. 3 Der henvises til de almindelige bemærkninger om den gennemførte  

 ressortomlægning fra Undervisnings- og Forskningsministeriet til  

 Finansministeriet, herunder af lov om tilskud til afvikling af studiegæld og  

 om eftergivelse af studiegæld, jf. lovbekendtgørelse nr. 487 af 25. juni  

 1990, bortset fra lovens kapitel 4. Efter dette kapitel kan Styrelsen for  

 Statens Uddannelsesstøtte eftergive gæld som følge af for meget udbetalt  

 uddannelsesstøtte i medfør af lov om statens uddannelsesstøtte.
 Af regelforenklingsmæssige grunde findes det hensigtsmæssigt at overflytte  

 den pågældende bestemmelse til lov om statens uddannelsesstøtte.
Til nr. 4 Det foreslås, at det i konsekvens af ressortændringen præciseres, at  

 administrationen af tilbagebetalingen af statsgaranterede studielån varetages  

 af Hypotekbanken.
Til nr. 5 og 6 Forslagene er en konsekvens af ressortændringen.
Til nr. 7 og 8 Forslagene er delvis en konsekvens af ressortændringen.
Herudover  

 indskrænkes den nuværende rykkerprocedure for misligholdte studielån således,  

 at det ikke fremover vil være en forudsætning for indfrielse af et studielån,  

 at den statslige kautionist også har rykket låntager.
I stedet bemyndiges  

 finansministeren til at fastsætte de nærmere regler herom, i øvrigt i lighed  

 med den tidligere til undervisnings- og forskningsministeren givne  

 bemyndigelse.
Til nr. 9 Forslaget er en konsekvens af ressortændringen.
Til nr. 10 Forslaget udvider som en konsekvens af ressortændringen den hjemmel til  

 indhentning af skatteoplysninger mv., som Styrelsen for Statens  

 Uddannelsesstøtte har i medfør af § 22, stk. 2, til tillige at omfatte  

 Hypotekbanken i forbindelse med administrationen af statsgaranterede  

 studielån.
Hypotekbanken har i forvejen i medfør af § 22, stk. 5, hjemmel til  

 indhentning af skatteoplysninger i forbindelse med administrationen af  

 misligholdte statslån og indfriede statsgaranterede studielån, jf. §§ 15 og  

 19.
Til nr. 11 Forslaget muliggør, at visse af Hypotekbankens afgørelser om  

 tilbagebetaling af studielån kan delegeres til pengeinstitutterne med  

 klageadgang til Hypotekbanken.
Der henvises til beskrivelsen under de  

 almindelige bemærkninger.
 Forslaget indebærer endvidere, at de afgørelser, som Hypotekbanken træffer  

 om tilbagebetaling af studiegæld som klageinstans for pengeinstitutterne, er  

 endelige.
Til nr. 12-14 Eventuelle klager over styrelsens afgørelser i sager om eftergivelse af de  

 nævnte tilbagebetalingskrav foreslås henlagt til Ankenævnet for  

 Uddannelsesstøtten.
Til § 3 Den i § 1, nr. 2, foreslåede ændring har virkning fra og med  

 indkomstgrundlaget for støtteåret 1993, som opgøres på grundlag af  

 oplysninger fra indkomståret 1991, og følgende år.
For indkomstgrundlaget for  

 1991 og 1992 anvendes de hidtil gældende regler.
 Det foreslås, at lovændringen som følge af ressortændringen træder i kraft  

 den 1. januar 1992, hvilket vil være sammenfaldende med, at administrationen  

 af de statsgaranterede studielån overføres til Finansministeriet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om statens uddannelsesstøtte, jf. lovbekendtgørelse nr. 511 af 28.  

 juni 1991, foretages følgende ændringer:
 1. § 8, stk. 2, affattes således:
 »Stk. 2. Egenindkomsten er enhver positiv indkomst, der  

 henføres til eller indgår i den personlige indkomst, kapitalindkomsten og  

 udbytteindkomst omfattet af personskattelovens § 8 a, stk. 2, med fradrag af  

 stipendium efter denne lov, overskud af danske ejendomme, jf.  

 personskattelovens § 4, stk. 1, nr. 6, og renter af beløb opsparet i henhold  

 til lov om uddannelsesopsparing.«.
 Stk. 2. Egenindkomsten er enhver positiv indkomst, der henføres  

 til eller indgår i den personlige indkomst og kapitalindkomsten med fradrag  

 af stipendium efter denne lov samt af renter af beløb opsparet i henhold til  

 lov om uddannelsesopsparing.
 2. § 9 a, stk. 4, nr. 1, affattes således:
 »1) kapitalindkomst, som er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,», og nr. 2-3  

 ophæves.
 Nr. 4 bliver herefter nr. 2.
Stk. 4. I det formueafkast, der beregnes efter stk. 2 og 3,  

 fradrages det faktiske afkast.
Er det faktiske afkast negativt, sættes det  

 til 0. Er en ægtefælles faktiske afkast negativt, fragår det dog i den anden  

 ægtefælles positive faktiske afkast.
Det er en forudsætning, at ægtefællerne  

 er samlevende ved indkomstårets udløb, jf. kildeskattelovens § 4. Det  

 faktiske afkast består af summen af:
1) beløb, der efter ligningslovens § 16 A eller § 16 B, stk. 1, skal  

 medregnes ved opgørelsen af den skattepligtige almindelige indkomst, og hvori  

 der indeholdes udbytteskat, 2) den del af de kontoførende investeringsforeningers tilskrivninger på  

 medlemmernes konti, der stammer fra aktieudbytter, 3) skattegodtgørelse, jf. selskabsskattelovens § 17 A og 4) udenlandsk kapitalindkomst.
 3. I § 13 indsættes som stk. 4 :
 »Stk. 4. Styrelsen for Statens Uddannelsesstøtte kan i  

 tilfælde, hvor støttemodtageren er tilkendt førtidspension eller  

 invaliditetsydelse i henhold til lov om social pension, eftergive for meget  

 udbetalt støtte efter reglerne om eftergivelse af studiegæld i lov om tilskud  

 til afvikling af studiegæld og om eftergivelse af studiegæld.«.
 Bestemmelse i lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 487 af 25. juni 1990:
Kapitel 4 Eftergivelse af studiegæld, der administreres af Styrelsen for Statens  

 Uddannelsesstøtte § 17. Styrelsen kan i tilfælde, hvor låntager er tilkendt  

 førtidspension eller invaliditetsydelse i henhold til lov om social pension,  

 eftergive for meget udbetalt uddannelsesstøtte efter reglerne i kapitel 3.
 4. I § 16 indsættes som nyt stk. 1 :
 »Hypotekbanken administrerer statens garantiforpligtelse for  

 studielån i pengeinstitutter, ydet i henhold til denne lov og den tidligere  

 uddannelsesstøttelovgivning.«.
 Stk. 1 og 2 bliver herefter stk. 2 og 3.
 5. I § 16, stk. 2, som bliver stk. 3 , ændres  

 »Styrelsen for Statens Uddannelsesstøtte« til:  

 »Hypotekbanken«.
 Stk. 2. Garantien ophører senest 15 år efter det tidspunkt, hvor  

 den uddannelsessøgende har afsluttet eller afbrudt uddannelsen, jf. § 17,  

 stk. 1, nr. 1. Styrelsen for Statens Uddannelsesstøtte kan forlænge  

 garantien, når omstændighederne taler herfor.
 6. I § 17, stk. 2, ændres »Undervisnings- og  

 forskningsministeren« til: »Finansministeren«.
 Stk. 2. Undervisnings- og forskningsministeren kan fastsætte  

 regler om administrationen af garantierne, herunder om låntagers pligt til at  

 give de oplysninger, der er nødvendige for tilbagebetaling af lån, og om  

 ophør med udbetaling med statsgaranti.
 7. I § 18, stk. 1, ændres »Styrelsen for Statens  

 Uddannelsesstøtte« til: »Hypotekbanken«, og efter 1.  

 pkt. indsættes: »Finansministeren kan fastsætte regler om  

 betingelserne for indfrielse af misligholdte studielån.«.
 § 18. Styrelsen for Statens Uddannelsesstøtte indfrier på  

 statskassens vegne de misligholdte statsgaranterede studielån.
 8. § 18, stk. 2, ophæves.
Stk. 2. Indgår låntager ikke en tilbagebetalingsaftale, eller  

 betaler låntager ikke aftalte ydelser til tiden, kan pengeinstituttet dog  

 først kræve lånet indfriet, når pengeinstituttet og Styrelsen for Statens  

 Uddannelsesstøtte forgæves har søgt at få låntager til at indgå aftale eller  

 betale ydelser.
Undervisnings- og forskningsministeren kan fastsætte regler  

 herom.
 9. I § 20, 1. pkt., ændres »Styrelsen for Statens  

 Uddannelsesstøtte« til: »Hypotekbanken«, og i 2. pkt.  

 ændres »Undervisnings- og forskningsministeren« til:  

 »Finansministeren«.
§ 20. Pengeinstitutterne skal give Styrelsen for Statens  

 Uddannelsesstøtte oplysninger om den statsgaranterede studiegæld for alle  

 låntagere.
Undervisnings- og forskningsministeren kan fastsætte regler herom,  

 herunder om form og indhold af oplysningerne.
 10. I § 22, stk. 5, indsættes efter »15«: »,  

 16«.
 Stk. 5. Hypotekbanken kan hos skattemyndigheder og andre  

 offentlige myndigheder indhente oplysninger om låntager, som er nødvendige  

 for at administrere krav efter §§ 15 og 19, herunder oplysninger om indkomst-  

 og formueforhold.
 11. Efter § 23 indsættes:
»§ 23 a.
De afgørelser, som Hypotekbanken kan træffe i medfør  

 af § 17, kan efter finansministerens bestemmelse helt eller delvis henlægges  

 til pengeinstitutterne.
Pengeinstitutternes afgørelser kan indbringes for  

 Hypotekbanken, hvis afgørelse ikke kan indbringes for anden administrativ  

 myndighed.«.
 12. I § 25, stk. 1, nr. 1, ændres det sidste »og«  

 til: »,».
 13. I § 25, stk. 1, nr. 2, indsættes efter  

 »støtte«: »og«.
 14. I § 25, stk. 1, indsættes efter nr. 2 som nyt  

 nummer:
 »3) eftergivelse af for meget udbetalt støtte, jf. § 13, stk.  

 4«.
§ 25. Afgørelser truffet af Styrelsen for Statens  

 Uddannelsesstøtte om 1) grundlaget for tildeling og beregning af støtte til en  

 uddannelsessøgende og 2) en støttemodtagers tilbagebetaling af støtte kan inden fire uger efter meddelelsen af afgørelsen indbringes for  

 Ankenævnet for Uddannelsesstøtten af den, som afgørelsen vedrører.
Ankenævnet  

 træffer den endelige administrative afgørelse.
§ 2 Kapitel 4 i lov nr. 371 af 10. juni 1987 om tilskud til afvikling af  

 studiegæld og om eftergivelse af studiegæld ophæves.
 Bestemmelse i lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 487 af 25. juni 1990:
Kapitel 4 Eftergivelse af studiegæld, der administreres af Styrelsen for Statens  

 Uddannelsesstøtte § 17. Styrelsen kan i tilfælde, hvor låntager er tilkendt  

 førtidspension eller invaliditetsydelse i henhold til lov om social pension,  

 eftergive for meget udbetalt uddannelsesstøtte efter reglerne i kapitel 3.
§ 3 Loven træder i kraft den 1. januar 1992. § 1, nr. 1, har virkning fra  

 støtteåret 1991, og § 1, nr. 2, har virkning fra støtteåret 1993.
