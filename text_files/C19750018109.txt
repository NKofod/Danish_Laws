Hermed følger eksemplarer af lov nr. 294 af 26. juni 1975 om midlertidigt  

 investeringsfradrag.
Med hensyn til praktisering af lovens bestemmelser skal  

 man meddele følgende:
 1. Loven giver ret til et skattemæssigt fradrag for  

 skattepligtige, der opfører, ombygger eller forbedrer erhvervsbygninger, jfr.  

 § 1, stk. 1.
2. Efter lovens § 1, stk. 2, gælder  

 investeringsfradragsordningen for opførelse, ombygning eller forbedring af  

 bygninger, hvorpå der kan afskrives efter lov om skattemæssige afskrivninger  

 m.v.
Med hensyn til afgrænsningen af de afskrivningsberettigede bygninger  

 henvises til skattedepartementets cirkulære nr. 167 af 9. juli 1968 om  

 ændringer i afskrivningsloven.
 Det bemærkes, at ordningen også omfatter udgravninger, veje, gårdspladser,  

 parkeringspladser, hegn og lignende, der har en sådan tilknytning til en  

 afskrivningsberettiget bygning, at der kan afskrives på den efter  

 afskrivningslovens § 18, stk. 1, lictra c, 2. pkt.
 Investeringsfradragsordningen gælder også for ombygning af bygninger, der  

 ikke hidtil har været afskrivningsberettigede, når de ombygges til et formål,  

 der giver ret til skattemæssige afskrivninger.
 3. I tidsmæssig henseende gælder ordningen, når  

 byggeriet m.v. er igangsat i tiden 1. april 1975 til 31. december 1976, og  

 bygningen m.v. i umiddelbar fortsættelse heraf og senest 2 år efter  

 igangsættelsen er færdiggjort og taget i brug til et formål, der giver ret  

 til afskrivning efter lov om skattemæssige afskrivninger m.v.
Ved byggeriets igangsættelse forstås tidspunktet for byggeriets faktiske  

 påbegyndelse.
Ved nybyggeri må byggeriet anses for igangsat, når arbejdet med  

 fundamentering er iværksat.
Det er uden betydning, hvornår eventuel  

 byggetilladelse, igangsætningstilladelse eller lignende er udstedt.
4. Efter lovens § 2, stk. 1, kan den skattepligtige  

 ved opgørelsen af den skattepligtige indkomst for det indkomstår, hvori  

 bygningen m.v. er færdiggjort og taget i brug som omtalt i punkt 3 og for det  

 følgende indkomstår foretage investeringsfradrag med 5 pct. af  

 anskaffelsessummen for bygningen og de særlige installationer i denne eller  

 af ombygnings- eller forbedringsudgiften.
Det er dog en betingelse, at  

 bygningen ved indkomstårets udgang tilhører den skattepligtige og bruges til  

 et formål, der giver ret til skattemæssige afskrivninger.
Herudover må det  

 tillige kræves, at den skattepligtige som bygherre har opført bygningen.
 5. Den anskaffelsessum eller den ombygnings- eller  

 forbedringsudgift, hvoraf investeringsfradraget beregnes, skal efter lovens §  

 2, stk. 2, opgøres efter afskrivningslovens regler.
Det bemærkes, at det i afskrivningslovens § 29B er bestemt, at  

 prioriteringsomkostninger - herunder kurstab - samt udgift til erhvervelse af  

 byggegrund ikke kan henregnes til anskaffelsessummen eller til  

 forbedringsudgifter m.v.
Sådanne udgifter kan derfor heller ikke henregnes  

 til den anskaffelsessum, hvoraf der kan beregnes investeringsfradrag.
Er kun en del af bygningen afskrivningsberettiget, bestemmes det i loven  

 om midlertidigt investeringsfradrag § 2, stk. 2, 2. pkt., at  

 afskrivningslovens § 20 skal finde tilsvarende anvendelse.
Det betyder, at  

 der kun kan beregnes investeringsfradrag af den del af anskaffelsessummen,  

 der forholdsmæssigt svarer til etagearealet i den afskrivningsberettigede del  

 af bygningen.
 Anvendes under 30 pct. at etagearealet til et formål, der giver ret til  

 afskrivning, kan der kun foretages investeringsfradrag, såfremt det absolut  

 set drejer sig om mindst 300 kvadratmeter.
 Selv om den skattepligtige anvender investeringsfondshenlæggelser til  

 forlods afskrivning på bygningen, medfører det ikke nedsættelse af den  

 anskaffelsessum, hvoraf invensteringsfradraget beregnes.
 6. Efter lovens § 2, stk. 3, kan der kun beregnes  

 investeringsfradrag af det beløb, hvormed anskaffelsessummen overstiger  

 60.000 kr.
 7. Anvendelsen af de foran omtalte regler belyses i  

 følgende eksempel:
Den skattepligtige har igangsat opførelsen af en afskrivningsberettiget  

 nybygning i september 1975. Bygningen er fuldført og taget i brug til et  

 afskrivningsberettiget formål i september 1976. Den afskrivningsberettigede  

 anskaffelsessum efter Forudsat at bygningen ved udgangen af vedkommende indkomstår tilhører den  

 skattepligtige og anvendes til et afskrivningsberettiget formål, kan den  

 skattepligtige, hvis indkomstår er sammenfaldende med kalenderåret, ved  

 indkomstopgørelsen for hvert af indkomstårene 1976 og 1977, foretage  

 investeringsfradrag med 5 pct. af 440.000 kr. eller med 22.000 kr.
 8. Efter lovens § 3 berører investeringsfradraget ikke  

 størrelsen af de afskrivninger, der kan foretages efter lov om skattemæssige  

 afskrivninger m.v.
 Fradraget berører heller ikke opgørelsen af en eventuel salgsfortjeneste  

 efter lov om særlig indkomstskat m.v. eller efter § 5, stk. 1, litra a, i  

 statsskatteloven af 10. april 1922.
 Skattedepartementet, den 28. august  

 1975.
P.
Bruun Nielsen.
 Thorvald Frølich.
