 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 510 af 19. juli 1989, som ændret ved lov nr. 840 af 20.  

 december 1989, foretages følgende ændringer:
 1. I § 57 ophæves stk. 6.
 Stk. 7  bliver herefter stk. 6.
 2. § 62 a, stk. 5, affattes således:
»Stk. 5.  Direktøren for arbejdsløshedsforsikringen  

 fastsætter efter forhandling med Landsarbejdsnævnet nærmere regler om de  

 spørgsmål, der er nævnt i stk. 3 og 4, herunder om medlemmets pligt til at  

 underrette arbejdsformidlingen om deltagelse i undervisningen.« 3. § 68, stk. 4, affattes således:
»Stk. 4.  Efter forhandling med Landsarbejdsnævnet  

 fastsætter direktøren for arbejdsløshedsforsikringen regler om formen for den  

 anmeldelse, som er omtalt i stk. 1 og 3.« 4. § 79, stk. 5, ophæves.
 5. I § 91 indsættes som stk. 7 og 8:
»Stk. 7.  Direktøren for arbejdsløshedsforsikringen  

 kan til brug ved administrationen af denne lov indhente oplysninger fra andre  

 offentlige myndigheder, herunder oplysninger om enkeltpersoners  

 indkomstforhold i elektronisk form.
Oplysningerne kan videregives til en  

 arbejdsløshedskasse for så vidt angår vedkommende arbejdsløshedskasses egne  

 medlemmer.
Arbejdsministeren fastsætter nærmere regler om, hvilke oplysninger  

 der kan videregives.
Oplysningerne er undergivet tavshedspligt i  

 arbejdsløshedskasserne.
Straffelovens § 152 og §§ 152 c-f finder anvendelse.
Stk. 8.  Direktøren for arbejdsløshedsforsikringen kan  

 efter forhandling med Landsarbejdsnævnet fastsætte regler for, hvilket  

 dokumentationsmateriale der skal foreligge i forbindelse med kassernes  

 administration af bestemmelserne i denne lov.
Der kan herunder fastsættes  

 regler om, at udbetaling af dagpenge ikke må finde sted, forinden der er  

 tilvejebragt den fornødne dokumentation.« § 2 I lov om social pension, jf. lovbekendtgørelse nr. 497 af 4. juli 1989,  

 foretages følgende ændring:
 I § 45 indsættes som 2. pkt.:
»Kommunalbestyrelsen kan herunder indhente oplysninger om  

 pensionistens økonomiske forhold, også i elektronisk form, fra  

 skattemyndighederne og andre offentlige myndigheder samt  

 arbejdsløshedskasser.« § 3 I lov nr. 852 af 20. december 1989 om dagpenge ved sygdom eller fødsel  

 foretages følgende ændring:
 I § 36, stk. 1, indsættes som 2. pkt.:
»Oplysninger om sikredes økonomiske forhold kan også indhentes i  

 elektronisk form fra offentlige myndigheder og arbejdsløshedskasser.« § 4 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, lov nr. 211 af 3.  

 april 1990, lov nr. 256 af 25. april 1990 og lov nr. 277 af 2. maj 1990,  

 foretages følgende ændring:
 I § 17 indføjes efter 2. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder samt arbejdsløshedskasser.« § 5 I lov om delpension, jf. lovbekendtgørelse nr. 6 af 6. januar 1987, som  

 ændret ved lov nr. 164 af 23. marts 1988, § 8 i lov nr. 196 af 29. marts  

 1989, § 3 i lov nr. 389 af 7. juni 1989 og lov nr. 854 af 20. december 1989,  

 foretages følgende ændring:
 § 15  affattes således:
» § 15.  Kommunalbestyrelsen kan kræve, at  

 ansøgeren selv, offentlige myndigheder og andre stiller de oplysninger til  

 rådighed, der er nødvendige for afgørelse om delpension og beregning heraf,  

 herunder indhente oplysninger om ansøgerens økonomiske forhold i elektronisk  

 form.« § 6 Loven træder i kraft dagen efter bekendtgørelsen i Lovtidende.
Givet på Christiansborg Slot, den 13.  

 juni 1990 Under Vor Kongelige Hånd og Segl MARGRETHE R.
