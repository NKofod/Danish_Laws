 Arbejdsformidlingskontorerne.
 Direktoratet har med baggrund i de seneste initiativer vedrørende  

 lære-praktikpladsformidling, herunder de aktuelle bestræbelser fra  

 erhvervsskolernes side med henblik på opsøgende arbejde, haft drøftelser med  

 undervisningsministeriets direktorat for erhvervsuddannelserne om de  

 praktiske, administrative konsekvenser for samarbejdet mellem AF og  

 erhvervsskolerne.
 Udgangspunktet har været en fælles interesse i, at der søges fremskaffet  

 flere pladser til unge ledige, at dette sker på en sådan måde, at  

 arbejdspladserne kun opsøges i det mest nødvendige omfang, at ressourcerne  

 bliver udnyttet bedst muligt, og at der ikke skabes forkerte forventninger  

 hos arbejdsgivere om f.eks. ydelse af tilskud.
 Drøftelserne med direktoratet for erhvervsuddannelserne har ført til  

 fastlæggelse af følgende retningslinier:
 Det er aftalt, at der bør indgås aftaler lokalt med alle erhvervsskoler om  

 et samarbejde AF og skoler imellem om det opsøgende arbejde og om  

 registrering af elever, som søger praktikpladser.
Vedrørende det opsøgende arbejde skal der foretages en planlægning, som  

 tager sigte på at hindre, at arbejdspladserne opsøges ukoordineret.  

 Udgangspunktet er, at AF er udgangsstedet for den opsøgende virksomhed, og at  

 skolernes personale derfor ikke foretager sådant opsøgende arbejde med  

 henblik på placering på arbejdsmarkedet, uden at dette sker i henhold til en  

 forudgående aftale med AF.
Sådanne aftaler må udformes, så de dækker lokale  

 behov og praksis.
En aftale kan f.eks. gå ud på, at der i perioder afholdes  

 jævnlige planlægningsmøder mellem medarbejdere fra skoler og AF's  

 medarbejdere, hvorunder det aftales, hvilke virksomheder der opsøges, og hvem  

 der foretager opsøgningen i løbet af perioden indtil næste planlægningsdag.
 Den kan også gå ud på, at skolerne, således som det i et vist omfang har  

 været tilfældet hidtil, opsøger virksomheder inden for aftalte faglige  

 områder.
 Det skal indgå i de lokale drøftelser, at skolernes medarbejdere, for så  

 vidt angår spørgsmål om betingelserne for godkendelse af en virksomhed til at  

 være lære/praktiksted, henviser til AF eller til AF materiale herom.
Af hensyn til løbende at kunne opgøre behovet for lære- og praktikpladser  

 er det nødvendigt, at der til stadighed eksisterer en ajourført liste over  

 unge, som søger praktikpladser.
Der må i de lokale drøftelser tages stilling  

 til, hvem der har ansvaret for ajourføring af sådanne lister.
Der skal tillige peges på, at det forventes, at der i den nærmeste fremtid  

 vil blive udsendt retningslinier for arbejdsmarkedsnævnenes og AF-kontorernes  

 indsats i forbindelse med koordinering af de regionale vejledningsaktiviteter  

 og herunder fremskaffelse af lærepraktikpladser Regeringen har indgået to aftaler henholdsvis med arbejdsmarkedets  

 hovedorganisationer og med amtskommuner og kommuner vedrørende lære- og  

 praktikpladsproblemet.
 Det henstilles til kontorerne at søge kontakt med de regionalt oprettede  

 grupper med henblik på koordinering af såvel fremskaffelsen af lære- og  

 praktikpladser som formidling af lære- og praktikpladssøgende til pladserne.
 Som bilag vedlægges skrivelse af 27. maj 1981 fra direktoratet for  

 erhvervsuddannelserne til handelsskoler og tekniske skoler, samt  

 direktoratets retningslinier af 22. maj 1981 for etablering af opsøgende  

 arbejde til fremskaffelse af praktikpladser for elever ved handelsskolerne og  

 de tekniske skoler.
P.
D.
V.
Else Marie Kjerkegaard kontorchef /E.
Kongsted UNDERVISNINGSMINISTERIET DIREKTORATET FOR ERHVERVSUDDANNELSERNE HØJBRO PLADS 4, 1200 KØBENHAVN K.
Tlf. (01) *11 38 20 Til handelsskoler og tekniske skoler.
 I fortsættelse af skrivelse af 21. maj 1981 fremsendes vedlagt  

 retningslinier for etablering af opsøgende arbejde til fremskaffelse af  

 praktikpladser for elever ved handelsskolerne og de tekniske skoler.
 Retningslinierne, der rummer forslag til organisationsmodel på den enkelte  

 skole samt forslag til den daglige arbejdsfordeling, har været drøftet med  

 arbejdsdirektoratet.
 Det er i den forbindelse aftalt, at der bør indgåes aftaler lokalt om et  

 samarbejde mellem AF og skolerne om det opsøgende arbejde og om registrering  

 af elever, der søger praktikpladser.
 Det opsøgende arbejde forudsættes iøvrigt tilrettelagt ud fra lokale  

 forudsætninger og på en måde, så det ikke udgør en hindring for det  

 traditionelle nære samarbejde mellem skolerne og det lokale erhvervsliv.
 Undervisningsministeriet har afsat 10 mill. kr. til det opsøgende arbejde  

 med udgangspunkt i den enkelte erhvervsskole i 1981.
I den anledning anmodes skolerne om snarest at indsende ansøgning om  

 bevilling til afholdelse af eventuelle udgifter i finansåret 1981 i  

 forbindelse med iværksættelse af opsøgende arbejde.
Ansøgningen må indeholde  

 projektbeskrivelse og specifikation af de budgetterede udgifter.
Endvidere  

 bør anføres, om der har været kontakt til AF, jfr. retningslinierne af 22.  

 maj 1981.
 Ved stillingtagen til bevillingens anvendelse vil hovedvægten blive lagt  

 på den personlige kontakt til virksomhederne.
Tidligere indsendte ansøgninger vedrørende opsøgende arbejde i 1981 vil  

 blive behandlet i forbindelse hermed.
Eventuelle forslag til ændring eller  

 supplering af disse bedes indsendt snarest.
De nævnte drøftelser med arbejdsdirektoratet har vedrørt  

 arbejdsfordelingen på institutionsniveau mellem skolerne og AF.
Derudover er  

 der fra forskellig side taget initiativ til fremskaffelse af praktikpladser  

 og opbygning af regionale koordineringsorganer i tilknytning hertil.
 Regeringen har indgået aftale med henholdsvis arbejdsmarkedets  

 hovedorganisationer og med kommuner og amtskommuner vedrørende fremskaffelse  

 af lære- og praktikpladser i 1981.
 Skolerne må forventes at blive inddraget i dette arbejde, ligesom en  

 vedtagelse af lovforslaget om uddannelses- og erhvervsvejledning - jfr.  

 betænkning nr. 900 og de i forlængelse heraf forventet oprettet regionale  

 kontaktgrupper - forudsætter skolernes medvirken.
 Til orientering vedlægges undervisningsministeriets skrivelse af 20. maj  

 1981 til kommuner og amtskommuner vedrørende fremskaffelse af praktik- og  

 lærepladser i den kommunale sektor i 1981.
 P. d. v.
H.
E.
Jørgensen konst. uv. inspektør UNDERVISNINGSMINISTERIET Direktoratet for erhvervsuddannelserne Retningslini~ er for etablering af opsøgende arbejde til fremskaffelse af praktikpladser for elever ved handelsskolerne og de tekniske skoler.
 Den aktuelle baggrund.
 Det opsøgende arbejde, der blev etableret ved akt 506 i 1977 skabte  

 mulighed for handelsskoler og tekniske skoler til at gå ind i et aktivt  

 arbejde med at skaffe praktikpladser til efg-eleverne.
 På baggrund af de seneste års kraftige udvidelse af efg-kapaciteten og de  

 akkumulerede problemer med at fremskaffe praktikpladser kan det forventes, at  

 løsningen af praktikpladsproblemet vil være stærkt afhængig af en  

 intensiveret indsats omkring det opsøgende arbejde.
 Med henblik herpå har undervisningsministeriet afsat 10 mill. kr. til det  

 opsøgende arbejde med udgangspunkt i den enkelte erhvervsskole i 1981.
 Tidligere erfaringer med opsøgende arbejde.
Erfaringerne med det forløbne arbejde er ret usystematiske.
Det har  

 således været på enkelte skolers eget initiativ at få igangsat det opsøgende  

 arbejde, hvilket betyder, at i vurderingen af dette arbejdes resultater bør  

 nok indgå overvejelser om, at erfaringerne i stor udstrækning stammer fra  

 skoler med en høj »aktivitetsprofil«.
Ydermere er behov og  

 resultater særdeles forskellige fra hovederhvervsområde til  

 hovederhvervsområde.
Ved aktstykke 506 af 29. juni 1977 blev der bevilget 4 mill. kr. til  

 handelsskoler og tekniske skolers opsøgende arbejde og 2 mill. kr. til  

 udarbejdelse af informationsmateriale vedrørende efg 2. delsuddannelser.
Af  

 disse bevillinger blev der i finansåret 1977-78 anvendt 2,4 mill. kr. til  

 opsøgende arbejde og ca. 400.000 kr. til informationsmateriale.
 Det ikke forbrugte beløb er successivt blevet genbevilget over finansårene  

 1978, 1979 og 1980. Ultimo 1980 blev den oprindelige bevilling opbrugt efter  

 sit formål, d.v.s. inden for rammerne af det oprindelige aktstykke.
I finansåret 1977-78 søgte 20 handelsskoler og 23 tekniske skoler om  

 bevilling til opsøgende arbejde, herunder aktiviteter i snævert samarbejde  

 med de lokale AF-kontorer.
Alle ansøgninger blev imødekommet.
I finansåret  

 1978 søgte 11 handelsskoler og 22 tekniske skoler, medens der i 1979 og 1980  

 indkom ialt 17 ansøgninger, overvejende fra tekniske skoler.
Disse  

 ansøgninger har været underkastet en egentlig prioritering.
 Ansøgningerne fra samtlige finansår har fulgt nogenlunde samme mønster og  

 omfattet lokalt samarbejde med AF, frigørelse af faglærere,  

 »åbent-hus«-arrangementer, annoncer m.v.
Den typiske fremgangsmåde har været, at skolerne har taget kontakt til det  

 lokale AF-kontor og eventuelt ansat en speciel konsulent til at varetage  

 arbejdet.
Dernæst har man ved hjælp af arbejdsformidlingens eller eget  

 kartotek udsendt indtroduktionsskrivelser/brochurer til samtlige mestre og  

 virksomheder inden for de relevante fagområder i skolens geografiske opland.  

 De virksomheder/mestre, som har reageret på denne henvendelse, har derefter  

 modtaget besøg af skolens studievejleder, en faglærer eller den specielt  

 ansatte konsulent.
Virksomheder, som ikke har reageret, er ofte blevet  

 kontaktet pr. telefon.
Sideløbende med udsendelse af introduktionsskrivelser/brochurer er der  

 blevet annonceret i de lokale aviser og iøvrigt opnået presseomtale af  

 forskellig art.
På en del skoler har man holdt orienterende møder og/eller  

 »åbent-hus«-arrangementer.
Disse har fundet sted både før og efter  

 den systematiske indsats over for de enkelte mestre og virksomheder.
Skolerne har i efterfølgende indberetninger foretaget en vurdering af  

 resultaterne fra det opsøgende arbejde.
Disse er overvejende positive.
Først  

 og fremmest tillægges den systematiske indsats og den efterfølgende kontakt  

 til den enkelte virksomhed betydning.
Det er en generel opfattelse, at disse  

 kontakter på længere sigt vil kunne medvirke til at fremskaffe flere  

 praktikpladser, bl.a. fordi en del misforståelser omkring efg-systemet er  

 blevet ryddet af vejen.
Der er i indberetningerne bred enighed om, at effekten af de udførte  

 aktiviteter i første omgang vedrører det holdningsmæssige.
Gennem personlig  

 kontakt til virksomhederne har man »gødet jorden«, således at man  

 på længere sigt forventer at se konkrete resultater i form af flere praktik-  

 og lærepladser, dels på virksomheder, der tidligere har haft elever, dels på  

 »nye« virksomheder.
 Der har ikke i de hidtidige forsøg med opsøgende arbejde været lagt vægt  

 på at modvirke kønsskævheder ved overgangen fra basisår til 2. del.
 Samarbejdet med AF.
Opsøgende arbejde med fremskaffelse af praktikpladser kan betrages som et  

 grænseområde mellem arbejdsformidlingssystemet og erhvervsskolernes  

 studievejledning.
Formelt er det arbejdsformidlingens opgave at formidle  

 praktikpladser ligesom det er AF, der skal registrere praktikaftaler.
I  

 praksis er der imidlertid mange steder i landet opstået en tradition for, at  

 erhvervsskolernes lærere foretager opsøgende arbejde for at skaffe  

 praktikpladser til eleverne.
Der er væsentlige fordele ved et velfungerende samarbejde mellem skolerne  

 og AF omkring det opsøgende arbejde.
Et samarbejde vil kunne - sikre en  

 effektiv udnyttelse af de oplysninger om virksomhedernes  

 praktikpladskapacitet, der måtte findes på skolerne og hos AF, herunder i  

 form af AF's lærepladskartotek og virksomhedsregister m.m. - sikre mod  

 ressourcespild og irratation hos virksomheder som følge af, at de samme  

 virksomheder opsøges flere gange med henblik på praktikpladser.
AF-kontorerne  

 intensiverer deres generelle opsøgende arbejde overfor virksomhederne -  

 sikre. at der gives en ensartet information til virksomhederne om retsregler,  

 tilskudsmuligheder m.v. - sikre en tilstrækkelig samlet kapacitet til  

 effektivt at opsøge samtlige relevante virksomheder.
 Et sådant samarbejde må struktureres så rummeligt, at veletablerede og  

 indarbejdede aftaler eller kutymer på feltet ikke slåes i stykker.
 Ved vurderingen af ansøgninger om tilskud til opsøgende arbejde vil der  

 derfor - afhængig af karakteren af dette arbejde - blive lagt vægt på, om AF  

 har været inddraget i overvejelserne.
 Det gælder i særlig grad spørgsmål vedrørende kontakten til de enkelte  

 virksomheder og opgørelsen af hvor mange, der har fået praktikplads og hvor  

 mange, der stadig er aktive praktikpladssøgende.
 Forslag til organisationsmodel på den enkelte skole.
 Den enkelte skole skal sætte det opsøgende arbejde i system, d.v.s. sikre,  

 at den givne bevilling anvendes så effektivt som muligt.
 Organisationen af dette arbejde arbejde vil kunne ske på forskellige måder  

 set i forhold til skolernes store forskelligheder hvad angår uddannelser og  

 strukturer.
 Skitseforslag til organisation:
 Efter det opsøgende arbejdets afslutning udarbejder området en rapport,  

 der afleveres til støttegruppen, som efter nærmere retningslinier indsender  

 en samlet rapport til direktoratet for erhvervsuddannelserne.
 Forslag til den daglige arbejdsfordeling.
 Der bør lokalt træffes aftale med AF om det opsøgende arbejde og om  

 registrering af elever, der søger praktikpladser.
 Disse aftaler må sikre, at den samme virksomhed ikke opsøges mere end  

 højst nødvendigt, og at der hele tiden findes en ajorført liste over  

 praktikpladssøgende.
 I tilknytning hertil vil det være hensigtsmæssigt at udarbejde  

 retningslinjer, der sikrer en ensartet information til virksomheder om  

 retsregler, tilskudsmuligheder m.v.
 Inden for rammerne af en sådan lokal aftale vil den daglige  

 arbejdsfordeling f.eks. kunne tilrettelægges på følgende måde: 1. Skolen  

 indgår i et samarbejde med arbejdsformidlingen, jfr. forslag til  

 organisationsmodel. 2. AF's repræsentant bør så vidt muligt kunne træffes på  

 skolen i visse perioder for at kunne samarbejde med eleverne og skolen med  

 henblik på at skaffe eleverne praktikpladser. 3. Dersom punkt 2 ikke kan  

 efterkommes, kan der efter aftale med AF eksempelvis være studievejledere,  

 der interviewer eleverne og meddeler AF resultatet. 4. Koordinator opsøger  

 virksomhederne telefonisk/personligt, eventuelt efter at en elev har meddelt,  

 at denne har søgt praktikplads, ellers på koordinatorens egen foranledning.  

 5. Spørgsmål om betingelserne for godkendelse af en virksomhed til at være  

 uddannelsessted og om de konkrete muligheder for at opnå tilskud i  

 lokalområdet, henvises til AF. 6. Skolen udarbejder en oversigt over eleverne  

 og deres ønsker og medvirker - i samarbejde med AF - ved den løbende  

 ajourføring af en liste over elever, der ønsker praktikplads.
Arbejdsfordelingen tilrettelægges iøvrigt ud fra lokale forudsætninger og  

 ressourcemæssige muligheder.
De aftaler, der indgås, må ikke udgøre en  

 hindring for det traditionelle nære samarbejde mellem skolerne og det lokale  

 erhvervsliv.
På baggrund af erfaringerne fra 1981 vil direktoratet overveje  

 rammerne for de lokale aftaler fremover.
