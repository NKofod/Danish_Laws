Der klages over, at radioen, når den ikke selv sender, udsender en  

 anden radios programmer.
På baggrund af at den beskrevne virksomhed dels  

 klart falder uden for lovens undtagelsesbestemmelser vedr. samsending: og  

 dels fordi der ikke kunne tillægges eventuelle planer om etablering af et  

 fællesnævn betydning, så længe planerne ikke var ført ud i livet, gav  

 udvalget klager medhold i at den omhandlede samsending er ulovlig.
Udvalget vedr.
Lokal Radio- og TV har på sit møde den 9. oktober 1992  

 behandlet en sag vedrørende samsending mellem Radio Næstved og Radio Haslev.  

 Sagen er rejst på grundlag af en klage af 13. juli 1992 fra Poul Kristensen,  

 A/S Sjællandske Dagblade, Næstved (fremsendt til udvalget af nævnet for  

 Næstved m.fl. kommuner i brev af 15. juli 1992) og på grundlag af oplysninger  

 i brev af 18. juli 1992 fra Bjarne Fischer, Næstved.
Udvalget vedr.
Lokal  

 Radio og TV har i forbindelse med sagens behandling ved skrivelse af 22. juli  

 1992 anmodet de to nævn om en samlet udtalelse i sagen.
I skrivelse af 30.  

 juli 1992 til udvalget meddeler Haslev Kommunes lokalradio- og TV-nævn, at  

 man har indhentet en udtalelse fra Radio Haslev samt en programoversigt.
Af  

 medsendte udtalelse fra Radio Haslev af 28. juli 1992 oplyses det, at radioen  

 har et tæt samarbejde med Radio Næstved, hvilket bl.a. betyder, at begge  

 radioers programansvarlige hver især er repræsenterede i den anden radios  

 bestyrelse.
Det anføres også, at samarbejdet samtidig udmøntes i, at Radio  

 Næstveds programmer udsendes på Radio Haslevs kanal, når den ikke selv  

 sender.
Radio Haslev angiver økonomien og frygten for en »tom  

 kanal« som årsagen til samsendingen med Radio Næstved.
I brev af 14.  

 juli 1992 bilagt nævnets udtalelse har radioen samtidig anmodet om  

 dispensation fra lovens bestemmelser til for en periode på et 1/2 år at  

 fortsætte samsendingen med Radio Næstved.
Denne anmodning bakkes op af nævnet  

 og fremsættes over for udvalget som en del af den fremsendte udtalelse.
I  

 skrivelse, dateret den 4. juli 1992 til udvalget (modtaget i udvalget den 6.  

 august 1992) fra nævnet i Næstved, meddeles det, at det p.g.a. ferie ikke har  

 været muligt for de to nævn at lave en samlet udtalelse.
Endvidere anføres  

 det, at nævnet ikke er i besiddelse af oplysninger eller har mulighed for  

 hverken at be- eller afkræfte, om der samsendes.
I skrivelse af 29. september  

 1992 har Radio Næstved anført, at der foreligger dispensation fra  

 lokalradionævnet for Haslev Kommune, at de fælles udsendelser er begrundet i  

 særlige lokale forhold og derfor lovligt efter reglen i lov om radio- og  

 fjernsynsvirksomhed § 15 a, stk. 4, pkt. 2, og at nævnsmedlemmer har rejst  

 forslag om sammenlægning af de to nævnsområder.
Udvalget vedr.
Lokal Radio og  

 TV skal herefter udtale: Lokalradionævnet for Haslev Kommune har efter det  

 oplyste for det første ikke udfærdiget nogen dispensation fra reglen i den  

 nævnte lovs § 15, stk. 4, om forbud mod programvirksomhed, der omfatter  

 programmer, der udsendes samtidig af en anden tilladelseshaver, men ville  

 dernæst ikke have hjemmel til at tillade en sådan fravigelse fra loven.
Den  

 af Radio Næstved påberåbte undtagelsesregel gælder efter sin formulering kun,  

 hvor der »i det enkelte tilfælde« foreligger en særlig begrundelse  

 for samsending, f.eks. transmission fra en sportsbegivenhed med deltagelse  

 fra begge lokalområder.
Den her omhandlede virksomhed falder klart uden for  

 denne undtagelsesbestemmelse.
Endelig kan der ikke tillægges eventuelle  

 planer om etablering af fællesnævn betydning, så længe planerne ikke er ført  

 ud i livet.
I overensstemmelse hermed træffer udvalget herefter følgende  

 afgørelse: Der gives klageren medhold i, at den omhandlede samsending er  

 ulovlig.Det pålægges de to tilladelseshavere at ophøre med samsendingen, og  

 lokalradionævnet i Haslev anmodes om at påse, at dette sker.
