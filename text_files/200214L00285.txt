Betænkning afgivet af Kommunaludvalget  

 den 30. januar 2003 Betænkning over Forslag til lov om regulering af statstilskud  

 til amtskommuner ved ændringer i den amtskommunale  

 udskrivningsprocent [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Der er af indenrigs- og sundhedsministeren stillet 1  

 ændringsforslag.
2. Udvalgsarbejdet Lovforslaget blev fremsat den 15. november 2002 og var til  

 1. behandling den 27. november 2002. Lovforslaget blev efter 1. behandling  

 henvist til behandling i Kommunaludvalget.
Møder Udvalget har behandlet lovforslaget i 5 møder.
Høring Den 22. november 2002 og den 26. november 2002 sendte  

 indenrigs- og sundhedsministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Amtsrådsforeningen, Kommunernes  

 Landsforening og Kommuneforeningen i Vestsjællands Amt.
Deputationer Endvidere har Amtsrådsforeningen og Kommunernes  

 Landsforening mundtligt over for udvalget redegjort for deres holdning til  

 lovforslaget.
Samråd Udvalget har stillet 1 spørgsmål til  

 indenrigs- og sundhedsministeren til mundtlig besvarelse.
Ministeren har  

 besvaret spørgsmålet i et samråd med udvalget den 23.  

 januar 2003. Ministeren har efterfølgende sendt udvalget det  

 talepapir, der lå til grund for ministerens besvarelse af  

 spørgsmålet.
Spørgsmål Udvalget har stillet 17 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Nogle af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et flertal i udvalget (V, DF, KF og Anders  

 Møller (UFG)) indstiller lovforslaget til vedtagelse med det  

 stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling, men vil  

 stemme for det stillede ændringsforslag.
Socialdemokratiet finder, i lighed med både  

 Kommunernes Landsforening og Amtsrådsforeningen, at lovforslaget  

 underminerer det gældende aftalesystem imellem amter, kommuner og  

 staten.
Forud for VK-regeringens straffesanktion mod alle amter   uanset om  

 de har overholdt skattestoppet eller ej   har aftalesystemet været  

 baseret på aftaler imellem to ligeværdige parter.
Med lovforslaget får indenrigs- og  

 sundhedsministeren bemyndigelse til at gennemføre straffesanktioner  

 over for amterne, såfremt regeringen finder, at pålægget om  

 skattestoppet ikke er overholdt til sidste decimal.
Endvidere indeholder  

 forslaget en tilsvarende trussel mod kommunerne.
Socialdemokratiet finder, at amter og kommuner i meget  

 høj grad har forsøgt at holde regeringens ensidige  

 pålæg om skattestop.
Det kan kun opfattes som en ren  

 magtdemonstration fra regeringens og Dansk Folkepartis side, når man  

 igangsætter straffesanktionen på baggrund af en marginal  

 overskridelse af skatteloftet for den samlede kommunale verden på 0,02  

 pct.
Socialdemokratiet kan ikke opfatte forslaget på anden måde  

 end som et signal om centralisering og manglende forståelse for de  

 enkelte amters og kommuners situation.
Frederiksberg Kommune og Vestsjællands Amt har  

 således i en årrække forud for dette års  

 skattestigning holdt skatterne i ro i modsætning til sammenlignelige  

 amter, herunder Frederiksborg Amt, hvor indenrigs- og sundhedsministeren var  

 amtsborgmester indtil december 2001. Således hævede man skatten i  

 Frederiksborg Amt med 0,2 pct. i 1998 og 0,2 pct. i 1999, hvor  

 Vestsjællands Amt og Frederiksberg Kommune holdt skatten i ro.
Siden  

 1998 har Frederiksborg Amt således hævet skatten med 0,4 pct.,  

 hvilket helt svarer til det, som indenrigs- og sundhedsministeren nu  

 ønsker at straffe Frederiksberg Kommune og Vestsjællands Amt  

 for.
Forskellen er blot, at Frederiksberg Kommune og Vestsjællands Amt  

 har valgt at hæve skatten efter regeringsskiftet.
VK-regeringen og  

 Dansk Folkeparti ønsker således at sætte skattestoppet  

 over den kommunale service og borgernes behov.
Ud over den økonomiske straf til Frederiksberg  

 Kommune og Vestsjællands Amt og deres borgere virker det helt grotesk,  

 at alle øvrige amter, som til punkt og prikke har overholdt  

 regeringens pålæg om skattestop, alligevel bliver  

 økonomisk straffet for noget, som de ikke har gjort.
Der kan endvidere  

 stilles spørgsmålstegn ved, hvordan regeringsindgrebet  

 hænger sammen med skattestoppet.
For 2003 er konsekvensen alene, at  

 pengene går i statskassen uden at blive anvendt til lettelser af  

 indkomstskatten som lovet af regeringen.
Derfor bliver den reelle konsekvens  

 af lovforslaget alene, at borgerne kommer til at betale højere skat og  

 bliver snydt for, at pengene kan bruges til sygehuse m.v.
Derfor risikerer  

 man, at indgrebet fra regeringen og Dansk Folkeparti i stedet medfører  

 en forringet service til borgerne, selv om de skal betale højere  

 skat.
Kommunernes Landsforening og Amtsrådsforeningen har  

 begge tilkendegivet, at de gør, og fortsat vil gøre en stor  

 indsats for, at deres del af aftalerne overholdes.
Ligeledes har de  

 signaleret, at de er helt indstillet på at drøfte med  

 regeringen, hvordan man kan forbedre mekanismerne for, at såvel de  

 kommunale parter som regeringen overholder indgåede aftaler.  

 Desværre har regeringen afvist alle andre løsninger end deres  

 ensidige lovforslag, hvilket fremgår af besvarelsen af  

 spørgsmål 13.
I lovens § 1 gives ministeren bemyndigelse til at straffe  

 amtskommuner, der har sat skatten op, jf. formuleringen: »Indenrigs- og sundhedsministeren kan.....«.
Det fremgår endvidere af bemærkningerne,  

 at »Bestemmelserne i denne lov finder anvendelse i  

 de tilfælde, hvor regeringen har konstateret, at en aftale med  

 amtskommunerne om uændret skat ikke er blevet overholdt.
Det giver  

 mulighed for at lade disse bestemmelser medvirke aktivt i sammenhæng  

 med aftalesystemet.
Bestemmelserne finder ligeledes anvendelse, hvis der ikke  

 foreligger en aftale, og amtskommunerne hæver skatten. « Som svar på spørgsmål 15 har ministeren  

 oplyst, at bemyndigelsen kun kan udnyttes, når skattestoppet er  

 overskredet, det vil sige, når amtskommunerne set under ét har  

 sat udskrivningsprocenten op.
Bemyndigelsen kan ikke udnyttes i andre  

 tilfælde.
Som svar på spørgsmål 16 er det oplyst, at  

 det ikke kan udelukkes, at der i et år kan være tale om så  

 små overskridelser af skattestoppet, at det ikke vil udløse  

 reguleringsmekanismen.
Ministeren vil imidlertid ikke på forhånd  

 fastlægge en bagatelgrænse for størrelsen af amtskommunale  

 skattestigninger, der ikke vil udløse reguleringsmekanismen.  

 Socialdemokratiet finder, at det er dårlig lovgivning ikke  

 præcist over for de berørte at kunne angive konsekvenserne af  

 deres eventuelle beslutninger om at lade skatten stige.
 Socialdemokratiet har noteret sig, at ministeren som svar  

 på spørgsmål 5 har oplyst, at en beslutning om at lade  

 skatten stige i et amt ikke vil være erstatningspådragende for de  

 amtsrådsmedlemmer, der eventuelt måtte stemme for en sådan  

 forhøjelse, da det ikke vil være i strid med loven at  

 træffe en sådan beslutning.
Socialdemokratiet er en klar tilhænger af  

 aftalesystemet mellem kommuner, amter og staten.
Vi har svært ved at se  

 acceptable alternativer.
Derfor er vi i sagens natur også optaget af,  

 at indgåede aftaler overholdes og er parate til at drøfte  

 ordentlige mekanismer, som kan understøtte begge parter i at leve op  

 til indgåede aftaler.
Med regeringens lovindgreb, som  

 gennemføres sammen med Dansk Folkeparti, risikerer man derimod at  

 lægge gift ud for fremtidige aftaler til skade for en fortsat decentral  

 udvikling i Danmark og en god offentlig service for borgerne.
Når lovindgrebet undergraver aftalesystemet mellem  

 amter og kommuner, skyldes det ikke mindst, at den ene part i aftalen  

 VK-regeringen   samtidig har tildelt sig selv overdommerrollen for, om  

 aftalerne er overholdt.
Herefter gennemfører man ensidige sanktioner  

 imod den anden part i aftaleforholdet, hvorimod aftalebrud og  

 overtrædelser af regeringen selv ikke får nogen som helst  

 konsekvenser.
Kommunernes Landsforening og Amtsrådsforeningen har  

 således under udvalgsbehandlingen dokumenteret, at regeringen på  

 flere punkter har begået direkte aftalebrud og overtrædelser.  

 Regeringens aftalebrud i forbindelse medgennemførelsen af en  

 udligningsreform fra 2004 er et eksempel på manglende vilje hos  

 regeringen til at overholde indgåede aftaler, selv på  

 områder, som er helt vitale for kommuners og amters muligheder for at  

 yde en ensartet og ordentlig service over for borgerne.
Det Radikale Venstres medlem af udvalget finder, at med  

 loven sættes den kommunale skatteudskrivningsret under et uacceptabelt  

 pres.
Loven vil ramme tilfældigt, fordi det i praksis ikke vil  

 være muligt for 271 kommuner at koordinere budgetlægningen,  

 så »skatterne under ét holdes i  

 ro«.
Denne lov skal ses i sammenhæng med en  

 række andre love, der styrer kommunernes opgaveløsning gennem  

 nyt bureaukrati, reguleringer og kontrol.
Det gælder bl.a.  

 indførelse af valgfrihed mellem offentligt ansat og privat ansat  

 hjemmehjælp og den såkaldte udfordringsret.
Regeringens politik  

 er udtryk for centralisme, og det kommunale selvstyre anfægtes i  

 betydelig grad.
Det Radikale Venstre er imod den udvikling.
Det Radikale  

 Venstre mener, at den lægger gift for det lokalpolitiske engagement og  

 den samarbejdsånd, der hidtil har kendetegnet folkestyret.
I stedet er  

 der tale om statsstyre.
Enhedslistens medlem af udvalget finder, at dette  

 lovforslag vil sikre regeringen mulighed for at straffe de amter, som  

 sætter velfærden højere end regeringens skattestop.
Uanset  

 om det handler om forholdene på sygehusene, det sociale område  

 eller uddannelsesområdet, sætter regeringen skattestoppet  

 højere end velfærden.
På uddannelsesområdet kan man se, hvordan en  

 række amter øger brugerbetalingen og øger  

 klassekvotienterne.
På socialområdet ser vi, hvordan amterne  

 skærer ned på psykiatriområdet, på botilbud til  

 sindslidende og på behandlingen af narkomaner og alkoholikere.
På  

 sygehusområdet ser vi, hvordan man sælger eller lukker sygehuse  

 og sygehusafdelinger.
Det sker ude i amterne med tilslutning fra  

 regeringspartierne, Dansk Folkeparti, nogle steder Socialdemokratiet, enkelte  

 steder også Det Radikale Venstre, SF og Kristeligt Folkeparti.
Overalt  

 henvises der til regeringens skattestop som en vigtig del af forklaringen  

 på disse forringelser.
Det er ikke dette svigt over for de svageste og  

 velfærden, som regeringen vil straffe amterne for.
Det ligger jo bare i  

 naturlig forlængelse af regeringens og Dansk Folkepartis politik,  

 når vi bevæger os væk fra flosklerne, valgløfterne  

 og Folketingets talerstol.
Den højeste prioritet har regeringens  

 skattestop, et skattestop, der i praksis fører til skattelettelser til  

 de danskere, som ejer de dyreste og de største huse, et skattestop,  

 der kombineres med en række skattelettelser til de velhavende danskere.  

 Samtidig med skattestoppet har man jo givet skattelettelser til nogle af dem  

 med de højeste indkomster og til erhvervslivet.
Regeringens omvendte Robin Hood-politik er på dette  

 område lysende klar: Skattelettelser til de rigeste danskere, tilskud  

 til de amter og kommuner, der tilfældigvis i 2003 har råd til at  

 sætte skatten ned, og afstraffelse af dem, der er nødt til at  

 sætte skatten op eller bare prioriterer velfærden højere  

 end regeringens skattestop.
Det kan Enhedslisten under ingen  

 omstændigheder støtte.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	indenrigs- og sundhedsministeren, tiltrådt af  

udvalget:
Til § 8 1) I stk. 1 ændres »1.  

 februar 2003« til: »15. februar 2003«.
[Ændret ikrafttrædelsesdato] Bemærkninger Til nr. 1 På grund af Kommunaludvalgets behandling af  

 lovforslaget på et møde den 23. januar 2003 og den  

 efterfølgende behandling i Folketinget kan lovforslaget ikke som  

 oprindelig planlagt nå at blive vedtaget og træde i kraft den 1.  

 februar 2003. Det foreslås derfor, at tidspunktet for lovens  

 ikrafttræden udskydes fra den 1. februar 2003 til den 15. februar  

 2003.
 Udskydelsen vil ikke få betydning for lovens  

 virkning, idet loven første gang har virkning for de reguleringer, der  

 afregnes i månederne oktober, november og december 2003.
Thor Gunnar Kofoed (V)  

  Gudrun Laub (V)  Anders Møller (UFG)  

  Marianne Pedersen (V) nfmd.  

  Jens Vibjerg (V)  Uno Larsson (DF)  

 Poul Nødgaard (DF) fmd.  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 92 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Yderligere høringssvar og høringsnotat, fra indenrigs- og  

 sundhedsministeren 3 Spm. 1 om, hvorvidt en amtskommune kan søge om at komme under  

 administration, til indenrigs- og sundhedsministeren Spm. 2 om kriterier for, at en amtskommune kommer under administration,  

 til indenrigs- og sundhedsministeren 4 Spm. 3, om formuleringen i § 1 betyder, at det er op til ministeren at  

 vurdere, om der skal foretages regulering i statens tilskud til  

 amtskommunerne, til indenrigs- og sundhedsministeren Spm. 4 om, hvad betegnelsen »ligende situationer« dækker over i  

 lovforslagets § 7, til indenrigs- og sundhedsministeren Spm. 5, om en vedtagelse af en skattestigning vil være i strid med  

 lovforslaget og medføre et erstatningsansvar for de  

 pågældende amtsrådsmedlemmer, til indenrigs- og  

 sundhedsministeren 5 Henvendelse af 3/12-02 fra Amtsrådsforeningen og Kommunernes  

 Landsforening 6 Meddelelse om, at betænkning forventes afgivet 16/1-03 7 Svar på spm. 1 om, hvorvidt en amtskommune kan søge om at  

 komme under administration, fra indenrigs- og sundhedsministeren Svar på spm. 2 om kriterier for, at en amtskommune kommer under  

 administration, fra indenrigs- og sundhedsministeren 8 Svar på spm. 3, om formuleringen i § 1 betyder, at det er op til  

 ministeren at vurdere, om der skal foretages regulering i statens tilskud til  

 amtskommunerne, fra indenrigs- og sundhedsministeren Svar på spm. 4 om, hvad betegnelsen »ligende situationer«  

 dækker over i lovforslagets § 7, fra indenrigs- og  

 sundhedsministeren Svar på spm. 5, om en vedtagelse af en skattestigning vil være  

 i strid med lovforslaget og medføre et erstatningsansvar for de  

 pågældende amtsrådsmedlemmer, fra indenrigs- og  

 sundhedsministeren 9 Spm. 6 om præcisering af spm. 3, til indenrigs- og  

 sundhedsministeren Spm. 7 om anvendelsen af § 1, til indenrigs- og sundhedsministeren Spm. 8 om rækkevidden af § 1, til indenrigs- og sundhedsministeren Spm. 9 om præcisering af spm. 4, til indenrigs- og  

 sundhedsministeren 10 Meddelelse om uddelt materiale ved foretræde den 8/1-2003 11 Spm. 10 om kommentar til vedlagt artikel, til indenrigs- og  

 sundhedsministeren 12 Spm. 11 om manglende reduktion af statsskatten, til indenrigs- og  

 sundhedsministeren Spm. 12 om, hvilke punkter og elementer Amtsrådsforeningen og  

 Kommunernes Landsforening efter regeringens opfattelse ikke har opfyldt, til  

 indenrigs- og sundhedsministeren Spm. 13 om udskydelse af vedtagelse af lovforslaget og indledning af  

 forhandlinger, til indenrigs- og sundhedsministeren 13 1. udkast til betænkning 14 Svar på spm. 6 om præcisering af spm. 3, fra indenrigs- og  

 sundhedsministeren Svar på spm. 7 om anvendelsen af § 1, fra indenrigs- og  

 sundhedsministeren Svar på spm. 8 om rækkevidden af § 1, fra indenrigs- og  

 sundhedsministeren Svar på spm. 9 om præcisering af spm. 4, fra indenrigs- og  

 sundhedsministeren Svar på spm. 10 om kommentar til vedlagt artikel, fra indenrigs- og  

 sundhedsministeren 15 Samrådsspm.
A om, hvorledes bemyndigelsen i § 1 tænkes  

 anvendt, til indenrigs- og sundhedsministeren 16 Svar på spm. 11 om manglende reduktion af statsskatten, fra  

 indenrigs- og sundhedsministeren Svar på spm. 12 om, hvilke punkter og elementer  

 Amtsrådsforeningen og Kommunernes Landsforening efter regeringens  

 opfattelse ikke har opfyldt, fra indenrigs- og sundhedsministeren Svar på spm. 13 om udskydelse af vedtagelse af lovforslaget og  

 indledning af forhandlinger, fra indenrigs- og sundhedsministeren 17 Ændringsforslag, fra indenrigs- og sundhedsministeren 18 2. udkast til betænkning 19 Spm. 14 om oversendelse af talepapir fra samrådet den 23/1-03 om  

 samrådsspm.
A, jf.
L 92 - bilag 15, til indenrigs- og  

 sundhedsministeren 20 Henvendelse af 16/12-02 fra Kommuneforeningen i Vestsjællands Amt 21 Spm. 15 om overskridelsen af skattestoppet, til indenrigs- og  

 sundhedsministeren Spm. 16 om bemyndigelsen i § 1 ved overskridelse af skattestoppet, til  

 indenrigs- og sundhedsministeren 22 Spm. 17 om kommentar til henvendelse af 16/12-02 fra Kommuneforeningen i  

 Vestsjællands Amt, til indenrigs- og sundhedsministeren 23 3. udkast til betænkning 24 Svar på spm. 14 om oversendelse af talepapir fra samrådet den  

 23/1-03 om samrådsspm.
A, jf.
L 92 - bilag 15, fra indenrigs- og  

 sundhedsministeren Svar på spm. 15 om overskridelsen af skattestoppet, fra indenrigs-  

 og sundhedsministeren Svar på spm. 16 om bemyndigelsen i § 1 ved overskridelse af  

 skattestoppet, fra indenrigs- og sundhedsministeren Svar på spm. 17 om kommentar til henvendelse af 16/12-02 fra  

 Kommuneforeningen i Vestsjællands Amt, fra indenrigs- og  

 sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmål 4, 5, 15, 16 og 17 og ministerens  

 svar herpå er optrykt efter ønske fra S.
Spørgsmål 12 og ministeren svar herpå  

 er optrykt efter ønske fra V.
Bilagene til besvarelsen af  

 spørgsmål 12 er optrykt efter ønske fra S.
 Spørgsmål 4:
Efter § 7 kan indenrigs- og sundhedsministeren i  

 særlige tilfælde undtage en amtskommune fra regulering af  

 tilskud, og efter bemærkningerne gør denne bestemmelse det  

 muligt »at undtage amtskommuner, der er under  

 administration eller i lignende situationer«.
Hvad  

 menes der med »i lignende situationer«? Er der her tale om indenrigs- og sundhedsministerens  

 helt frie skøn, eller hvilke retningslinier gælder der? Svar:
Bestemmelsen i § 7 er en bemyndigelse til indenrigs- og  

 sundhedsministeren til i særlige tilfælde at undtage en  

 amtskommune fra regulering af tilskud efter bestemmelserne i denne lov.
Som  

 det fremgår af bemærkningerne til lovforslaget, er formålet  

 at kunne undtage amtskommuner, der er under administration eller i lignende  

 situationer.
At en amtskommune er under administration betyder med den  

 nugældende udformning af reglerne for kommunernes låntagning, at  

 amtskommunen i forbindelse med en overtrædelse af den såkaldte  

 kassekreditregel har fået dispensation fra denne regel under nogle  

 nærmere angivne forudsætninger.
En dispensation vil blive ydet  

 på betingelse af, at amtskommunen udarbejder en plan for genopretning  

 af sin likviditet.
Denne plan vil sædvanligvis indeholde kvartalsvise  

 måltal for genopretning af likviditeten for hele den periode, hvori  

 dispensationen gælder   hvilket for kommuner typisk har været tre  

 år.
 Når der i lovforslagets bemærkninger tales om  

»under administration eller i lignende  

 situationer«, menes der med udtrykket: »lignende situationer« dels  

 en situation, hvor en amtskommune på budgetlægningstidspunktet  

 har søgt om dispensation fra kassekreditreglen, og hvor der ikke er  

 tvivl om, at amtskommunen skal have en dispensation, men hvor dispensationen  

 endnu ikke er givet, og dels det forhold, at der vil kunne ske  

 ændringer i udformningen af lånereglerne.
Det skal i tilknytning til den situation, hvor  

 amtskommunen har søgt, men endnu ikke fået dispensation fra  

 kassekreditreglen, erindres, at før der kan ydes dispensation fra  

 denne regel, skal ministeriet i samarbejde med den pågældende  

 amtskommune opstille de nærmere betingelser for dispensationen.
Det er  

 en proces af en vis varighed, der blandt andet som oven for nævnt  

 forudsætter, at amtskommunen   på grundlag af en omfattende  

 analyse af sin økonomi   opstiller er flerårig plan for  

 udviklingen i likviditeten.
 Spørgsmål 5:
Vil en beslutning om at lade skatten stige være i  

 strid med denne lov og dermed være erstatningspådragende for de  

 amtsrådsmedlemmer, der eventuelt måtte stemme for en  

 forhøjelse af skatten, såfremt indenrigs- og sundhedsministeren  

 beslutter sig for at sætte lovens virkninger i kraft, jf. dennes §  

 1? Svar:
 Loven har til formål at understøtte  

 aftalesystemet mellem staten og amtskommunerne og sikre, at amtskommunerne  

 ikke gennem en forhøjelse af udskrivningsprocenten kan tilvejebringe  

 højere indtægter end aftalt.
Det vil imidlertid ikke være i strid med loven at  

 træffe beslutning om skattestigning.
Allerede derfor vil en beslutning  

 om at lade skatten stige ikke være erstatningspådragende for de  

 amtsrådsmedlemmer, der eventuelt måtte stemme for en sådan  

 forhøjelse.
 Spørgsmål 12:
 Ministeren bedes redegøre for, hvilke punkter og  

 elementer i aftalen med henholdsvis Amtsrådsforeningen og Kommunernes  

 Landsforening som efter regeringens opfattelse ikke er overholdt helt eller  

 delvis af aftaleparterne.
 Ministeren bedes indhente Amtsrådsforeningens og  

 Kommunernes Landsforenings redegørelse for, hvilke punkter og  

 elementer i aftalen som foreningerne ikke finder er opfyldt helt eller  

 delvist af aftaleparterne.
 Svar:
 Det gælder generelt, at de budgetterede udgifter i  

 amter og kommuner flugter godt med forudsætningerne i aftalegrundlaget.  

 Det gælder både for udgifternes størrelse og fordelingen  

 af udgifterne på de enkelte poster.
 I aftalen mellem regeringen og KL står der  

 følgende vedr. den kommunale beskatning:
» Regeringen vil søge tilslutning til at neutralisere  

 virkningen af eventuelle stigninger i disse skatter.
Skattestigninger i  

 kommuner under administration er undtaget herfra« På baggrund af de kommunale budgetter for 2003 har  

 regeringen vurderet, at kommunerne overholder skattestoppet, og derfor er  

 kommunerne ikke omfattet af L92.
 I aftalen mellem regeringen og Amtsrådsforeningen  

 står der følgende vedr. skattestoppet:
» Amternes budgetter har vist, at amterne ikke overholder  

 skattestoppet i 2003, derfor har regeringen taget initiativ til at  

 neutralisere virkningen af stigningen i den amtskommunale beskatning.
 Indenrigs- og Sundhedsministeriet har indhentet  

 redegørelser fra Amtsrådsforeningen og Kommunernes  

 Landsforenings for, hvilke punkter og elementer i aftalen som foreningerne  

 ikke finder er opfyldt helt eller delvist af aftaleparterne.
 Amtsrådsforeningens svar af 17. januar 2003 og  

 Kommunernes Landsforenings svar af 20. januar 2003 vedlægges.
Indenrigs- og Sundhedsministeriet Slotholmsgade 10-12 1216 København K Att.: Nils M.
Jensen Indenrigs- og sundhedsministeriet har på baggrund af  

 et spørgsmål fra Folketingets Kommunaludvalg med brev af 13.  

 januar 2003 udbedt sig en redegørelse fra Amtsrådsforeningen  

 vedrørende, hvilke punkter og elementer i aftalen af 14. juni 2002 om  

 amternes økonomi i 2003, som Amtsrådsforeningen ikke finder er  

 opfyldt helt eller delvist af aftaleparterne.
Ministeriet beder om svar  

 senest den 17. januar 2003.
Aftalesystemet er hovedhjørnestenen i  

 budgetsamarbejdet mellem regeringen og de kommunale parter og  

 forudsætter gensidig respekt og tillid.
Vurderingen af om en aftale er  

 overholdt bør således drøftes af parterne i  

 fællesskab og rumme en samlet vurdering af alle elementer i  

 aftalen.
 Det indebærer også, at en samlet vurdering  

 ikke altid kan gennemføres umiddelbart efter, at amterne har vedtaget  

 budgetterne for det kommende år, fordi økonomiaftalen udover de  

 konkrete forudsætninger om rammer for udgifter og indtægter  

 indeholder elementer, som parterne hver for sig efterfølgende skal  

 sikre opbakning til, herunder i form af ændret lovgivning eller som  

 skyldes udefra kommende begivenheder, der ikke kan henføres til  

 beslutninger truffet af amtsråd eller af regering og folketing.
 Aftalesystemet har efter foreningens opfattelse fungeret  

 godt, selvom det ikke har vist sig at være muligt fuldt ud af få  

 vedtaget regelændringer, som parterne i aftalerne har forpligtet sig  

 til at søge gennemført eller præcis holde sig inden for  

 aftalte økonomirammer.
Amtsrådsforeningen tog ved aftalen om amternes  

 økonomi for 2003 i lighed med tidligere år regeringens  

 forudsætninger og ønsker til den overordnede økonomiske  

 udvikling til efterretning, herunder målsætningen om skattestop.  

 På baggrund af amternes vedtagne budgetter for 2003 kan det  

 konstateres, at amterne på udgiftssiden overholder aftalen.
Det kan  

 endvidere konstateres, at de vedtagne udskrivningsprocenter indebærer  

 en vækst i den gennemsnitlige udskrivningsprocent på 0,02 pct.  

 point, som følge af en skattestigning på 0,4 pct. point i et  

 amt.
Foreningen skal fremhæve, at der i aftalen er elementer, der tog  

 sigte på at støtte amter med særlige økonomiske  

 vanskeligheder.
 Som følge af, at aftalen indeholder en lang  

 række elementer, er det endnu for tidligt af vurdere det samlede  

 resultat, men det er vanskeligt at fastholde en stram udgiftspolitik,  

 når regering og folketing efter aftaleindgåelse tilkendegiver, at  

 der skal ske yderligere styrkelser på det amtslige område.
Regeringen og Amtsrådsforeningen var i aftalen enige  

 om, at puljer skal begrænses mest muligt.
Det er derfor ikke i  

 overensstemmelse med aftalen, at der er afsat flere puljer på  

 finansloven for 2003. Herudover kan der konstateres en vis træghed med  

 iværksættelse af en række arbejdsgrupper og  

 regelforenklingsinitiativer, der indgår i aftalen.
Aftalen skal som nævnt ses som et hele.  

 Beklageligvis kan det nu konstateres, at flere beregningsmæssige  

 forudsætninger bag aftalen har vist sig ikke at holde.
Således  

 vil lønudviklingen, pga. udmøntningen fra reguleringsordningen,  

 blive i størrelsesordenen 300 mio. kr. højere end forudsat ved  

 aftaleindgåelsen.
Udgifterne til sygesikringsmedicin må ligeledes  

 forventes at blive højere end forudsat.
Udgifterne i 2002, der ligger  

 til grund for skønnet for 2003, ligger således 250 mio. kr.  

 højere end forudsat.
Med den likviditetsmæssige situation  

 amterne befinder sig i kan en konsekvens blive, at realvæksten vil  

 blive væsentligt lavere end forudsat ved indgåelsen af  

 økonomiaftalen.
 Endelig er der en række ændrede  

 forudsætninger på skattesiden med  provenumæssig virkning,  

 der på sigt udhuler den amtslige økonomi.
Med venlig hilsen Otto Larsen / Dorte Hansen Thrige Indenrigs- og Sundhedsministeriet Slotholmsgade 10-12 1216 København K Vedr. besvarelse af spørgsmål fra  

 Folketingets Kommunaludvalg den 9. januar 2003 Indenrigs- og Sundhedsministeriet har med brev af 13.  

 januar 2003 på foranledning af et spørgsmål fra  

 Folketingets Kommunaludvalg anmodet KL om en redegørelse for, hvilke  

 punkter og elementer i aftalen af 14. juni 2002, som KL ikke finder er  

 opfyldt helt eller delvist af aftaleparterne.
KL har i sit høringssvar af 22. november 2002 over  

 L 92 (sanktionslovforslaget) og i den Fokusskrivelse, der blev udsendt til  

 samtlige folketingsmedlemmer umiddelbart inden første behandling af  

 lovforslaget fremført, at der gennem årene har været en  

 række eksempler på, at skiftende regeringer ikke på alle  

 punkter har levet op til ånd og bogstav i økonomiaftalerne.
KL.  

 har ligeledes fremført, at de faktiske lovbundne udgifter og det  

 realiserede skattegrundlag ofte har afveget væsentligt fra statens  

 skøn, som har ligget til grund for de indgåede  

 økonomiaftaler.
 Med hensyn til de materielle bestemmelser i aftalen for  

 2003 skal KL pege på aftalens bestemmelse om, at der skulle  

 gennemføres en udligningsreform pr. 1. januar 2004. Regeringen  

 meddelte imidlertid primo oktober, at der som følge af  

 nedsættelsen af Strukturkommissionen kun kunne blive tale om mindre  

 justeringer i 2004.
Efter KLs opfattelse kan der ikke sættes  

 lighedstegn mellem mindre justeringer og en egentlig udligningsreform.
Det  

 har bl.a. helt klart været hensigten både hos den tidligere  

 regering og den nuværende regering, at der skulle gennemføres en  

 reform, der tog højde for bortfaldet i 2004 af den særlige  

 overgangsordning i forbindelse med den sociale finansieringsomlægning  

 og ikke   som nu foreslået af regeringen   at overgangsordningen blot  

 videreføres.
Som led i årets aftale mellem KL og regeringen  

 indgik der en forståelse om folkeskolen.
KL anerkender, at aftaler  

 mellem regeringen og de kommunale organisationer selvfølgelig ikke  

 forpligter Folketinget.
Men det forpligter efter KLs opfattelse  

 regeringen til at gøre sit yderste for at intentionerne i aftalen  

 efterleves.
Det mener KL ikke er sket i denne sag.
Konsekvensen heraf er, at en væsentlig del af  

 forslagene om øget fleksibilitet nu ikke gennemføres som  

 generel lov, men derimod som forsøg.
Det betyder bl.a., at  

 fælles skoleledelse og samdrift mellem dagtilbud og skole ikke bliver  

 en generel mulighed for alle kommuner.
Der vil også kun være en  

 forsøgsmulighed for lokale løsninger i forbindelse med  

 biblioteksudbuddet og tilrettelæggelse af skoledistrikter.
Samtidig  

 viser de hidtidige erfaringer med forsøgsordninger på  

 folkeskoleområdet, at de er blevet meget striks fortolket af  

 ministeriet.
Endelig kan det konstateres, at nogle af de  

 fleksibilitetsforslag, der indgik i forståelsen mellem regeringen og  

 KL, end ikke er nævnt som forsøgsmulighed i forliget.
Det drejer  

 sig bl.a. om større inddragelse af andre faggrupper end  

 læreruddannede samt muligheder for rullende skolestart.
Regeringen har i Folketinget fremsat og fået  

 vedtaget, at der skal oprettes en særlig afregningskonto for kommunerne  

 (L 44, der blev vedtaget den 10. december 2002). Et lignende forslag blev  

 rejst af regeringen under de økonomiske forhandlinger i foråret  

 2002, men blev taget af bordet.
Det har undret KL, at regeringen alligevel  

 efterfølgende valgte at fremme forslaget.
Ikke mindst da lovforslagets  

 vurderinger af de  kommunaløkonomiske konsekvenser slet ikke tager  

 højde for de betydelige afledte forringelser, forslaget vil  

 medføre i kommunernes forretningsvilkår med de private  

 pengeinstitutter.
Regeringen har heller ikke i sine fremsatte lovforslag  

 på integrationsområdet indregnet de fulde  

 kommunaløkonomiske konsekvenser.
Der pågår for  

 øjeblikket drøftelser på embedsmandsplan om de  

 kommunaløkonomiske konsekvenser af bl.a.
L 361, der omhandler de  

 væsentligt nedsatte ydelser til personer, der er kommet til landet  

 efter 1. juli 2002.
 I Integrationsministeriets hidtidige beregninger er der  

 overhovedet ikke taget højde for, at de lavere ydelser  

 uundgåeligt må indebære kommunale merudgifter til  

 enkeltydelser (hjælp i særlige tilfælde). Samtidig er  

 reglerne på integrations- og udlændingeområdet over en bred  

 kam blevet væsentligt mere komplicerede, hvilket giver øgede  

 kommunale udgifter til administration   udgifter, som Integrationsministeriet  

 kun i meget begrænset omfang synes at ville kompensere kommunerne  

 for.
 Det er KLs klare opfattelse, at hvis regeringen i  

 ovennævnte sager tilsidesætter det såkaldte  DUT-princip,  

 er en helt afgørende forudsætning for at indgå  

 økonomiske aftaler bristet.
 Afslutningsvis skal KL bemærke, at mange af de  

 aftalepunkter, der efterfølgende i lovgivning eller på anden vis  

 skal tiltrædes af Folketinget, indgår i kommunernes budgetter.  

 Som eksempel fra indeværende folketingssamling kan nævnes L 48  

 (Udskydelse af tidspunktet for efterregulering af skat og udligning m.m.),  

 som der er taget højde for i aftalen, og som kommunerne har lagt til  

 grund for deres budgetlægning.
Der er ofte tale om aftalepunkter, som er væsentlige  

 forudsætninger for, at kommunerne under ét er i stand til at  

 holde sig inden for de aftalte økonomiske rammer.
Hvis disse  

 forudsætninger skrider, eller der generelt sås tvivl om disse,  

 vil konsekvensen være, at kommunernes opbakning til aftalesystemet vil  

 være for nedadgående.
Det er derfor af afgørende betydning  

 for budgetsamarbejdets fortsatte levedygtighed, at både regeringen og  

 KL i videst muligt omfang tilstræber, at de indgåede aftaler  

 overholdes fuldt ud.
Med venlig hilsen Ejgil W.
Rasmussen / Peter Gorm Hansen Spørgsmål 15:
Er der andre grunde end overskridelsen af skattestoppet,  

 der gør, at bemyndigelsen i § 1 finder anvendelse? Svar:
Lovens § 1 er en bemyndigelse til indenrigs- og  

 sundhedsministeren til at beslutte, at der skal foretages reguleringer af det  

 amtskommunale bloktilskud efter reglerne i denne lov.
Denne bemyndigelse kan  

 kun udnyttes, når skattestoppet er overskredet, det vil sige når  

 amtskommunerne set under ét har sat udskrivningsprocenten op.
 Bemyndigelsen kan ikke udnyttes i andre  

 tilfælde.
 Spørgsmål 16:
Vil bemyndigelsen i § 1 finde anvendelse, hvis den samlede  

 overskridelse af skattestoppet beløber sig til f.eks. 15 mio. kr., 25  

 mio. kr., 50 mio. kr. eller 100 mio. kr.? Svar:
 Som det fremgik at besvarelsen af  

 samrådsspørgsmål A, kan det ikke udelukkes, at der i et  

 år kan være tale om så små overskridelser af  

 skattestoppet, at jeg ikke vil udløse reguleringsmekanismen.
Udgangspunktet er, at udskrivningsprocenten for  

 amtskommunerne set under ét ikke må stige. Ændringer i den  

 samlede amtskommunale udskrivningsprocent kan dog være et resultat af  

 flere modgående bevægelser, dvs. at nogle amtskommuner  

 sætter skatten op, mens andre sætter skatten ned.
Det kan som  

 nævnt ikke udelukkes, at det samlede resultat vil være en  

 så lille ændring, at jeg ikke vil udløse  

 reguleringsmekanismen.
Jeg finder det imidlertid ikke hensigtsmæssigt  

 på forhånd at fastlægge en bagatelgrænse.
For det  

 første ville en bagatelgrænse kunne føre til  

 uhensigtsmæssig adfærd, idet amtskommunerne måske i en  

 sådan situation ikke nødvendigvis ville sigte mod uændret  

 skat, men mod skattestigninger af en sådan størrelse, at de  

 ville kunne holdes inden for bagatelgrænsen.
For det andet ville en fast bagatelgrænse ikke  

 løse problemet, men blot flytte det.
Med en fast bagatelgrænse  

 ville spørgsmålet således ikke være, om det ville  

 være rimeligt at udløse reguleringsmekanismen som følge  

 en marginal ændring af den amtskommunale skatteudskrivning.  

 Spørgsmålet ville i stedet være, om det ville være  

 rimeligt at udløse reguleringsmekanismen som følge af en  

 marginal overskridelse af bagatelgrænsen.
 Jeg finder det på den baggrund ikke  

 hensigtsmæssigt, at der på forhånd fastsættes en  

 grænse for størrelsen af amtskommunale skattestigninger, der  

 ikke vil udløse reguleringsmekanismen.
 Jeg skal afslutningsvis gentage, at udgangspunktet er, at  

 udskrivningsprocenten for amtskommunerne set under ét ikke må  

 stige, og at brud på skattestoppet vil udløse  

 reguleringsmekanismen.
 Spørgsmål 17:
Ministeren bedes kommentere henvendelsen af 16. december  

 2002 fra Kommuneforeningen i Vestsjællands Amt, jf.
L 92   bilag  

 20.
 Svar:
 Der vedlægges en kopi af min besvarelse af 28.  

 januar 2003 af henvendelsen af 16. december 2002 fra Kommuneforeningen i  

 Vestsjællands Amt.
Kommuneforeningen i Vestsjællands Amt Dr.
Sells Vej 28 Postboks 37 4293 Dianalund I et brev af 16. december 2002 har Kommuneforeningen i  

 Vestsjællands Amt skrevet, at vedtagelsen af L 92 efter  

 kommuneforeningens opfattelse pålægger borgerne i  

 Vestsjællands Amt en »dobbeltstraf«.
 Det skyldes efter kommuneforeningens opfattelse, at  

 vedtagelsen af L 92 vil indebære, at halvdelen af provenuet som  

 følge af den amtskommunale skattestigning for 2003 inddrages af  

 staten, og at den amtslige skattestigning samtidig vil medføre, at den  

 kommunale medfinansiering af skattenedslaget som følge af det  

 skrå skatteloft i nogle af amtets kommuner vil blive  

 forøget.
Regeringen har som bekendt fremsat L 92 med henblik  

 på at sikre, at skattestoppet overholdes.
Efter amtskommunernes  

 budgetvedtagelse for 2003 viste det sig, at udskrivningsprocenten for  

 amtskommunerne under ét var steget på trods af regeringens  

 aftale med Amtsrådsforeningen om uændret beskatning for 2003.  

 Regeringen har på den baggrund vurderet, at det vil være  

 hensigtsmæssigt at supplere aftalesystemet med en lovgivning, der  

 styrker amtskommunernes incitamenter til at holde skatten i ro.
Vedtagelsen af L 92 vil indebære, at staten  

 neutraliserer virkningen af den amtskommunale skattestigning for 2003. I de  

 første to år efter skattestigningen inddrages halvdelen af  

 merprovenuet som følge af skattestigningen for de amtskommuner, der  

 har sat skatten op, mens den anden halvdel af den samlede  provenustigning  

 inddrages gennem det samlede amtskommunale bloktilskud.
Herefter inddrages  

 det fulde merprovenu gennem det amtskommunale bloktilskud.
Det skrå skatteloft indebærer, at den  

 marginale indkomstskatteprocent til stat, amtskommune og kommune ikke kan  

 overstige 59 procent.
Hvis summen af de statslige, amtskommunale og kommunale  

 skatteprocenter overstiger 59 procent, vil skatteyderne i de  

 pågældende kommuner få et nedslag i topskatten.
Med de  

 nuværende statslige skattesatser vil nedslaget i topskatten blive  

 udløst, når summen af den kommunale og amtskommunale  

 udskrivningsprocent overstiger 32,5 procent.
 Ordningen med kommunal medfinansiering af skattenedslaget  

 som følge af det skrå skatteloft indebærer, at kommuner og  

 amtskommuner skal  medfinansiere skattenedslaget i det omfang,  

 skattenedslaget skyldes kommunale eller amtskommunale  

 skatteforhøjelser siden 1998. Hvis både kommunen og amtskommunen  

 har sat skatten op siden 1998, fordeles den kommunale medfinansiering  

 på kommunen og amtskommunen forholdsmæssigt i forhold til  

 forhøjelsen af den kommunale henholdsvis amtskommunale  

 udskrivningsprocent.
For kommunerne i Vestsjællands Amt indebærer  

 den amtskommunale skattestigning for 2003, at nogle af kommunerne vil  

 få forøget deres medfinansiering af det skrå skatteloft.  

 Det drejer sig om de kommuner, der har sat udskrivningsprocenten op siden  

 1998, men hvor kun en del af denne skatteforhøjelse i første  

 omgang havde betydning for skatteloftet.
Det er tilfældet i de  

 kommuner, hvor summen af den kommunale og amtskommunale udskrivningsprocent i  

 1998 var lavere end 32,5 procent.
Alle kommuner har været bekendt med, at en  

 skatteforhøjelse siden 1998 ville kunne udløse kommunal  

 medfinansiering af det skrå skatteloft.
I de kommuner, hvor  

  medfinansieringen ikke blev udløst eller kun delvis udløst med  

 det samme, fordi den samlede kommunale og amtskommunale udskrivningsprocent i  

 udgangspunktet var lavere end 32,5 procent, har kommunerne været  

 bekendt med, at  medfinansieringen ville blive forøget i takt med, at  

 den samlede kommunale og amtskommunale udskrivningsprocent oversteg 32,5  

 procent.
Skattenedslaget som følge af det skrå  

 skatteloft giver et provenutab for det offentlige.
Ordningen med kommunal  

 medfinansiering af skattenedslaget indebærer, at de myndigheder, der er  

 skyld i skattenedslaget, også skal finansiere det   i hvert fald i det  

 omfang, det skyldes skattestigninger siden 1998. Det bemærkes i den  

 forbindelse, at provenutabet for det offentlige modsvarer, at borgerne  

 kompenseres for skattestigninger ud over et vist niveau for en vis del af  

 deres indkomst.
 Det forhold, at også kommunerne i  

 Vestsjællands Amt skal stå til ansvar for de skattestigninger, de  

 har gennemført siden 1998, indebærer således efter min  

 opfattelse ikke en »dobbeltstraf« for borgerne i Vestsjællands Amt.
