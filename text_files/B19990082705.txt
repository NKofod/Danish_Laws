Bekendtgørelse om tilbudspligt, om  

 frivillige overtagelsestilbud samt om aktionærers  

 oplysningsforpligtelser I medfør af § 30, stk. 1, § 32 stk. 3, og § 93, stk. 4, i lov om  

 værdipapirhandel m.v., jf. lovbekendtgørelse nr. 591 af 13. juli  

 1999, fastsættes:
Kapitel 1 Overtagelsestilbud § 1. Overdrages en aktiepost direkte eller  

 indirekte i et selskab, der har en eller flere aktieklasser optaget til  

 notering på en fondsbørs eller optaget til handel på en  

 autoriseret markedsplads, skal erhververen senest 4 uger efter erhvervelsen  

 give alle selskabets aktionærer mulighed for at afhænde deres  

 aktier på identiske betingelser, hvis overdragelsen medfører, at  

 erhververen 1)	kommer til at besidde flertallet af stemmerettighederne i  

 selskabet, 2)	får ret til at udnævne eller afsætte et flertal af  

 selskabets bestyrelsesmedlemmer, 3)	får ret til at udøve en bestemmende indflydelse over  

 selskabet på grundlag af vedtægterne eller aftale med dette i  

 øvrigt, 4)	på grundlag af aftale med andre aktionærer kommer til at  

 råde over flertallet af stemmerettighederne i selskabet, eller 5)	kommer til at kunne udøve bestemmende indflydelse over  

 selskabet og kommer til at besidde mere end en tredjedel af  

 stemmerettighederne.
 Stk. 2. Den pågældende fondsbørs eller  

 autoriserede markedsplads påser overholdelsen af stk. 1.
 Stk. 3. Ved ombytning af konvertible gældsbreve,  

 jf. lov om aktieselskaber, kapitel 6, udnyttelse af tegningsrettigheder,  

 optioner eller warrants m.v. til aktier begynder den i stk. 1 nævnte  

 tidsfrist for tilbudspligten den dag, hvor erhververen kan udnytte  

 stemmerettighederne.
 Stk. 4. Erhververen skal udarbejde og  

 offentliggøre et tilbudsdokument, der indeholder oplysninger om  

 tilbudets økonomiske og andre vilkår, herunder fristen for  

 accept af tilbudet, samt andre oplysninger, som må anses for  

 fornødne for, at aktionærerne kan danne sig et velbegrundet  

 skøn over tilbudet.
 Stk. 5. Ved en erhverver forstås såvel en  

 fysisk som en juridisk person samt flere af disse, der samarbejder om at  

 opnå bestemmende indflydelse over et selskab.
 Stk. 6. Erhvervelse ved arv, gave, ufyldestgjort  

 panthaver, overdragelse indenfor samme koncern el. lign., er ikke omfattet af  

 tilbudspligten.
§ 2. De i § 1, stk. 4, nævnte krav om  

 udarbejdelse af et tilbudsdokument gælder ligeledes for øvrige  

 offentligt fremsatte tilbud om at overtage aktier i et selskab, der har en  

 eller flere aktieklasser noteret på en fondsbørs eller optaget  

 til handel på en autoriseret markedsplads, jf. § 32, stk. 2, i lov om  

 værdipapirhandel m.v.
Den pågældende fondsbørs eller  

 autoriserede markedsplads påser overholdelsen af bestemmelsen.
 § 3. Tilbudsdokumentet skal som minimum indeholde  

 følgende oplysninger:
1)	Navn, adresse og reg. nr. på det børsnoterede selskab  

 eller selskab, hvis aktier er optaget til handel på en autoriseret  

 markedsplads, som tilbudet omfatter, 2)	navn og adresse på tilbudsgiver, eller såfremt  

 tilbudsgiver er et selskab, dette selskabs navn, adresse og organisationsform  

 samt oversigt over hvilke personer eller selskaber, der eventuelt handler i  

 forening med tilbudsgiver, 3)	navn og adresse på det selskab, der på tilbudsgivers  

 vegne forestår effektueringen af tilbudet, 4)	oplysning om, hvor stor en del af stemmerettighederne eller omfanget  

 af den bestemmende indflydelse, som tilbudsgiver allerede har erhvervet eller  

 råder over på anden vis, herunder om endnu ikke effektuerede  

 overdragelsesaftaler samt om særlige vilkår knyttet til de  

 erhvervede stemmerettigheder eller den bestemmende indflydelse.
Endnu ikke  

 effektuerede overdragelsesaftaler omfatter bl.a. konvertible  

 gældsbreve, jf. lov om aktieselskaber, kapitel 6, tegningsrettigheder,  

 optioner eller warrants m.v.
5)	den tilbudte kurs, jf. § 5, 6)	oplysninger om, hvorledes tilbudet vil blive finansieret, 7)	oplysninger om, hvorledes den kontante betaling erlægges  

 eller, såfremt der tilbydes aktier i et andet selskab, hvorledes  

 ombytningsforholdet fastsættes, eller kombinationen af kontant betaling  

 og ombytning af aktier, 8)	oplysning om, hvornår afregning vil finde sted, 9)	oplysning om, hvor og hvornår resultatet af tilbudet vil blive  

 offentliggjort, herunder hvor og hvornår det vil blive offentliggjort,  

 hvorvidt eventuelle betingelser knyttet til tilbudet er opfyldt, 10)	er modydelsen aktier, skal det fremgå, fra hvilken dato disse  

 aktier giver ret til udbytte, og fra hvornår stemmerettighederne kan  

 udøves, 11)	eventuelle betingelser knyttet til tilbudet, herunder under hvilke  

 omstændigheder tilbudet kan tilbagekaldes, 12)	tilbudsperioden, der skal udgøre minimum 4 uger og maksimum  

 10 uger, 13)	hvilke handlinger aktionæren skal foretage for at acceptere  

 tilbudet, 14)	en redegørelse for tilbudsgivers fremtidsplaner for  

 selskabet, herunder beskæftigelse, anvendelse af selskabets formue,  

 fortsat børsnotering af selskabets aktier eller optagelse til handel  

 på en autoriseret markedsplads, ændring af vedtægterne samt  

 eventuel omstrukturering af de virksomheder, selskabet kontrollerer, 15)	eventuelle aftaler med andre vedrørende udøvelse af  

 stemmerettighederne, der er knyttet til selskabets aktier, for så vidt  

 tilbudsgiver er part i sådanne aftaler eller har kendskab  

 hertil.
 Stk. 2. Ud over de i stk. 1 anførte oplysninger  

 skal det af tilbudsdokumentet fremgå, om de aktionærer, der  

 allerede har accepteret et tilbud, frit kan acceptere ethvert senere tilbud  

 fremsat efter reglerne i § 8 eller § 9.
 Stk. 3. Ved tilbud efter § 2 skal tilbudsdokumentet  

 indeholde de i stk. 1, nr. 1-4, 6-15 og stk. 2, anførte oplysninger.  

 Endvidere skal anføres den pris, som tilbudsgiver vil erhverve  

 aktierne til, samt, såfremt tilbudet ikke omfatter samtlige aktier,  

 hvilke aktier der er omfattet af tilbudet.
 § 4. Aktionærerne inden for samme  

 aktieklasse skal behandles lige.
 Stk. 2. Tilbudsgiver må ikke i tilbudsperioden  

 indgå aftaler med aktionærer eller andre vedrørende  

 køb og salg af aktier i det børsnoterede selskab eller det  

 selskab, hvis aktier er optaget til handel på en autoriseret  

 markedsplads, såfremt aktierne er omfattet af tilbudet, og  

 såfremt aftalerne indgås på mere fordelagtige vilkår  

 end dem, der i henhold til tilbudsdokumentet tilbydes aktionærerne.
 Stk. 3. Såfremt tilbudsgiver, på tidspunktet  

 for offentliggørelsen af tilbudet og under respekt af bestemmelsen i  

 stk. 2, har besluttet i tilbudsperioden at indgå eller søge at  

 indgå aftaler med enkelte aktionærer eller andre  

 vedrørende køb og salg af aktier i det børsnoterede  

 selskab eller det selskab, hvis aktier er optaget til handel på en  

 autoriseret markedsplads, skal dette oplyses i tilbudsdokumentet.
 Stk. 4. Ved tilbudsperiode i henhold til stk. 2 og 3  

 forstås perioden fra offentliggørelse af et tilbud til  

 udløbet af tilbudets acceptperiode, jf. § 3, stk. 1, nr. 12, § 8, stk.  

 1, 2. pkt. og § 9, stk. 2.
Stk. 5. Vælger tilbudsgiver, at et  

 købstilbud tillige skal omfatte konvertible gældsbreve, jf. lov  

 om aktieselskaber, kapitel 6, tegningsrettigheder, optioner eller warrants  

 m.v., finder bestemmelserne i stk. 1 og 2 med de fornødne tilpasninger  

 tilsvarende anvendelse for disse værdipapirer.
Ved tilbud afgivet i  

 henhold til § 1, hvor tilbudsgiver vælger, at købstilbudet  

 tillige skal omfatte konvertible gældsbreve, jf. lov om aktieselskaber,  

 kapitel 6, tegningsrettigheder, optioner eller warrants m.v., skal tilbudet  

 rettes til alle ejere heraf.
Stk. 6. I det i stk. 5 nævnte tilfælde skal  

 ejerne af disse værdipapirer tilbydes en pris, som sikrer dem en  

 forholdsmæssig indbyrdes lige behandling.
Den tilbudte pris skal  

 ligeledes sikre ejerne af disse værdipapirer en forholdsmæssig  

 lige behandling i forhold til den kurs, der tilbydes aktionærerne i  

 selskabet, jf. § 5.
§ 5. Den tilbudte kurs, jf. § 3, stk. 1, nr. 5,  

 skal mindst svare til den højeste pris, som tilbudsgiver har betalt  

 for de allerede erhvervede aktier i de 6 måneder, der går forud  

 for tilbudets afgivelse.
Hvis tilbudsgiver inden for et tidsrum på 12  

 måneder inden tilbudets afgivelse har erhvervet aktier til en  

 højere kurs, kan Fondsrådet i særlige tilfælde  

 fastsætte, at den tilbudte kurs skal være den samme som denne  

 højere kurs.
Stk. 2. Har selskabet flere aktieklasser, skal der  

 fastsættes en tilbudspris for hver aktieklasse.
For de aktieklasser,  

 hvor tilbudsgiver har erhvervet aktier, anvendes princippet om højeste  

 kurs, jf. stk. 1. Er alle aktieklasserne børsnoterede eller optaget  

 til handel på en autoriseret markedsplads, fastsættes der for  

 aktieklasser, hvor tilbudsgiver ikke har erhvervet aktier, en tilbudskurs,  

 der, baseret på børskurserne eller kurserne på den  

 autoriserede markedsplads, forholdsmæssigt svarer til den  

 højeste kurs i den eller de aktieklasser, hvor tilbudsgiver har  

 erhvervet aktier.
 Stk. 3. Er én eller flere af flere aktieklasser  

 børsnoteret eller optaget til handel på en autoriseret  

 markedsplads, må den kurs, der fastsættes for de ikke noterede  

 eller ikke optagne aktieklasser i forbindelse med en majoritetsoverdragelse,  

 ikke være mere end 50% højere end den kurs, der tilbydes  

 minoritetsaktionærerne.
 Stk. 4. Ved tilbud i henhold til § 1 skal  

 minoritetsaktionærerne tilbydes samme ydelse, kontant betaling eller  

 aktier, som tilbudsgiveren har givet for de allerede erhvervede aktier.  

 Tilbudsgiver kan dog altid opfylde sin forpligtelse ved kontant betaling.
 § 6. Tilbud om overtagelse af aktier i et  

 børsnoteret selskab eller et selskab, hvis aktier er optaget til  

 handel på en autoriseret markedsplads, skal offentliggøres  

 på den i stk. 3 eller stk. 4 nævnte måde før anden  

 offentliggørelse er tilladt.
Stk. 2. En annonce, der omtaler tilbudet  

 (tilbudsannoncen), og tilbudsdokumentet skal fremsendes af tilbudsgiver til  

 den fondsbørs eller autoriserede markedsplads, hvor de af tilbudet  

 omfattede aktier er noteret eller optaget til handel.
Den  

 pågældende fondsbørs eller autoriserede markedsplads  

 påser, at indholdet af tilbudsannoncen er fyldestgørende, og at  

 kravene til tilbudsdokumentet i denne bekendtgørelse er opfyldt.
Stk. 3. Offentliggørelse af tilbud omfattet af § 1  

 anses for sket, når den pågældende fondsbørs eller  

 autoriserede markedsplads har bekendtgjort tilbudsannoncen efter at have  

 påset, at kravet i stk. 2, 2. pkt. er opfyldt.
Den  

 pågældende fondsbørs eller autoriserede markedsplads giver  

 meddelelse til tilbudsgiver, når bekendtgørelse er sket.
 Stk. 4. Offentliggørelse af tilbud omfattet af § 2  

 anses for sket, når tilbudsannoncen og tilbudsdokumentet er kommet frem  

 til fondsbørsen eller den autoriserede markedsplads.  

 Fondsbørsen eller den autoriserede markedsplads bekendtgør  

 modtagelsen af disse dokumenter.
 Stk. 5. Ved tilbud omfattet af § 2 påser den  

 pågældende fondsbørs eller autoriserede markedsplads  

 efterfølgende, at indholdet af tilbudsannoncen er  

 fyldestgørende, og at kravene til tilbudsdokumentet i denne  

 bekendtgørelse er opfyldt.
 Stk. 6. Straks efter, at offentliggørelse efter  

 stk. 3 eller 4 er sket, skal tilbudsgiver tillige indrykke tilbudsannoncen i  

 et landsdækkende dagblad.
 Stk. 7. Opfylder tilbudsdokumentet og tilbudsannoncen ved  

 et tilbud omfattet af § 2 ikke de i stk. 2, 2. pkt. nævnte krav,  

 kræver fondsbørsen eller den autoriserede markedsplads  

 yderligere oplysninger indsendt inden 7 dage efter påkrav herom.  

 Fondsbørsen eller den autoriserede markedsplads bekendtgør  

 modtagelsen af de yderligere oplysninger.
 Stk. 8. Fondsbørsen eller den autoriserede  

 markedsplads kan efter omstændighederne endvidere kræve de i stk.  

 7 nævnte oplysninger offentliggjort i et landsdækkende  

 dagblad.
 Stk. 9. Det selskab, hvis aktier er optaget til notering  

 på en fondsbørs eller optaget til  handel på en  

 autoriserede markedsplads, og hvis aktier er omfattet af tilbudet, skal sende  

 tilbudsannoncen til de navnenoterede aktionærer for tilbudsgivers  

 regning.
 Stk. 10. Den pågældende fondsbørs  

 eller autoriserede markedsplads fastsætter regler for  

 offentliggørelse og bekendtgørelse efter stk. 3, 4, 7 og 8.
 § 7. Bestyrelsen i det børsnoterede selskab  

 eller det selskab, hvis aktier er optaget til handel på en autoriseret  

 markedsplads, skal udarbejde en redegørelse til selskabets  

 aktionærer om fordele og ulemper ved tilbudet, herunder set i forhold  

 til selskabets forventede udvikling.
 Stk. 2. Redegørelsen skal af bestyrelsen i det  

 børsnoterede selskab eller det selskab, hvis aktier er optaget til  

 handel på en autoriseret markedsplads, offentliggøres inden  

 udløbet af første halvdel af tilbudsperioden, jf. § 3, stk. 1,  

 nr. 12. Den pågældende fondsbørs eller autoriserede  

 markedsplads giver meddelelse til bestyrelsen i selskabet, når  

 offentliggørelse af tilbudet er sket.
Stk. 3. Offentliggørelse af redegørelsen  

 anses for sket, når redegørelsen er kommet frem til  

 fondsbørsen eller den autoriserede markedsplads.
Fondsbørsen  

 eller den autoriserede markedsplads bekendtgør modtagelsen af  

 redegørelsen.
 Stk. 4. Redegørelsen skal offentliggøres  

 på den i stk. 3 nævnte måde før anden  

 offentliggørelse er tilladt.
Stk. 5. Straks efter at offentliggørelse efter  

 stk. 3 er  sket, skal det børsnoterede selskab eller det selskab, hvis  

 aktier er optaget til handel på en autoriseret markedsplads tillige for  

 tilbudsgivers regning indrykke en annonce i et landsdækkende dagblad  

 indeholdende redegørelsen eller uddrag heraf med oplysning om, hvortil  

 aktionærerne kan rette henvendelse for at få tilsendt den fulde  

 redegørelse, samt hvor redegørelsen fremlægges til  

 offentlig gennemsyn.
Annoncen fremsendes tillige til fondsbørsen eller  

 den autoriserede markedsplads, der bekendtgør modtagelsen af  

 annoncen.
 Stk. 6. Det selskab, hvis aktier er optaget til notering  

 på en fondsbørs eller optaget til handel på en autoriseret  

 markedsplads, og hvis aktier er omfattet af tilbudet, skal sende  

 redegørelsen til de navnenoterede aktionærer for tilbudsgivers  

 regning.
 Stk. 7. Den pågældende fondsbørs eller  

 autoriserede markedsplads påser overholdelsen af § 7, stk. 1-6, og  

 fastsætter regler for bekendtgørelse efter stk. 3 og 5.
 § 8. Tilbudsgiver kan til enhver tid indtil  

 udløbet af tilbudsperioden, jf. § 3, stk. 1, nr. 12, og § 9, stk. 2,  

 ændre de til tilbudet knyttede vilkår, såfremt der for  

 tilbudets modtagere er tale om en forbedring af de tilbudte vilkår.  

 Såfremt ændringen sker inden for de to sidste uger i  

 tilbudsperioden, forlænges denne, så den udløber 14 dage  

 efter offentliggørelsen af det ændrede tilbud.
 Stk. 2. Tilbudsgiver skal udarbejde et dokument  

 indeholdende de ændringer, der er indføjet i tilbudsdokumentet,  

 og ændringsdokumentet skal offentliggøres som foreskrevet i §  

 6.
Stk. 3. Bestyrelsen i det børsnoterede selskab  

 eller det selskab, hvis aktier er optaget til handel på en autoriseret  

 markedsplads, skal inden 7 dage efter offentliggørelsen af  

 ændringsdokumentet, jf. stk. 2, udarbejde og offentliggøre en  

 supplerende redegørelse til selskabets aktionærer om de  

 ændringer, der er indføjet i tilbudsdokumentet, og herunder  

 redegøre for fordele og ulemper ved de foretagne ændringer af  

 tilbudsdokumentet.
Redegørelsen skal offentliggøres og  

 bekendtgøres efter reglerne i § 7.
§ 9. Et konkurrerende tilbud skal fremsættes  

 før udløbet af acceptfristen for det af de allerede  

 foreliggende tilbud, hvor acceptfristen udløber senest.
I  

 øvrigt finder bestemmelserne i denne bekendtgørelse tilsvarende  

 anvendelse på konkurrerende tilbud.
Stk. 2. Tilbagekalder den oprindelige tilbudsgiver ikke  

 sit tilbud, forlænges fristen for afgivelse af accept på det  

 oprindelige tilbud automatisk, til fristen for afgivelse af accept af det  

 konkurrerende tilbud udløber.
Denne automatiske forlængelse af  

 den oprindelige tilbudsperiode skal offentliggøres som foreskrevet i §  

 6.
Kapitel 2 Oplysningsforpligtelse § 10. I et børsnoteret selskab skal  

 aktionærer, der er omfattet af § 29 i lov om værdipapirhandel  

 m.v., straks offentliggøre, jf. § 27, stk. 3, i lov  

 værdipapirhandel m.v., oplysninger om forhold i aktionæraftaler,  

 som kan påvirke aktiernes frie omsættelighed, eller som vil kunne  

 få væsentlig indflydelse på kursdannelsen.
Kapitel 3 Dispensations-, straffe- og  

 ikrafttrædelsesbestemmelser § 11. Fondsrådet kan i særlige  

 tilfælde dispensere fra § 1, stk. 1, § 3, stk. 1, nr. 12, § 4, stk. 5  

 og 6, § 5, § 7, stk. 2, § 8, stk. 1 og 3, § 9, stk. 1 og § 10.
 § 12. Overtrædelse af § 1, stk. 1, 3 og 4, §  

 2, § 4, stk. 2, 3, 5 og 6, § 5, § 6, stk. 1, 2 og 6-9, § 7, stk. 2 og 4-6 og  

 §§ 8-10, straffes med bøde.
 Stk. 2. Urigtige oplysninger afgivet i medfør af §  

 3 og § 7, stk. 1, straffes med bøde.
 § 13. Bekendtgørelsen træder i kraft  

 den 22. november 1999.
 Stk. 2. Samtidig ophæves bekendtgørelse nr. 333 af 23.  

 april 1996 om aktionærers oplysningsforpligtelser samt om tilbudspligt,  

 når en aktionær erhverver flertallet af stemmerettighederne eller  

 bestemmende indflydelse i et børsnoteret selskab.
