ANVENDELSESOMRÅDE Vejledningen finder anvendelse i forbindelse med udbetaling af midler til  

 forsknings- og forsøgsaktiviteter ved Landbrugs- og fiskeriministeriets  

 forskningsinstitutioner og andre offentlige forskningsinstitutioner.
UDBETALING Tilskud kan kun udbetales, såfremt  de generelle vilkår for  

 forskningsprojekter, der finansieres af Forskningssekretariatets  

 tilskudsbevillinger  overholdes.
Derudover kan der i den konkrete  

 tilsagnsskrivelse være givet yderligere betingelser for finansiering af  

 projektet.
 Anmodningen om udbetaling af tilskud kan kun ske ved fremsendelse af  

 skemaet: Anmodning om udbetaling af tilskud til forskningsprojekter  

 finansieret af Forskningssekretariatets tilskudsbevillinger af § 24.33.02.  

 Forskellige tilskud i udfyldt stand.
 Forskningssekretariatet vil på basis heraf forestå udbetalingen af  

 tilskuddet for det enkelte projekt.
Den årlige tilskudsbevilling vil kunne rekvireres a conto.
Der kan ske  

 udbetaling op til 4 gange årligt.
De aktuelle afregningsperioder kan vælges  

 frit.
Der stilles således ikke krav om afregning efter kalenderkvartaler.
 Tilskudsbevillingen for det givne kalenderår skal senest være rekvireret  

 den 15. november.
 Selv om projektudgifterne overstiger den tildelte tilskudsbevilling vil  

 den samlede udbetaling aldrig kunne overstige den tildelte bevilling for det  

 pågældende kalenderår.
UDGIFTSOPGØRELSE Udgifter forbundet med projektet anføres på skemaet Anmodning om  

 udbetaling af bevilling til forskningsprojekter finansieret af  

 Forskningssekretariatets tilskudsbevillinger ad § 24.33.02. Forskellige  

 tilskud.
 Institution, projekttitel og projekt nr. samt eventuelt  

 forskningsindsatsområde skal fremgå af skemaet.
 »Aktuel udbetalingsperiode« udfyldes, således at den omfatter  

 tiden fra sidste opgørelsestidspunkt ( eller tilskudsbevillingens startdato i  

 det konkrete år) til sluttidspunktet for den aktuelle opgørelse.  

 »Udbetalt i indeværende kalenderår« omfatter tidligere anviste  

 midler af projektets bevilling i indeværende år. »Projektets bevilling i  

 indeværende kalenderår« svarer til den fordeling af tilskudsbevillingen  

 til det enkelte projekt, som Forskningssekretariatet har anført i  

 tilsagnsskrivelsen for året.
Beløb afrundes til hele 1000 kr.
Udgifterne skal være dokumenterbare og  

 kunne henføres til projektansøgningen såvel tids- som artsmæssigt.
I anmodningen specificeres udgiftsposterne i overensstemmelse med  

 tilsagnsskrivelsen for det pågældende kalenderår.
Store afvigelser fra  

 budgettet og den årlige tilsagnsskrivelse, skal jf. de indgåede kontrakter  

 og/eller tilsagnsskrivelser drøftes med Forskningssekretariatet, idet dette  

 kræver forudgående godkendelse.
 Afvigelser, der ikke overstiger 15% på den enkelte budgetpost inden for  

 projektets samlede bevilling, kan dog foretages uden forudgående forelæggelse  

 for Forskningssekretariatet.
 Det bemærkes, at normale varer m.v., udtaget af lager til brug for det  

 konkrete projekt, kan indgå uanset, at anskaffelsen måtte ligge før  

 projektets startstidspunkt.
 Såfremt tilskudsmodtageren allerede har etableret en  

 tidsregistreringsprocedure kan denne anvendes.
 Tid anvendt uden for normal arbejdstid skal registreres ligesom andet  

 tidsforbrug og kan kun indregnes til normal timesats.
 Såfremt tilskudsmodtageren ikke allerede har en  

 tidsregistreringsprocedure, må der etableres en sådan, der opfylder følgende  

 minimumskrav:
- Hver medarbejder ved det støttede projekt fører et timeregnskab.
Heri  

 noterer den pågældende dagligt det antal timer, der arbejdes med projektet.
 Den fordeling af de direkte lønudgifter og det direkte tidsforbrug, der er  

 angivet i ansøgningen og godkendt i tilsagnsskrivelsen, skal som hovedregel  

 anvendes ved afregningen.
Projektmedarbejdernes lønninger må højst beregnes efter de til envher tid  

 gældende bestemmelser for ansættelse i statens tjeneste.
Derudover skal de  

 for statslige ansatte gældende regler for dækning af rejseudgifter følges,  

 herunder at benyttelse af eget befordringsmiddel refunderes i henhold til  

 Finansministeriets cirkulære.
Under indirekte udgifter kan kun medtages udgifter, der fremgår af  

 institutionens budget og regnskab for det pågældende år.
Eksempler herpå er:
- lokaleudgifter: husleje, varme, el, rengøring, renovation,  

 vedligeholdelse, ejendomsskatter - kontorudgifter: telefon, telefax, porto, annoncer, kontorartikler,  

 bøger, tidsskrifter - personaleudgifter: kursusafgifter, efteruddannelsesafgifter, kantine - varer og reservedele - edb-udgifter, databehandling - repræsentation - ledelse og administration: skrivestue, bogføring, projektadministration Indirekte udgifter skal kunne dokumenteres og kunne henføres til  

 projektet.
 Der kræves ingen faglig rapportering i forbindelse med anmodning om  

 udbetaling af tildelt tilskudsbevilling, men det anbefales at  

 tilskudsmodtageren benytter lejligheden til at overveje om den konstaterede  

 udgiftsudvikling svarer rimeligt til den forventede økonomiske og faglige  

 udvikling af projektet.
 Det kan f.eks. være tale om, at projektet er forsinket, eller at  

 udgifterne viser sig at afvige væsentligt fra den fordeling af bevillingen på  

 budgetposter i det enkelte år, som var angivet i ansøgningen eller  

 statusrapporten.
 Udgiften der medtages i opgørelsen skal være betalt, det vil sige  

 regninger skal være betalt og lønninger udbetalt.
 Udbetalingsanmodningen vedrørende 4. kvartal, der skal indsendes til  

 Forskningssekretariatet senest den 15. november, kan dog indeholde anslåede  

 udgifter vedrørende perioden frem til kalenderårets udløb.
FREMGANGSMÅDE VED OVERFØRSEL AF BELØB TIL TILSKUDSMODTAGER SAMT REGLER  

 FOR TILSKUDSMODTAGERENS REGNSKABSFØRING Tilskud anvises som til-ins posteringer over Statens Centrale  

 Regnskabssystem (SCR) til tilskudsmodtagerens registreringsnummer.
For  

 institutioner, der ikke er tilsluttet Statens Centrale Regnskabssystem, vil  

 tilskudsbevillingen blive anvist til institutionens bank- eller girokonto.
 Tilskudsmodtageren skal ved tilsagnet om tilskudsbevilling til et projekt  

 samtidig oprette et særskilt aktivitetsregnskab for hvert enkelt projekt, der  

 er givet bevilling til af Forskningssekretariatets tilskudsmidler, hvoraf  

 tilskudsmodtagerens samlede udgifter til projektet fremgår.
I henhold til Finansministeriets Budgetvejledning kan  

 ikke-fradragsberettiget købsmoms efter nærmere regler optages på  

 standardkonto 75. Refusionsberettiget købsmoms.
Disse momsudgifter optages  

 direkte på forslag til lov om tillægebevilling som teknisk korrektion i  

 henhold til reglerne i Budgetvejledningen.
REGNSKABSAFLÆGGELSE De enkelte tilskudsmodtagere skal udfylde skemaet: Opgørelse over  

 tilskudsmodtagerens samlede udgifter i det enkelte kalenderår forbundet med  

 bevilling til forskningsprojekt finansieret af Forskningssekretariatets  

 tilskudsbevillinger ad § 24.33.02. Forskellige tilskud.
 Skema for hvert enkelt projekt, hvoraf tilskudsmodtagerens samlede  

 udgifter til projektet fremgår, skal fremsendes til Forskningssekretariatet  

 senest 1. marts i det følgende år.
 Det skal af opgørelsesskemaet fremgå, hvorvidt der er givet andre  

 statslige midler, private tilskud med angivelse af beløb m.v. samt størrelsen  

 på institutionens eventuelle medfinansiering af projektet.
 Det skal fremgå, om den tildelte tilskudsbevilling til det enkelte projekt  

 er anvendt i overensstemmelse med det fremsendte specificerede budget i  

 ansøgningen om bevilling til projektet i det pågældende kalenderår.
 Afvigelser på den enkelte budgetpost, som er foretaget uden forudgående  

 godkendelse i Forskningssekretariatet (jf. side 2), oplyses der om i et  

 bilag, der vedhæftes opførelsesskemaet.
 Det særskilte aktivitetsregnskab for hvert projekt skal på begæring kunne  

 fremlægges som dokumentation for de afholdte udgifter.
Kortvarige projekter For kortvarige projekter, der er færdige inden for 3 måneder, skal  

 skemaet: Opgørelse over tilskudsmodtagerens samlede udgifter i det enkelte  

 kalenderår i forbindelse med bevilling til forskningsprojekt finansieret af  

 Forskningssekretariatets tilskudsbevillinger ad § 24.33.02. Forskellige  

 tilskud indsendes til Forskningssekretariatet i udfyldt stand senest 3  

 måneder efter afslutningen af projektet.
 Det skal af opgørelsesskemaet og det selvstændige regnskab fremgå,  

 hvorvidt der er givet andre statslige midler, private tilskud med angivelse  

 af beløb m.v. samt størrelsen på institutionens eventuelle medfinansiering af  

 projektet.
TILBAGEBETALING Tilskudsmodtageren skal tilbagebetale de ikke-anvendte tilskudsmidler,  

 såfremt det af regnskabet fremgår, at den tildelte tilskudsbevilling til det  

 enkelte projekt i det pågældende kalenderår ikke er blevet anvendt fuldt ud.  

 Ikke forbrugte beløb skal være Forskningssekretariatet i hænde senest den 20.  

 januar i det følgende år.
Dette gælder også, hvis bevilling til projektet  

 fortsat gives.
OPLYSNINGSPLIGT Den enkelte tilskudsmodtager er til enhver tid pligtig til uden unødigt  

 ophold, at fremlægge regnskabs- og bilagsmateriale for det enkelte projekt,  

 der har fået tilskud fra Landbrugs- og Fiskeriministeriet,  

 Forskningssekretariatet.
Rigsrevisionen har, jf.
Rigsrevisorlovens § 4, adgang til at foretage  

 gennemgang af regnskaberne for de enkelte projekter.
Rigsrevisionen kan, jf.  

 Rigsrevisorlovens § 13, endvidere til enhver tid foretage revision og  

 regnskabsgennemgang på det sted, hvor regnskaberne føres, eller hvor det  

 nødvendige materiale i øvrigt findes.
 Rigsrevisionen kan kræve alle de oplysninger, som skønnes af betydning for  

 regnskabernes prøvelse.
IKRAFTTRÆDEN Ovenstående regler har virkning fra og med den 1. januar 1995.
 Anmodning om udbetaling af tilskud til forskningsprojekt finansieret  

 af Forskningssekretariatets tilskudsbevillinger ad § 24.33.02. Forskellige  

 tilskud.
--------------------------------------------------------------------- Institution: ------------------------------------- Projekttitel: ------------------------------------ Projekt nr. ----------------- Forskningsindsats: ------------------------------- Månedsværk:
 Videnskabeligt personale:
 Ikke-videnskabeligt personale:
--------------------------------------------------------------------- Lønudgifter:
 videnskabeligt personale:
 Ikke-videnskabeligt personele:
--------------------------------------------------------------------- Driftsudgifter:
--------------------------------------------------------------------- Apparaturanskaffelser:
--------------------------------------------------------------------- Indirekte udgifter:
--------------------------------------------------------------------- Andet (specificeret):
--------------------------------------------------------------------- I ALT UDGIFTER:
 Opgørelse over tilskudsmodtagerens samlede udgifter i det enkelte  

 kalenderår forbundet med forskningsprojekt finansieret af  

 Forskningssekretariatets tilskudsbevillinger ad § 24.33.02. Forskellige  

 tilskud.
--------------------------------------------------------------------- Institution: ----------------------------------------- Projekttitel: ---------------------------------------- Projekt nr. --------------------- Forskningsindsats: ----------------------------------- Månedsværk:
 Videnskabeligt personale:
 Ikke-videnskabeligt personale:
--------------------------------------------------------------------- Lønudgifter:
 Videnskabeligt personale:
 Ikke-videnskabeligt personale:
--------------------------------------------------------------------- Driftsudgifter:
--------------------------------------------------------------------- Apparaturanskaffelser:
--------------------------------------------------------------------- Indirekte omkostninger:
--------------------------------------------------------------------- Andet (specificeret):
