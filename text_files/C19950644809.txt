 Finansministeriet og centralorganisationerne har indgået vedlagte aftale  

 af 12. juni 1995 om lokalløn og chefløn for perioden 1995-1997.
 Parterne har sammen udarbejdet en vejledning om lokalløn og chefløn 1995  

 som udsendes i tilknytning til aftalen.
Aftalen træder i kraft 1. april 1995 og erstatter aftale af 7. april 1993  

 om lokalløn og chefløn. (* 3) Finansministeriet Den 12. juni 1995 P.M.V.
 E.B.
Jørgen Broberg Nielsen AFTALE OM LOKALLØN OG CHEFLØN Aftalen er indgået mellem Finansministeriet og centralorganisationerne -  

 Statsansattes Kartel, Statstjenestemændenes Centralorganisation II, Lærernes  

 Centralorganisation, Overenskomstansattes Centralorganisation samt  

 Akademikernes Centralorganisation.
§ 1.  Aftalens anvendelsesområde Aftalen gælder for tjenestemænd og tjenestemandslignende ansatte samt for  

 ansatte omfattet af overenskomster indgået på den ene side af eller efter  

 bemyndigelse fra Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Aftalen omfatter tillige fonds- og regulativlønnede.
Lokalløn Lokallønspuljerne anvendes til:
 * ansatte i stillinger i lønrammerne 1-34 og tilsvarende lønniveauer på  

 overenskomstområdet.
 * ansatte med personlige tillæg, der er gjort pensionsgivende i henhold  

 til aftale af 23. juni 1994 mellem Finansministeriet og Akademikernes  

 Centralorganisation (* 4) om ophævelse af pensionsgrænsen på 43.000 kr. for  

 individuelle kvalifikationstillæg, uanset om den pensionsgivende løn  

 overstiger lønnen i lønramme 34.
 * ansatte med tillæg over 43.000 kr., der er gjort pensionsgivende pr. 1.  

 oktober 1995 i henhold til § 6, stk. 2 b) i overenskomst for akademikere i  

 staten.
 * lektorer ved de højere uddannelsesinstitutioner, uanset om de pågældende  

 er ansat på tjenestemandsvilkår med en personlig klassificering i lønramme  

 35.
 * ledere ved frie skoler, efterskoler, husholdningsskoler og  

 håndarbejdsskoler, uanset om de pågældende stillinger er klassificeret i  

 lønramme 35 og derover.
Chefløn Puljerne anvendes til:
* ansatte i stillinger i lønrammerne 35-40 *ansatte i stillinger, der pr. 1. april 1991 var besat på  

 overenskomstvilkår med et pensionsgivende tillæg, der er større end 43.000  

 kr. (niveau 1. oktober 1984).
 Cheflønspuljerne omfatter ikke stillinger i lønramme 40-42, hvor lønnen  

 fastsættes af det særlige cheflønsudvalg.
I.
LOKALLØN § 2.  Puljernes størrelse Ubrugte puljemidler fra perioden 1993-1995 overføres til perioden  

 1995-1997 til anvendelse pr. 1. april 1995. Endvidere overføres midler, som  

 er anvendt til engangsvederlag i perioden 1. april 1994 - 31. marts 1995, til  

 anvendelse pr. 1. april 1995. Endelig overføres midler, som er anvendt til  

 midlertidig tillæg før 31. marts 1995, til anvendelse pr. 1. april 1995.
 Ud over ovennævnte midler kan der aftales lønforbedringer op til 0,57 pct.  

 af lønsummen pr. 1. april 1995 og yderligere 0,17 pct. pr. 1. april 1996,  

 dvs. pr. 1. april 1996 i alt 0,74 pct. af lønsummen.
§ 3.  Frivillighed Lokallønsordningen er frivillig i perioden 1995-1997, og det er op til de  

 lokale parter i den enkelte institution, i hvilket omfang midlerne skal  

 anvendes.
Såfremt en af parterne fremsætter forslag om anvendelse af  

 lokalløn, skal der optages forhandling mellem parterne om forslaget.
 Eventuelle ledige puljemidler opgøres i forbindelse med  

 overenskomstforhandlingerne i 1997 og kan ikke anvendes lokalt efter 31.  

 marts 1997. Opgørelsen skal foreligge den 31. december 1996.
§ 4.  Puljernes anvendelse Der kan lokalt indgås aftale om:
 * personlige lønforbedringer, herunder ved rekruttering og fastholdelse.
 * stillingsmæssige omklassificeringer/tillæg.
 * gruppevise omklassificeringer/tillæg.
 * arbejdsbestemte tillæg.
 * funktionsmæssige lønforbedringer.
 * arbejdstidsbestemte tillæg.
 * mobilitetsfremmende lønforbedringer.
§ 5.  Ændring af puljegrænsen Det enkelte ministerområde kan ved aftale med centralorganisationerne  

 udvide lokallønspuljen til at omfatte ansatte i lønramme 35 og derover.  

 Ændringen kan omfatte hele ministerområdet eller dele deraf samt enkelte  

 eller alle grupper af ansatte.
Samtidig aftales hvilket beløb, der skal  

 overføres fra cheflønspulje til lokallønspulje.
§ 6.  Personlige lønforbedringer Lønforbedringerne aftales som engangsvederlag, midlertidigt tillæg eller  

 som en personlig varig omklassificering/tillæg med henvisning til en  

 stillingsindehavers personlige kvalifikationer.
Der sker ikke herved ændring  

 i stillingens varige klassificering.
Ved ledighed genbesættes stillingen med  

 aflønning efter den lønramme, lønskala eller lignende, som den oprindelig var  

 henført til.
 Der kan aftales en personlig oprykning til et højere trin/skalatrin inden  

 for det lønforløb, der er fastsat ved generel aftale/overenskomst.
Endvidere kan der for overenskomstansatte, som følger tjenestemændenes  

 skalatrinssystem, aftales en personlig aflønning på et højere skalatrin end  

 lønskalaens sluttrin.
For overenskomstansatte med et karrieresystem, der  

 består af flere lønskalaer, kan der dog ikke ske overbygning på den enkelte  

 lønskala.
Der kan alene ske oprykning til den højere lønskala eller til et  

 skalatrin, der ligger ud over den højeste lønskalas sluttrin.
§ 7.  Stillingsmæssige lønforbedringer for  

 enkeltstillinger Ved varige og væsentlige ændringer i stillingsindholdet kan der for  

 enkeltstillinger aftales stillingsmæssige omklassificeringer/tillæg, jf. dog  

 § 14.
§ 8.  Lønforbedring for grupper Der kan i mindre omfang aftales gruppevise omklassificeringer af  

 personalegrupper, der kun findes inden for det pågældende ministerområde.
I særlige tilfælde kan der indgås aftale om gruppevise omklassificeringer  

 inden for et ministerområde af tværgående personalegrupper (dvs. grupper som  

 findes inden for flere ministerområder), når arbejdets særlige karakter,  

 særlig efter- og videreuddannelse eller særlige specifikke kvalifikationer  

 kan begrunde det.
Afgrænsningen kan ske på grundlag af en individuel  

 vurdering af de personer, der indgår i den gruppe, som skal omklassificeres.
§ 9.  Funktionsbestemte og arbejdsbestemte tillæg Der kan aftales tillæg for varetagelse af særlige  

 arbejdsfunktioner/arbejdsopgaver herunder ændring af tillæg omfattet af  

 aftale af 10. marts 1993 om arbejdsbestemte tillæg.
 § 10.  Arbejdstidsbestemte tillæg mv.
 Der kan aftales tillæg for arbejde på særlige tidspunkter herunder ændring  

 af tillæg omfattet af generelle aftaler.
§ 11.  Mobilitetsfremmende lønforbedringer Der kan aftales lønforbedringer, som fremmer mobiliteten, f.eks. i  

 forbindelse med skift til nyt arbejdssted/arbejdsområde.
§ 12.  Tillæg Tillæg af lokallønspulje kan som hovedregel kun aftales i form af et  

 ikke-pensionsgivende tillæg.
 Til overenskomstansatte akademikere kan der ydes et personligt  

 pensionsgivende tillæg af lokallønspulje, jf. cirkulære af 23. juni 1994 om  

 ophævelse af pensionsgrænsen på 43.000 kr. for individuelle tillæg.
§ 13.  Omklassificering til lønramme 35 og 36 Ved omklassificering fra lavere niveau til en stilling i lønramme 35 og 36  

 afholdes udgiften af lokallønspulje.
§ 14.  Nye stillinger og »væsentlig  

 stillingsændring« Nyoprettede stillingers varige klassificering belaster ikke puljerne.  

 Tilsvarende gælder for kvalifikationstillæg, der ydes ved nyansættelse i  

 henhold til en række overenskomster.
Som supplement til den varige  

 klassificering inkl. evt. tillæg kan der aftales personlige tillæg, der  

 finansieres af lokallønspuljen.
 Hvis der i overenskomsten er adgang til at yde tillæg som følge af  

 væsentlig stillingsændring, kan lønforbedringer, der er begrundet i  

 »væsentlig stillingsændring«, alene ydes uden for pulje ved  

 egentlig forfremmelse -typisk efter stillingsopslag. Ændres en stilling i et  

 omfang, der må sidestilles med ansættelse i en ny stilling, kan der dog  

 ligeledes ydes tillæg uden for pulje.
 Øvrige ændringer afholdes af lokallønspulje.
§ 15.  Forhandling og aftale De overordnede principper for fordeling og anvendelse af midlerne i  

 perioden skal drøftes mellem ledelsen og de lokale  

 organisationsrepræsentanter, eventuelt i hovedsamarbejdsudvalget.
Lokale  

 principper skal drøftes med tillidsrepræsentanterne, eventuelt i  

 samarbejdsudvalget.
 Det enkelte ministerium og (central)organisationerne meddeler hinanden,  

 hvem man har bemyndiget til at forhandle og indgå aftaler.
 Ministerierne orienterer Finansministeriet og centralorganisationerne om  

 videredelegering af midler til de enkelte institutioner.
 Udmøntning af lønforbedringer sker løbende ved lokal aftale mellem  

 ledelsen og organisationen/tillidsrepræsentanten.
 Såvel ministerier/styrelser/institutioner som  

 organisationer/tillidsrepræsentanter kan fremsætte forslag om anvendelse af  

 puljen.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt og senest 6 uger efter, at et forslag er modtaget  

 af ministeriet/styrelsen/institutionen eller organisationen.
Fristen kan  

 fraviges ved lokal aftale.
§ 16.  Puljebelastning og genanvendelse Varige stillingsmæssige omklassificeringer/tillæg belaster  

 puljerne med det fulde beløb, og beløbet genanvendes ikke.
 Varig personlig omklassificering/tillæg samt personlig tillæggelse af  

 lønanciennitet (»hop på skalaen«) belaster puljerne med 60% af  

 udgiften, og beløbet genanvendes ikke.
 Engangsbeløb belaster puljen med det fulde beløb og genanvendes  

 året efter med det fulde beløb.
 Midlertidige tillæg afregnes årligt som engangsvederlag og  

 genanvendes året efter med det fulde beløb.
 Særlig feriegodtgørelse og pension indgår ikke ved beregning af  

 puljebelastningen.
 Alle tidligere genanvendelsesordninger er bortfaldet, herunder  

 genanvendelse af personlige varige omklassificeringer/tillæg, som er ydet af  

 lokale puljemidler før 1. april 1995.
§ 17.  Øvrige tillægsordninger Lokallønspuljerne berører ikke særlige tillægsordninger for grupper, der  

 har hjemmel i overenskomst eller aftale - f.eks. kvalifikationstillæg til  

 civilingeniører m.fl., rådighedstillæg til akademiske fuldmægtige og tillæg  

 til kontorassistenter på sluttrin.
II.
CHEFLØN § 18.  Puljernes størrelse Til chefløn kan der for staten som helhed anvendes indtil 20 mio. kr. pr.  

 1. april 1995 og pr. 1. april 1996 indtil yderligere 5 mio. kr.
§ 19.  Frivillighed Anvendelsen af cheflønsordningen er frivillig for nye midler, som tilføres  

 i perioden 1995-1997. Det er op til de lokale parter i den enkelte  

 institution, i hvilket omfang midlerne skal anvendes.
Såfremt en af parterne  

 fremsætter forslag om anvendelse af chefløn, skal der optages forhandling  

 mellem parterne om forslaget.
 Der er dog ikke frivillighed for anvendelse af midler, som er tilført  

 cheflønspuljen forud for 1. april 1995, genanvendelse af ledige tillæg samt  

 opskrivning af cheflønspulje ved klassificering af ny stilling.
§ 20.  Puljernes anvendelse Puljerne anvendes til ydelse af tillæg til ansatte i stillinger i lønramme  

 35-40 til løsning af rekrutterings- og fastholdelsesproblemer, individuelle  

 lønforbedringer, honorering af særlig indsats mv.
§ 21.  Ændring af puljegrænsen Det enkelte ministerområde kan ved aftale med centralorganisationerne  

 udvide cheflønspuljen til også at omfatte chefer under lønramme 35. Ændringen  

 kan omfatte hele ministerområdet eller dele deraf samt enkelte eller alle  

 grupper af ansatte.
Samtidig aftales, hvilket beløb der skal overføres fra  

 lokallønspuljen til cheflønspuljen.
§ 22.  Lønforbedringens karakter og størrelse Lønforbedringer af puljen aftales som ikke-pensionsgivende tillæg, der  

 bortfalder senest ved ledighed i stillingen.
For ansatte på  

 overenskomstvilkår kan tillægget gøres pensionsgivende.
Lønforbedringerne aftales som engangsvederlag eller som personlige tillæg  

 med henvisning til en stillingsindehavers personlige kvalifikationer og  

 resultater.
Der sker ikke herved ændring i stillingens varige klassificering.  

 Ved ledighed genbesættes stillingen uden tillæg, og midlerne tilbageføres til  

 cheflønspuljen.
§ 23.  Forhandling og aftale Det enkelte ministerium og (central)organisationerne meddeler hinanden,  

 hvem man har bemyndiget til at forhandle og indgå aftaler.
 Ministerierne orienterer Finansministeriet og centralorganisationerne om  

 videredelegering af midler til de enkelte institutioner.
 Udmøntning af lønforbedringer sker løbende ved lokal aftale mellem  

 ledelsen og vedkommende forhandlingsberettigede  

 organisation/organisationsrepræsentant.
 Såvel ministerier/styrelser/institutioner som  

 organisationer/organisationsrepræsentanter kan fremsætte forslag om  

 anvendelse af puljen.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt og senest 6 uger efter, at et forslag er modtaget  

 af ministeriet/styrelsen/institutionen eller organisationen.
§ 24.  Delegation af forhandlingsretten for visse  

 stillinger i lønramme 38 For stillinger i lønramme 38 og derover kan Akademikernes  

 Centralorganisation - på de områder, hvor Akademikernes Centralorganisation  

 har forhandlingsretten alene - delegere forhandlingsretten til en  

 cheflønsforhandler, som udpeges af og blandt stillingsindehaverne i disse  

 lønrammer.
 Endvidere kan Akademikernes Centralorganisation delegere  

 forhandlingsretten til den enkelte stillingsindehaver.
 Ovennævnte ændrer ikke på de regler, der gælder for stillinger omfattet af  

 cheflønsudvalgets kompetence.
§ 25.  Genanvendelse af puljemidler Følgende midler indgår i ministeriets cheflønspulje, idet de opregnes til  

 aktuelt lønniveau:
 * Tillæg (bortset fra topcheftillæg og åremålstillæg) der er ydet før 1.  

 april 1991 til tjenestemænd i lønramme 35-40 og tilsvarende stillinger på  

 overenskomstvilkår, som ved ledighed i stillingen overføres til  

 ministerområdets cheflønspulje.
 * Tillæg der er ydet før 1. april 1991 af decentrale puljemidler til  

 stillinger i lønramme 35-40, herunder personlige udligningstillæg i  

 forbindelse med oprykning til højere lønramme, som ved ledighed i stillingen  

 overføres til ministerområdets cheflønspulje.
* Ledige tillæg der er ydet af cheflønspulje.
Såfremt stillingen  

 nedlægges, bortfalder tillægget, og midlerne kan ikke genanvendes.
III.
IKRAFTTRÆDEN OG OPSIGELSE Aftalen har virkning fra 1. april 1995 og udløber den 31. marts 1997.
København, den 12. juni 1995 Statsansattes Kartel Finansministeriet Ove Hygum P.M.V.
