Overlæge A foretog en operation for at skabe passage i maven og  

 tolvfingertarm.
Patienten blev derefter udskrevet af overlæge B til  

 efterfølgende ambulant kontrol hos overlæge A.
Der var hverken i  

 udskrivningsnotatet eller ved den senere ambulante kontrol anført  

 noget om forandringerne på lungerne.
I oktober 1999 blev der foretaget røntgenoptagelse af lungerne,  

 efter at der igennem 1 år havde været tiltagende hoste.
Der blev  

 konstateret lungekræft med fjernmetastaser.
Røntgenafdelingen  

 beskrev, at der havde været tale om vækst af de tidligere fundne  

 forandringer.
 Der blev klaget over, at der ikke blev informeret om, at der ved de  

 røntgenbilleder, der blev taget i 1996, var fundet mistanke om  

 kræft.
 Klage over manglende stillingtagen til  

 røntgenundersøgelse.
Patientklagenævnet fandt, at overlæge B havde overtrådt  

 lægeloven ved ikke at foreslå en videre udredning, og at han som  

 den udskrivende læge havde ansvaret for, at der ikke forelå svar  

 på undersøgelser, der burde tages stilling til, og at egen  

 læge og patienten blev orienteret derom.
Det blev desuden  

 indskærpet overfor overlæge B at vise større omhu i sit  

 fremtidige virke.
Patientklagenævnet fandt grundlag for kritik af overlæge A,  

 fordi han havde set patienten og røntgenbillederne med beskrivelse  

 både før og efter operationen.
Han burde derfor have været  

 opmærksom på, at yderligere undersøgelse blev  

 iværksat.
