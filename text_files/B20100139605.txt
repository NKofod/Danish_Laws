Bekendtgørelse om ændring af bekendtgørelse om etablering af friplejeboliger (Udbetaling af realkreditlån og garantierklæringer) § 1 I bekendtgørelse nr. 753 af 3. juli 2008 om etablering af friplejeboliger foretages følgende ændringer:
 1. Overalt i bekendtgørelsen ændres »Velfærdsministeriet« til: »Socialministeriet«, »Velfærdsministeriets« til: »Socialministeriets« og »velfærdsministerens« til: »socialministerens«.
 2. § 4 affattes således:
»§ 4. Udbetaling af statslig ydelsesstøtte, udbetaling af servicearealtilskud, afgivelse af lånetilbud, udbetaling af realkreditlån samt afgivelse af garantierklæring fra staten kan alene finde sted på grundlag af de oplysninger, der er indberettet til BOSSINF.« 3. § 32, stk. 2, affattes således:
»Stk. 2. Det er en betingelse for udbetaling af realkreditlån, at kommunalbestyrelsen har godkendt anskaffelsessummen før påbegyndelsen af byggeriet og samtidig har foretaget indberetning til BOSSINF, jf. kapitel 2. På grundlag af den godkendte anskaffelsessum efter 1. pkt. og friplejeboligbebyggelsens kontante handelsværdi (markedsværdien) beregner det långivende realkreditinstitut garantiens størrelse, og Økonomistyrelsen udsteder foreløbig garantierklæring over for det långivende realkreditinstitut.
Lån udmåles i mio. kr. med 3 decimaler.
Afrunding foretages efter sædvanlige afrundingsregler.« 4. § 33 affattes således:
»§ 33. Udstedelse af foreløbig garantierklæring og udbetaling af realkreditlån kan ske etapevis, når hver enkelt etape udgør en selvstændig funktionsdygtig enhed.« 5. § 35, 2. pkt., affattes således:
»I forbindelse med kommunalbestyrelsens godkendelse af den endelige anskaffelsessum og indberetning til BOSSINF, jf. § 26, underretter kommunalbestyrelsen Økonomistyrelsen om byggeriets endelige anskaffelsessum, hvorefter Økonomistyrelsen udsteder endelig garantierklæring, jf. § 32, stk. 2, over for långivende realkreditinstitut, jf. § 20 i lov om friplejeboliger.« 6. I § 35 indsættes som  stk. 2:
»Stk. 2. Ved etapevis udbetaling af realkreditlån, jf. § 33, udstedes endelig garantierklæring i overensstemmelse med stk. 1.« § 2 Bekendtgørelsen træder i kraft den 16. december 2010.
