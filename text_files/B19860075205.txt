Med henvisning til Landbrugsministeriets bekendtgørelse nr. 466 af 9. juni  

 1986, jfr.
Lov nr. 156 af 14 april 1920 om smitsomme sygdomme hos husdyrene,  

 fastsættes herved følgende bestemmelser.
Meddelelse af smittebeskyttende foranstaltninger § 1.  Når en dyrlæge modtager anmeldelse eller på  

 anden måde får mistanke om myxomatose i en kaninbesætning skal dyrlægen  

 snarest foretage en undersøgelse af dyrene.
Såfremt mistanken ikke kan  

 afvises, skal dyrlægen påbyde ejeren smittebeskyttende foranstaltninger i  

 overensstemmelse med stk. 2, punkt 1-8.
 Endvidere skal dyrlægen omgående give kredsdyrlægen underretning om sagen.
 Dyrlægen skal tillige indsende materiale til undersøgelse på Statens  

 Veterinære Institut for Virusforskning, Lindholm.
 Stk. 2.  Når Statens Veterinære Institut for  

 Virusforskning, Lindholm, ved undersøgelse af det indsendte materiale påviser  

 myxomatose, eller hvis kredsdyrlægen ved undersøgelse af besætningen anser  

 det for overvejende sandsynligt, at sygdommen er til stede, meddeler  

 kredsdyrlægen ejeren, eller den, der på hans vegne fører tilsyn med dyrene,  

 at besætningen indtil videre er under veterinærdirektoratets tilsyn, og at  

 følgende skal iagttages:
 1. Levende, døde, herunder aflivede kaniner,  

 kaninskind, kaninuld eller andre dele af kaniner må ikke fjernes fra  

 ejendommen.
 2. Kaniner må ikke modtages eller sendes til parring.
 3. Kaniner må ikke indsættes på ejendommen.
 4. Bure, transportkasser eller lignende må ikke  

 fjernes fra ejendommen.
5. Den gødning, der findes på ejendommen ved  

 sygdomsudbruddet samt den gødning, der produceres i tilsynsperioden af såvel  

 angrebne som sunde kaniner skal nedgraves på stedet eller samles (pakkes) og  

 tildækkes efter kredsdyrlægens anvisning.
Hvor pladsforholdene gør det  

 nødvendigt, kan gødning fjernes efter indhentet tilladelse fra kredsdyrlægen.
 6. Fremmede personer må ikke komme i berøring med  

 kaninerne eller disses bure.
 7. Personer, der opholder sig på ejendommen, må ikke  

 komme i berøring med fremmede kaninhold.
 8. Hunde og katte skal holdes indelukkede eller bundne  

 efter Veterinærdirektoratets/ kredsdyrlægens anvisning.
9. Der skal foretages fornøden rengøring og  

 desinfektion med 2 pct.
Natriumhydroxyd eller et andet middel efter  

 kredsdyrlægens nærmere instruktion.
 Stk. 3.  Ejeren skal ved sin underskrift overfor  

 kredsdyrlægen bekræfte at ville overholde de meddelte påbud og forbud, indtil  

 disse officielt ophæves.
 Stk. 4.  De under Stk. 2, punkt 1-9 nævnte påbud og  

 forbud kan kun fraviges såfremt Veterinærdirektoratets skriftlige tilladelse  

 hertil foreligger.
Ophævelse af påbud og forbud § 2.  De efter § 1, stk. 2 meddelte påbud og forbud  

 ophæves af kredsdyrlægen på de betingelser, der er anført i stk. 2 og stk. 3.  

 Kredsdyrlægens/ Veterinærdirektoratets skriftlige tilladelse skal foreligge,  

 før ophævelsen kan finde sted.
 Stk. 2.  Såfremt alle kaniner i besætningen er aflivet  

 eller døde som følge af sygdom, kan ophævelsen tidligst ske 1 måned efter at  

 rensning og desinfektion er gennemført og godkendt af kredsdyrlægen.
 Stk. 3.  Såfremt der efter sygdomsudbruddet resterer  

 kaniner i besætningen, giver dyrlægen kredsdyrlægen underretning, når alle  

 symptomer på myxomatose i besætningen er ophørt.
 Under forudsætning af, at der ikke konstateres yderligere symptomer på  

 myxomatose i besætningen, kan ophævelse af de givne påbud og forbud ske på  

 følgende måde:
a.
Indenfor 1 måned efter underretningen om symptomernes ophør skal  

 rensning og desinfektion være gennemført og godkendt af kredsdyrlægen.
b.
Tidligst 2 måneder efter den af kredsdyrlægen godkendte rensning og  

 desinfektion, kan det tillades, at kaniner fra besætningen føres direkte til  

 slagtning.
c.
Samtlige givne påbud og forbud kan tidligst forventes ophævet 5 måneder  

 efter den af kredsdyrlægen godkendte rensning og desinfektion.
Ikrafttræden § 3.  Denne bekendtgørelse har virkning fra den 1.  

 september 1986 og erstatter de retningslinjer, der er angivet i  

 Veterinærdirektoratets meddelelse til de praktiserende dyrlæger af 29.  

 oktober 1960.
