Bekendtgørelse om ændring af bekendtgørelse om medicinske røntgenanlæg til undersøgelse af patienter (Ændrede afskærmningsregler, tilsyn m.v. fra Sundhedsstyrelsen og strafbestemmelser) § 1 I bekendtgørelse nr. 975 af 16. december 1998 om medicinske røntgenanlæg til undersøgelse af patienter foretages følgende ændringer:
 1. Kapitel 2 ophæves.
2. § 8, stk. 1, affattes således: »Sundhedsstyrelsens godkendelse gives på grundlag af den skete anmeldelse.« 3. § 21 affattes således: »Den ansvarlige leder skal sikre, at patienterne i fyldestgørende omfang informeres om undersøgelsen, herunder om risikoen for bivirkninger og komplikationer ved røntgenundersøgelser, jf. sundhedslovens §§ 15 og 16 om informeret samtykke.« 4. I § 64 indsættes som nyt stk. 3: »Sundhedsstyrelsen afgør i tvivlstilfælde, om en røntgenundersøgelse er berettiget.« 5. § 122 affattes således: »Rum, hvor røntgenapparater er opstillet, må ikke være indrettet til uvedkommende aktiviteter.
 Stk. 2. Lokaler, hvor der anvendes røntgenapparater, skal afskærmes, så personer, der opholder sig uden for lokalet, ikke kan modtage doser, der overskrider 0,3 mSv/år, fra røntgenapparaterne i lokalet.
Stk. 3. For lokaler, der ikke godkendes i henhold til stk. 1 gælder bestemmelserne i §§ 123  138.« 6. § 139 affattes således: »Røntgenanlæg er underlagt tilsyn af Sundhedsstyrelsen.
Sundhedsstyrelsen skal til enhver tid have adgang til anlægget og al dokumentation i forbindelse med etablering og vedligehold af røntgenanlægget og alle røntgenundersøgelser, herunder kvalitetshåndbog.
Dokumentation skal på forlangende sendes til Sundhedsstyrelsen.« 7. § 140 affattes således: »Sundhedsstyrelsen fører tilsyn med røntgenanlægget efter behov.« 8. § 141 affattes således: »Sundhedsstyrelsen kan forbyde brugen af røntgenanlæg, indtil anlægget eller brugen deraf lever op til de af Sundhedsstyrelsen stillede krav.« 9. § 142 ophæves.
10. § 143 affattes således: »Sundhedsstyrelsens krav, betingelser og afgørelser i medfør af denne bekendtgørelse kan inden 4 uger påklages til Indenrigs- og Sundhedsministeriet.« 11. § 144 affattes således: »Den, der overtræder kapitlerne 3, 5, 9, 10, 12 - 20 straffes med bøde, med mindre anden straf er forskyldt efter anden lovgivning.
 Stk. 2. Den for røntgenanlægget ansvarlige leder, ansvarlige fysiker eller andet personale, herunder personale i røntgenfirmaer, der udfører arbejder ved røntgenapparater, der ved grovere eller gentagen forsømmelse eller skødesløshed overtræder sine pligter efter denne bekendtgørelse, straffes med bøde, med mindre højere straf er forskyldt efter anden lovgivning.
Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.« § 2 Bekendtgørelsen træder i kraft den 1. oktober 2007.
