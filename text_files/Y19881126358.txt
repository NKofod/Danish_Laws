 Spørgsmålet om adgangen til aktindsigt i en plejehjemsjournal for  

 patienten og dennes lovlige repræsentanter, herunder pårørende.
Justitsministeriet udtaler, at journaler i almindelighed må betragtes  

 som internt arbejdsmateriale.
Dette medfører, at journalerne som udgangspunkt  

 efter reglerne om ekstraheringspligt, jf.
offentlighedslovens § 4, stk. 2, jf. § 11, vil være undergivet  

 aktindsigt i enhver oplysning om faktiske omstændigheder af væsentlig  

 betydning for behandlingen.
Såfremt journalen har mistet sin interne  

 karakter, omfatter aktindsigten journalen i sin helhed.
 Plejehjemsjournalen kan dog også indgå i en sygehusjournal og vil  

 dermed være undergivet aktindsigt efter reglerne om aktindsigt i  

 sygehusjournaler efter offentlighedslovens § 9.
 Vedrørende 1. kt. j.nr. 724/39-16/1988.
 I skrivelse af 23. juni 1988 har Sundhedsministeriet anmodet  

 Justitsministeriet om en udtalelse om adgangen til aktindsigt i en  

 plejehjemsjournal.
Pårørende til den plejehjemsbeboer, som plejehjemsjournalen angår, har ved  

 skrivelse af 26. juli 1988 til Justitsministeriet fremsendt yderligere  

 materiale, herunder fotokopi af en fuldmagt.
Fuldmagten giver de pårørende  

 adgang til at varetage den pågældende plejehjemsbeboers økonomiske og  

 personlige interesser.
Det fremgår af sagen, at plejehjemsjournalen blandt andet indeholder  

 oplysninger om en beboers diæt, medicinering, læge- og anden behandling,  

 pleje og lignende.
Det fremgår endvidere af sagen, at plejehjemsjournalen to  

 gange af det kommunale plejehjem har været sendt til et amtskommunalt  

 sygehus, hvor plejehjemsbeboeren var indlagt til behandling.
 I den anledning skal Justitsministeriet udtale følgende:
 1. Forvaltningsloven gælder som hovedregel kun for behandling af sager,  

 hvor der er eller vil blive truffet afgørelse af en forvaltningsmyndighed,  

 jf. forvaltningslovens § 1.
 Med udtrykket »truffet afgørelse« sigtes til udfærdigelse af  

 retsakter (forvaltningsakter), det vil sige udtalelser, der går ud på at  

 fastsætte, hvad der er eller skal være ret i et foreliggende tilfælde, jf.  

 Folketingstidende 1985/86, tillæg A, sp. 115.
Uden for lovens anvendelsesområde, herunder reglerne om parters adgang til  

 aktindsigt, falder således faktisk forvaltningsvirksomhed, såsom patient- og  

 anden klientbehandling og pasning og pleje af ældre, jf.
Asbjørn Jensen,  

 m.fl., Forvaltningsloven, side 37 f.
Spørgsmålet om, hvorvidt en person, der opholder sig på et plejehjem har  

 adgang til aktindsigt i plejehjemsjournalen, må på den baggrund afgøres efter  

 offentlighedslovens regler.
Den almindelige adgang til aktindsigt er fastsat  

 i offentlighedslovens § 4, der har følgende ordlyd:
» § 4. Enhver kan med de undtagelser, der er nævnt i §§ 7-14,  

 forlange at blive gjort bekendt med de dokumenter, der er indgået til eller  

 oprettet af en forvaltningsmyn dighed som led i administrativ sagsbehandling  

 i forbindelse med dens virksomhed.
En forvaltningsmyndighed kan give  

 aktindsigt i videre omfang, medmindre andet følger af regler om tavshedspligt  

 m.v.
Stk. 2. Den, hvis personlige forhold er omtalt i et dokument, kan  

 med de undtagelser, der er nævnt i §§ 7-11 og § 14, forlange at blive gjort  

 bekendt med oplysninger herom.
Det gælder dog ikke i det omfang de hensyn,  

 der er nævnt i § 13, eller hensynet til den pågældende selv eller andre med  

 afgørende vægt taler imod.« Det følger af bestemmelsen i § 4, stk. 1, 2. pkt., at et plejehjem kan  

 give aktindsigt i videre omfang end offentlighedsloven forpligter til.  

 Adgangen til at give »meroffentlighed« er begrænset af reglerne om  

 tavshedspligt.
Reglerne om tavshedspligt får imidlertid efter  

 Justitsministeriets opfattelse normalt ingen betydning over for  

 plejehjemsbeboeren selv eller dennes repræsentanter med hensyn til  

 oplysninger om den pågældendes egne for hold.
Der er således efter  

 Justitsministeriets opfattelse ikke noget til hinder for, at der gives  

 plejehjemsbeboere og med deres samtykke pårørende adgang til at se  

 plejehjemsjournalens indhold.
Justitsministeriet er bekendt med, at der på  

 nogle plejehjem, efter gennemførelsen af reglerne om aktindsigt i  

 sygehusjournaler, er givet beboerne og deres pårørende en tilsvarende adgang  

 til at gennemse plejehjemsjournalen.
2. Efter bestemmelsen i offentlighedslovens § 4, stk. 2, om  

 »egenacces«, har den, hvis personlige forhold er omtalt i et  

 dokument, f.eks. en plejehjemsjournal, en særlig vid adgang til aktindsigt  

 med hensyn til sådanne oplysninger.
Bestemmelsen til sigter med hensyn til  

 sådanne oplysninger at give enkeltpersoner samme adgang til aktindsigt i  

 dokumenter, der er knyttet til faktisk forvaltningsvirksomhed, som gives  

 parterne i en afgørelsessag efter forvaltningsloven.
En beboer på et plejehjem vil på den baggrund efter Justitsministeriets  

 opfattelse i almindelighed kunne forlange at blive gjort bekendt med de  

 oplysninger, der er indeholdt i en plejehjemsjournal.
Retten til egenacces er  

 dog begrænset af de undtagelser, der er nævnt i offentlighedslovens §§ 7-11  

 og § 14.
Offentlighedsloven opstiller ikke et krav om, at den, der begærer  

 aktindsigt efter offentlighedslovens regler, skal have en særlig interesse i  

 sagen eller oplysningerne.
Der er således ikke hjemmel til at stille krav om  

 begrundelse for en begæring om aktindsigt i en plejehjemsjournal, ligesom der  

 ikke kan stilles form krav til begæringen, jf.
Asbjørn Jensen m.fl.,  

 Offentlighedsloven, side 71 f.
3. Efter bestemmelsen i offentlighedslovens § 7 omfatter retten til  

 aktindsigt ikke en myndigheds interne arbejdsdokumenter.
Som interne  

 arbejdsdokumenter anses blandt andet efter § 7, nr. 1, dokumenter, der  

 udarbejdes af en myndighed til egen brug, herunder patient- og  

 klientjournaler.
Det følger dog af bestemmelsen i offentlighedslovens § 11,  

 at oplysninger i journalen om faktiske omstændigheder, der er af væsentlig  

 betydning for sagsforholdet, skal meddeles, den oplysningerne angår, i  

 overensstemmelse med offentlighedslovens almindelige regler.
Den myndighed,  

 der har udarbejdet journalen, har således en »ekstraheringspligt«.  

 Pligten omfatter enhver oplysning om faktiske omstændigheder af væsentlig  

 betydning for patient- eller klientbehandlingen, herunder oplysninger om  

 blodtryk, diæt, medicinering, tilsyn af læge, tandlæge og anden væsentlig  

 behandling og pleje.
På den baggrund er det Justitsministeriets opfattelse, at  

 plejehjemsjournaler, som følge af bestemmelsen i offentlighedslovens § 11 om  

 ekstraheringspligt, i almindelighed vil være undergivet aktindsigt for den  

 pågældende plejehjemsbeboer og dennes repræsentanter.
Dog vil personalets  

 forslag til behandling af den pågældende, herunder forslag om overflytning  

 til andet plejehjem eller til sygehus kunne undtages.
Hvis den læge, der  

 tilser plejehjemsbeboeren, benytter plejehjemsjournalen til sine egne  

 optegnelser, vil disse også være omfattet af ekstraheringspligten.
Det gælder  

 dog ikke oplysninger om diagnose og behandlingsforslag, der ikke iværksættes.
4. Bestemmelsen i offentlighedslovens § 7 er som udgangspunkt kun  

 anvendelig i det omfang, de pågældende dokumenter forbliver i den  

 udfærdigende myndigheds besiddelse.
Når interne arbejdsdokumenter eller  

 uddrag heraf, eventuelt i afskrift eller fotokopi, i forbindelse med  

 behandlingen af en sag oversendes til en anden myndighed eller i øvrigt  

 afgives til udenforstående, vil dokumentet i vidt omfang miste sin interne  

 karakter og derfor være undergivet aktindsigt efter offentlighedslovens  

 almindelige regler, jf.
Asbjørn Jensen m.fl., Offentlighedsloven, side 106.  

 Hvis en plejehjemsjournal videregives fra plejehjemmet til et offentligt  

 sygehus til brug for behandlingen af den pågældende, vil journalen som  

 udgangspunkt miste sin interne karakter, og den vil således være omfattet af  

 adgangen til aktindsigt efter offentlighedslovens almindelige regler.
 Adgangen til aktindsigt i en plejehjemsjournal, der ikke længere har  

 karakter af internt arbejdsmateriale, omfatter journalen i sin helhed,  

 herunder eventuelle behandlingsforslag, diagnoser m.v.
5. Spørgsmålet om, hvorvidt aktindsigt i videregivne plejehjems journaler  

 skal gives af plejehjemmet eller sygehuset, afgøres efter offentlighedslovens  

 § 15, stk. 1, 2. pkt.
Efter denne bestemmelse træffes afgørelsen om  

 aktindsigt i dokumenter, der ikke indgår i en afgørelsessag, af den  

 myndighed, der har dokumentet i sin besiddelse.
Hvis både plejehjemmet og  

 sygehuset har pleje hjemsjournalen eller kopi heraf i deres besiddelse, kan  

 afgørelsen af aktindsigtsspørgsmålet træffes af enhver af disse myndigheder,  

 jf.
Asbjørn Jensen m.fl., a.st., side 184 ff.
Der er ikke efter  

 offentlighedsloven krav om, at den ene myndighed skal indhente tilladelse fra  

 den anden, før aktindsigt gives.
Hvis den myndighed, der har fremsendt  

 dokumentet, betegner det som fortroligt eller henstiller, at det undtages fra  

 aktindsigt, bør den myndighed, over for hvem begæringen er fremsat, dog efter  

 omstændighederne høre denne myndighed, inden der meddeles aktindsigt.  

 Høringssvaret fritager dog ikke den myndighed, der efter offentlighedsloven  

 er kompetent til at træffe afgørelse om aktindsigts spørgsmålet for  

 selvstændigt at tage stilling hertil, jf. betænkning nr. 325/1963, side 62.
 6. Efter bestemmelsen i offentlighedslovens § 9, stk. 1, har den, om hvis  

 helbredsforhold, der er udarbejdet en sygehusjournal, uanset bestemmelsen i  

 offentlighedslovens § 7, ret til aktindsigt i journalen.
 Retten til aktindsigt efter offentlighedslovens § 9 omfatter journaler,  

 der i medfør af lægelovens § 13 skal føres af sygehuse, jf.  

 Indenrigsministeriets vejledning nr. 128 af 15. november 1986 om aktindsigt i  

 sygehusjournaler, pkt. 4, hvor det endvidere anføres:
»Retten til aktindsigt omfatter hele journalen, herunder øvrige ikke  

 optegnelsespligtige oplysninger, som måtte indgå i denne.
Svar på  

 laboratorieprøver, korrespondance med praktiserende læger, andre sygehuse,  

 myndigheder og pårørende, som er tilført journalen som bilag, omfattes af  

 retten til aktindsigt.« I det omfang en plejehjemsjournal er indgået i en sygehusjournal, enten  

 som en integreret del af denne, eller som et bilag, er plejehjemsjournalen  

 således omfattet af adgangen til aktindsigt efter offentlighedslovens § 9 i  

 samme omfang som sygehusjournalen.
 Det er dog en forudsætning for aktindsigtens gennemførelse, at de  

 dokumenter, begæringen om aktindsigt vedrører, fortsat beror på sygehuset,  

 eventuelt i kopi.
 Offentlighedsloven kan ikke i sig selv antages at forpligte myndighederne  

 til at arkivere sagsdokumenter eller dog sikre sig kopier af en sags  

 dokumenter for at bevare adgangen til aktindsigt, hvis dokumenterne helt  

 eller delvist er returneret til andre.
 Det vil dog være i strid med offentlighedsloven at undlade opbevaring af  

 materiale for at udelukke adgangen til aktindsigt, jf. betænkning nr.  

 857/1978, side 141. Hvis der inden dokumenterne er returneret er fremsat  

 begæring om aktindsigt, vil en myndighed således efter Justitsministeriets  

 opfattelse være forpligtet til at opbevare dokumenterne eller til at sikre  

 sig kopi heraf, indtil myndigheden har taget stilling til, om begæringen skal  

 imødekommes.
Det må efter Justitsministeriets opfattelse endvidere antages, at  

 myndigheden, hvis der senere fremsættes begæring om aktindsigt, i et vist  

 omfang er forpligtet til at drage omsorg for, at også udskilte aktstykker,  

 der er returneret til anden offentlig myndighed, stilles til rådighed.  

 Spørgsmålet kan dog give anledning til tvivl.
I den i Folketingets  

 Ombudsmands beretning fra 1970, side 91, refererede sag (dokument returneret  

 fra overordnet til underordnet skattemyndighed), synes det alene forudsat, at  

 myndigheden skal vejlede om, ved hvilken anden myndighed dokumentet kan  

 gennemses.
I Folketingets Ombudsmands beretning fra 1972, side 110,  

 understregede ombudsmanden derimod, at aktindsigt så vidt muligt bør gives på  

 den for den begærende mest praktiske måde, navnlig således, at man kun  

 behøver at henvende sig et sted, jf.
Asbjørn Jensen m.fl., a.st., side 83 ff.
 7. Det er efter forvaltningslovens § 8 et almindeligt forvaltningsretligt  

 princip, at den, der er part i en sag kan lade sig repræsentere af andre.
Den myndighed, der behandler sagen, afgør om den, der optræder som  

 bemyndiget, skal fremlægge en skriftlig fuldmagt eller på anden måde  

 godtgøre, at den pågældende kan optræde på partens vegne.
Hvis den pågældende  

 er advokat eller medlem af en stand, der inden for forvaltningsområdet typisk  

 optræder som partsrepræsentant, f.eks. revisor, landinspektør eller  

 socialrådgiver, vil der i almindelighed ikke være grund til at forlange  

 særlig dokumentation for fuldmagtsforholdet, jf.
Asbjørn Jensen m.fl., a.st.,  

 side 97. Andet kan dog følge af sagens karakter eller omstændighederne i  

 øvrigt.
Det kan f.eks. være tilfældet, hvor sagsbehandlingen vil kunne påføre  

 partens økonomiske omkostninger eller i øvrigt få afgørende betydning for den  

 pågældendes parts personlige forhold.
Navnlig vil der kunne være grund til at  

 forlange dokumentation for fuldmagtsforholdet i de tilfælde, hvor myndigheden  

 ikke i forvejen eller i løbet af sagsbehandlingen kommer i forbindelse med  

 parten selv eller på anden måde kan konstatere, at parten er indforstået med,  

 at sagen er under behandling, jf.
Justitsministeriets vejledning om  

 forvaltningsloven, pkt 41. I sager om aktindsigt vil det oftest være rigtigst  

 at forlange dokumentation af fuldmagtsforholdet, hvis man ikke i forvejen har  

 forbindelse med den, oplysningerne angår, jf. vejledningen pkt. 56.
På den baggrund bør der efter Justitsministeriets opfattelse ikke stilles  

 krav om skriftlig dokumentation for repræsentationsforholdet i tilfælde, hvor  

 plejehjemmets personale er bekendt med, at nære pårørende jævnlig besøger den  

 pågældende beboer og gennem længere tid har varetaget dennes interesser i  

 såvel økonomisk som personlig henseende, og plejehjemsbeboeren må antages at  

 være indforstået med eller selv har bedt de pårørende om at bistå sig.
Det  

 gælder også, selv om den pågældende er blevet så svækket af alderdom, at der  

 kan rejses spørgsmål, om den pågældende stadig kan forstå  

 repræsentationsforholdets karakter og omfang.
Hvis der foreligger skriftlig  

 fuldmagt, som ikke er tidsbegrænset, må den ligeledes antages at gælde også  

 efter den ældre, på grund af svækkelse, er blevet ude af stand til at forestå  

 repræsentations forholdets karakter og omfang.
Det kan under alle  

 omstændigheder ikke efter forvaltningsloven kræves, at fuldmagten opfylder de  

 krav om klarhed og fuldmagtgiverens evne til at handle fornuftsmæssigt, der  

 stilles til en fuldmagts formueretlige gyldighed.
8. I henvendelsen til Sundhedsministeriet er der endvidere rejst spørgsmål  

 om, hvor hurtigt aktindsigt skal gives.
Dette spørgsmål er reguleret i  

 offentlighedslovens § 16, som er sålydende:
 »§ 16. Vedkommende myndighed afgør snarest, om en begæring  

 kan imødekommes, og om den, der har fremsat begæ ringen, skal gøres bekendt  

 med dokumenterne ved, at der gives adgang til gennemsyn på stedet, eller ved  

 at der udleveres en afskrift eller kopi.
 Stk. 2. Er en begæring om aktindsigt ikke imødekommet eller  

 afslået inden 10 dage efter, at den er modtaget af vedkommende myndighed,  

 skal myndigheden underrette den begærende om grunden hertil samt om, hvornår  

 en afgørelse kan forventes at foreligge.
Stk. 3.  .....« Parter, som ønsker at gennemse dokumenterne i en sag, eller personer, der  

 ønsker egenacces, bør så vidt muligt straks ved henvendelsen have adgang til  

 at gennemse sagen.
I almindelighed vil adgangen til aktindsigt dog kunne  

 udsættes, hvis der foreligger en sådan tvivl om, hvorvidt begæringen kan  

 imødekommes, at der må foretages en nærmere undersøgelse, jf.  

 Justitsministeriets vejledning om lov om offentlighed i forvaltningen, pkt.  

 49. Det kan f.eks. være en høring af den, hvis interesse kan være til hinder  

 for, at begæringen imødekommes, eller forelæggelse for en anden myndighed.
 En kortere udsættelse, fordi en sagsbehandler skal have tid til at  

 gennemgå sagen med henblik på at afgøre, hvad der efter offentlighedsloven  

 skal udleveres, strider derfor ikke mod offentlighedsloven.
P.
M.
V.
E.
B.
