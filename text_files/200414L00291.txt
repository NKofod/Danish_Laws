Betænkning afgivet af Sundhedsudvalget den 8. december 2004 Betænkning over Forslag til lov om ændring af lov om offentlig  

 sygesikring, lov om social pension og lov om højeste, mellemste, forhøjet  

 almindelig og almindelig førtidspension m.v.
(Ændring af regler om tilskud til lægemidler) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er af indenrigs- og sundhedsministeren stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 11. november 2004 og var til 1.  

 behandling den 17. november 2004. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 3. november 2004 dette  

 udkast til udvalget, jf. alm. del  bilag 59. Den 12., den 16. og den  

 25.  

 november 2004 sendte indenrigs- og sundhedsministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Epilepsiforening, Dansk Parkinsonforening og Lægemiddelindustriforeningen.
 Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har Dansk Epilepsiforening mundtligt over for udvalget  

 redegjort for dens holdning til lovforslaget.
Spørgsmål Udvalget har stillet 53 spørgsmål til indenrigs- og  

 sundhedsministeren til skriftlig besvarelse, som denne har besvaret.
Nogle af  

 udvalgets spørgsmål og ministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
Med lovforslaget udmøntes den politiske aftale af 26. oktober  

 2004 mellem alle Folketingets partier om medicintilskud samt gennemførelse af  

 en række initiativer til sikring af bedre compliance og større  

 patientsikkerhed  

 i forbindelse med lægemiddelbehandlingen.
Forslagene er baseret på Indenrigs-  

 og Sundhedsministeriets betænkning om medicintilskud og rigtig anvendelse af  

 lægemidler (betænkning nr. 1444, maj 2004), som blev afgivet af et enigt  

 udvalg  

 i foråret 2004.
Lovforslaget indebærer bl.a., at der fremover som udgangspunkt  

 gives tilskud til det billigste lægemiddel inden for en gruppe af synonyme  

 lægemidler, dvs. lægemidler, der har samme aktive stof.
Lægemiddelstyrelsen  

 har  

 ansvaret for fastlæggelsen af, hvilke lægemidler der er synonyme.
Hvis der er  

 en faglig begrundelse for, at en patient ikke kan anvende det billigste  

 lægemiddel i en gruppe af synonyme lægemidler, kan der søges forhøjet  

 tilskud,  

 således at tilskuddet beregnes på grundlag af prisen på det lægemiddel,  

 patienten får ordineret.
Partierne er enige om at følge administrationen af  

 denne ordning.
Partierne vil i den forbindelse især følge, om der mod  

 forventning måtte være enkelte patientgrupper, for hvilke ordningen giver  

 anledning til særlige problemer.
Partierne har i den forbindelse noteret sig  

 indenrigs- og sundhedsministerens oplysninger om, hvordan Lægemiddelstyrelsen  

 vil tilrettelægge administrationen af ordningen med sigte på i videst muligt  

 omfang at forebygge problemer for patienterne.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af  

  

 udvalget  

  

 :
Til titlen 1)  

  

 Titlen affattes således:
»Forslag til Lov om ændring af lov om offentlig sygesikring, lov om social pension,  

 lov om højeste,  

  

 mellemste, forhøjet almindelig og almindelig førtidspension m.v. og lov om  

 lægemidler (Ændring af regler om  

 tilskud til lægemidler)«.
[Præcisering af titel  konsekvens af ændringsforslag nr. 3] Til § 1 2)  

  

 I den under  

  

 nr. 1  

  

 foreslåede affattelse af  

  

 §  

 7 b, stk. 7,  

 3. pkt.,  

  

 ændres  

 »lovens ikrafttræden« til: »den 1. april 2005«.
[Præcisering af tidspunkt] Ny paragraf 3)  

  

 Efter § 3 indsættes som ny paragraf:
»§ 01 I lov om lægemidler, jf. lovbekendtgørelse nr. 656 af 28. juli  

 1995, som ændret bl.a. ved § 1 i lov nr. 493 af 7. juni 2001, lov nr. 297 af  

 15. maj 2002 og senest ved § 1 i lov nr. 382 af 28. maj 2003, foretages  

 følgende ændringer:
 1.  

  

 I  

  

 § 22  

  

 indsættes efter stk. 2 som nyt stykke.:
»Stk. 3.  

  

 Indenrigs- og  

 sundhedsministeren kan fastsætte regler om en mindstegrænse for ændringer af  

 apoteksindkøbspriser for lægemidler.« Stk. 3 bliver herefter stk. 4.
 2.  

  

 I  

  

 § 22  

  

 indsættes efter stk. 3, der bliver  

 stk. 4, som nyt stykke:
»Stk. 5.  

  

 Den, der  

 bringer et lægemiddel på markedet, skal efter anmodning fra  

 Lægemiddelstyrelsen  

 oplyse om, hvor stor en mængde af et givet lægemiddel virksomheden vil kunne  

 levere  

 til markedet.
Lægemiddelstyrelsen kan på baggrund af disse oplysninger  

 undlade  

 at underrette apotekerne om prisen på lægemidlet.« Stk. 4-9 bliver herefter stk. 6-11.
3.  

  

 I  

  

 § 22, stk. 8,  

  

 der bliver stk. 10, ændres  

 to steder »stk. 7« til: »stk. 9«.« [Udvidelse af lægemiddellovens regler om indberetning af priser  

 på lægemidler og lægemiddelvirksomhedernes forsyningspligt] Bemærkninger Til nr. 1 Lovforslagets titel ændres, da ændringsforslaget vedrører lov om  

 lægemidler.
Til nr. 2 Den i lovforslaget foreslåede formulering ændres med henblik på  

 at præcisere, at det er udligningsbeløb, der er opstået 24 måneder før den 1.  

 april 2005, som afskrives.
Til nr. 3 Med bestemmelsen opnår indenrigs- og sundhedsministeren  

 lovhjemmel til at fastsætte regler for mindstegrænser for anmeldelse af  

 ændringer i apoteksindkøbspriser for lægemidler i overensstemmelse med  

 anbefalingerne i betænkning nr. 1444, »Medicintilskud og rigtig anvendelse af  

 lægemidler«.
I dag anmelder virksomhederne mange meget små prisændringer.  

 Disse  

 meget små prisændringer kommer først og fremmest virksomhederne til gode,  

 idet  

 de ved, at deres lægemiddel opnår status som billigste lægemiddel i en  

 tilskudsgruppe, kan opnå en stor markedsandel og dermed større indtjening.
Da  

 der er tale om meget små prisændringer, kommer ændringerne derimod reelt ikke  

 sygesikringen og patienterne til gode.
Regeringen har derfor til hensigt at indføre en bagatelgrænse  

 for, hvor små prisændringer virksomhederne kan anmelde til  

 Lægemiddelstyrelsen.  

 En sådan grænse vil generelt set give virksomhederne anledning til at  

 foretage  

 større prisnedsættelser for at opnå, at deres lægemidler bliver billigst i de  

 enkelte tilskudsgrupper.
Hermed vil såvel den offentlige sygesikring som  

 patienterne kunne opnå en besparelse.
 Der fremgår følgende af de almindelige bemærkninger til  

 lovforslaget (side 9):
 »Regeringen  

 er i den forbindelse opmærksom på, at det i forbindelse med en gennemførelse  

 af  

 et tilskudsprissystem, hvor fuldt tilskud beregnes af det billigste  

 lægemiddel  

 i hver tilskudsgruppe, er af afgørende betydning, at det pågældende billigste  

 lægemiddel til enhver tid er tilgængeligt for forbrugerne på apotekerne.  

 Derfor  

 vil regeringen sideløbende med lovforslaget igangsætte initiativer, der har  

 til  

 formål at effektivisere lægemiddeldistributionen og minimere risikoen for  

 leverancesvigt.
Ved indberetningen af priser pålægges lægemiddelvirksomhederne  

 på given foranledning at indberette oplysning om, hvor stor en omsætning af  

 et  

 givet lægemiddel virksomheden vil kunne stå inde for.
Lægemiddelstyrelsen kan  

 herefter beslutte at afvise at optage et lægemiddel i taksten, hvis styrelsen  

 vurderer, at det pågældende lægemiddel ikke i tilstrækkeligt omfang kan dække  

 efterspørgslen på markedet, ligesom styrelsen på baggrund af oplysningerne i  

 god tid vil kunne forberede en ændring af taksten og beregne en ny  

 tilskudspris, hvis det hidtil billigste lægemiddel konstateres i  

 leveringssvigt.
Initiativet vil blive udmøntet i forslag til lov om  

 lægemidler.
 Regeringen vil desuden pålægge alle lægemiddelvirksomheder og  

 grossister at foretage øjeblikkelig indberetning  dvs. daglige  

 indberetninger   

 af såvel konstaterede som forventede leveranceproblemer til  

 Lægemiddelstyrelsen, hvorved styrelsen får et yderligere instrument til at  

 sikre, at leveringssvigt ikke når at opstå eller hurtigst muligt kan løses  

 med  

 fastsættelse af en ny tilskudspris på grundlag af prisen på et tilgængeligt  

 lægemiddel.
Indenrigs- og Sundhedsministeriet har til hensigt 2 år efter  

 indførelsen af det nye tilskudsprissystem at iværksætte en evaluering af, om  

 den foreslåede effektivisering af håndteringen af leveranceproblemer har  

 virket  

 tilfredsstillende.« Under Folketingets 1. behandling af lovforslaget den 17.  

 november 2004 blev der udtrykt ønske om, at Folketinget i forbindelse med  

 udvalgsbehandlingen ville få forelagt de opfølgende initiativer, som  

 regeringen  

 i overensstemmelse med medicinaftalen af 26. oktober 2004 vil gennemføre med  

 henblik på at sikre, at patienterne i praksis altid vil kunne få udleveret  

 det  

 billigste lægemiddel i en tilskudsgruppe.
Indenrigs- og sundhedsministeren  

 gav  

 under 1. behandling tilsagn om, at regeringen ville stille ændringsforslag  

 til  

 lovforslaget indeholdende de nævnte initiativer.
På denne baggrund fremsættes nærværende ændringsforslag til  

 lovforslaget.
Med ændringsforslaget optages en ny bestemmelse i  

 lægemiddelloven,  

 som indebærer, at lægemiddelvirksomhederne får pligt til på  

 Lægemiddelstyrelsens  

 anmodning at indberette oplysninger om, hvor stor en mængde af et lægemiddel  

 virksomheden kan levere.
Lægemiddelstyrelsen gives desuden lovhjemmel til at  

 undlade at underrette apotekerne om prisen på et lægemiddel i  

 Specialitetstaksten  og hermed afvise optagelse i denne  såfremt  

 Lægemiddelstyrelsen vurderer, at det pågældende lægemiddel ikke i  

 tilstrækkeligt omfang kan dække efterspørgslen på markedet i takstperioden.  

 Det  

 er hensigten, at denne adgang først og fremmest skal kunne finde anvendelse i  

 forbindelse med virksomhedernes anmeldelse af priser til styrelsen.  

 Lægemiddelstyrelsen  

 får herigennem viden om, i hvilket omfang et lægemiddel, som er det billigste  

 i  

 en tilskudsgruppe, kan dække efterspørgslen på markedet.
Lægemiddelstyrelsen  

 kan hermed forberede en ændring af taksten og beregne en ny tilskudspris i  

 god  

 tid, inden det hidtil billigste lægemiddel eventuelt konstateres i  

 leveringssvigt.
Regeringen vil herudover med hjemmel i lægemiddellovens  

 nugældende § 22, stk. 3, pålægge alle lægemiddelvirksomheder og grossister at  

 foretage øjeblikkelig indberetning  dvs. daglige indberetninger   

 af såvel  

 konstaterede som forventede leveranceproblemer til Lægemiddelstyrelsen.  

 Indberetningerne  

 til Lægemiddelstyrelsen skal foretages senest kl. 10.00 hverdagen før et  

 leveringsproblem kan forudses at ville opstå.
Formålet hermed er ligeledes at  

 medvirke til at sikre, at Lægemiddelstyrelsen kan forudse leveringssvigt og  

 hermed får mulighed for at fastsætte en ny tilskudspris på grundlag af prisen  

 på det billigste tilgængelige lægemiddel i gruppen.
Hans Andersen (V)   

 Ester Larsen (V)   

 Preben Rudiengaard (V)   

 Jørgen Winther (V)  

  

  nfmd.  

  

 Birthe Skaarup (DF)  

  

  fmd.  

  

 Anita Knakkergaard (DF)   

 Else Theill Sørensen (KF)   

 Pia Christmas‑Møller (KF)   

 Tove Videbæk (KD)   

 Line Barfod (EL)   

 Lars Kramer Mikkelsen (S)   

 Lone Møller (S)   

 René Skau Björnsson (S)   

 Sophie Hæstorp Andersen (S)   

 Lene Garsdal (SF)   

 Kamal Qureshi (SF)   

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre (V), Danmarks Liberale Parti 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 102 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Supplerende høringssvar, fra indenrigs- og  

 sundhedsministeren 3 Tidsplan for udvalgets behandling af lovforslaget 4 Henvendelse af 16/11-04 fra Dansk Epilepsiforening 5 Henvendelse af 18/11-04 fra Dansk Epilepsiforening 6 1. udkast til betænkning 7 Ændringsforslag fra indenrigs- og sundhedsministeren 8 Supplerende høringssvar, fra indenrigs- og  

 sundhedsministeren 9 Supplerende høringssvar, fra indenrigs- og  

 sundhedsministeren 10 2. udkast til betænkning 11 Ændringsforslag fra indenrigs- og sundhedsministeren 12 3. udkast til betænkning 13 Meddelelse om udskydelse af tidspunkt for  

 betænkningsafgivelse og frist for opfølgende spørgsmål 14 Henvendelse af 1/12-04 fra Dansk Parkinsonforening 15 Henvendelse af 3/12-04 fra Lægemiddelindustriforeningen Oversigt over spørgsmål og svar vedrørende L 102 Spm.nr.
Titel 1 Spm. om kommentar til høringssvarene fra Dansk  

 Sygeplejeråd, Lif og De Samvirkende Invalideorganisationer, til indenrigs- og  

 sundhedsministeren, og ministerens svar herpå 2 Spm., om ministeren er indstillet på, at patienter  

 generelt får adgang til tilskud til det specifikke medicinpræparat, uden at  

 patienten hver gang skal søge individuelt tilskud, til indenrigs- og  

 sundhedsministeren,  

 og ministerens svar herpå 3 Spm. om, på hvilke områder lovforslaget afviger fra  

 gældende regler og praksis i forhold til klager over Lægemiddelstyrelsens  

 afgørelser om tilskud, samt begrundelse for afvigelser, til indenrigs- og  

 sundhedsministeren,  

 og ministerens svar herpå 4 Spm., om ministeren finder det rimeligt, at virksomheder  

 med lovforslaget kun kan prøve det faglige og skønsmæssige indhold af  

 tilskudsbeslutninger  

 via domstolene, til indenrigs- og sundhedsministeren, og ministerens svar  

 herpå 5 Spm., om det er en rimelig retsbeskyttelse af  

 virksomheder og patienter, når anke over fratagelse af tilskud ikke får  

 opsættende virkning, til indenrigs- og sundhedsministeren, og ministerens  

 svar herpå 6 Spm., om ministeren vil etablere en klageinstans til  

 behandling af tilskudsbeslutninger, revurderinger og beslutninger om  

 enkelttilskud, til indenrigs- og sundhedsministeren, og ministerens svar  

 herpå 7 Spm. om, hvordan patienternes retssikkerhed i forbindelse  

 med eventuel anke af Lægemiddelstyrelsens sundhedsfaglige vurderinger sikres,  

 til indenrigs- og sundhedsministeren, og ministerens svar herpå 8 Spm. om Lifs bemærkninger om, at lovforslaget ikke lever  

 op til kravene i EUs gennemsigtighedsdirektiv, til indenrigs- og  

 sundhedsministeren,  

 og ministerens svar herpå 9 Spm. om forvaltningslovens og gennemsigtighedsdirektivets  

 bestemmelser, til indenrigs- og sundhedsministeren, og ministerens svar herpå 10 Spm. om oprettelse af en uafhængig klageinstans, der kan  

 foretage prøvelser af Lægemiddelstyrelsens sundhedsfaglige skøn i forbindelse  

 med tilskudsbeslutninger, til indenrigs- og sundhedsministeren, og  

 ministerens svar herpå 11 Spm. om kriterier for Lægemiddelstyrelsens  

 sundhedsfaglige vurdering af ansøgninger om forhøjet tilskud, til indenrigs-  

 og sundhedsministeren, og ministerens svar herpå 12 Spm. om, hvorledes Lægemiddelstyrelsen kan forbedre  

 informationen til borgere og behandlere om beslutninger om og begrundelser  

 for tildeling af tilskud, til indenrigs- og sundhedsministeren, og  

 ministerens  

 svar herpå 13 Spm. om, hvilke initiativer der vil blive iværksat for at  

 sikre fortsat stabile leverancer til apotekerne, til indenrigs- og  

 sundhedsministeren, og ministerens svar herpå 14 Spm. om, hvilke retningslinjer der vil komme til at gælde  

 for tildeling af klausuleret tilskud til håndkøbspræparater, til indenrigs-  

 og sundhedsministeren, og ministerens svar herpå 15 Spm. om, hvilke patientgrupper der vil kunne få tilskud,  

 når der indføres klausulerede tilskud til håndkøbslægemidler, til indenrigs-  

 og sundhedsministeren, og ministerens svar herpå 16 Spm., om ministeren vil stille ændringsforslag til § 7 d,  

 stk. 2, således at bestemmelsen alene grupperer lægemidler i synonyme  

 grupper, til indenrigs- og sundhedsministeren, og ministerens svar herpå 17 Spm. om, hvorledes det ved revurderinger af lægemidlers  

 tilskudsstatus sikres, at patienter i behandling med lægemidler, der ændrer  

 tilskudsstatus, ikke afbrydes, til indenrigs- og sundhedsministeren, og  

 ministerens svar herpå 18 Spm. om, hvorvidt revurderinger af lægemidler sker  

 individuelt fra præparat til præparat, til indenrigs- og sundhedsministeren,  

 og ministerens svar herpå 19 Spm. om muligheden for at give patienter tilskud til det  

 næstbilligste præparat på et apotek, til indenrigs- og sundhedsministeren, og  

 ministerens svar herpå 20 Spm. om, hvorfor virksomheder alene kan søge om generelt  

 tilskud til lægemidler og ikke klausuleret tilskud, til indenrigs- og  

 sundhedsministeren, og ministerens svar herpå 21 Spm. om kommentar til henvendelse af 18/11-04 fra Dansk  

 Epilepsiforening, til indenrigs- og sundhedsministeren, og ministerens svar  

 herpå 22 Spm., om ministeren er enig i at indarbejde en  

 revisionsbestemmelse i lovforslaget ved ændringsforslag herom, til indenrigs-  

 og sundhedsministeren, og ministerens svar herpå 23 Spm. om hensyntagen til den enkelte patients økonomiske  

 forhold i forbindelse med afgørelser om tildeling af terminal- og  

 kronikertilskud,  

 til indenrigs- og sundhedsministeren, og ministerens svar herpå 24 Spm., om ministeren vil stille ændringsforslag, som  

 sikrer, at der indarbejdes bestemmelser om leverancesikkerhed, til indenrigs-  

 og sundhedsministeren, og ministerens svar herpå 25 Spm. om reglerne om leverancesikkerhed, til indenrigs- og  

 sundhedsministeren, og ministerens svar herpå 26 Spm. om, hvorfor man i fremtiden ikke skal kunne søge om  

 klausuleret tilskud til patienter med bestemte sygdomme, til indenrigs- og  

 sundhedsministeren, og ministerens svar herpå 27 Spm. om det såkaldte bioækvivalente forhold og substitution  

 inden for epilepsiområdet, til indenrigs- og sundhedsministeren, og  

 ministerens  

 svar herpå 28 Spm. om fremsendelse af Lægemiddelstyrelsens udkast til  

 regler, til indenrigs- og sundhedsministeren, og ministerens svar herpå 29 Spm. om muligheden for at sikre posedosering af medicin  

 for at sikre korrekt medicinindtagelse, til indenrigs- og sundhedsministeren,  

 og ministerens svar herpå 30 Spm. om redegørelse for de administrative konsekvenser, når  

 lægen skal ansøge om tilladelse til anvendelse af alternative  

 medicinprodukter,  

 til indenrigs- og sundhedsministeren, og ministerens svar herpå 31 Spm. om kommentar til høringssvaret fra Det Centrale  

 Handicapråd, til indenrigs- og sundhedsministeren, og ministerens svar herpå 32 Spm. om kvalitetssikring af lægemidlers pakningsmateriale  

 og indlægssedler, til indenrigs- og sundhedsministeren, og ministerens svar  

 herpå 33 Spm. om, hvad begrundelsen er for, at patienter ikke skal  

 være part i sagen ved bevilling af enkelttilskud, til indenrigs- og  

 sundhedsministeren, og ministerens svar herpå 34 Spm., om der foreligger videnskabelig dokumentation for,  

 at der er problemer med skift af medicinpræparat for patienter med kroniske  

 sygdomme, til indenrigs- og sundhedsministeren, og ministerens svar herpå 35 Spm. om, hvem der er ansvarlig, hvis præparatskift  

 medfører alvorlige skader, til indenrigs- og sundhedsministeren, og  

 ministerens svar herpå 36 Spm. om ministerens kommentar til høringssvarene fra  

 Dansk Sygeplejeråd, Lif og De Samvirkende Invalideorganisationer, til  

 indenrigs- og sundhedsministeren, og ministerens svar herpå 37 Spm. om kommentar til høringssvaret fra Ældre Sagen, til  

 indenrigs- og sundhedsministeren, og ministerens svar herpå 38 Spm. om kommentar til høringssvaret fra KL, til  

 indenrigs- og sundhedsministeren, og ministerens svar herpå 39 Spm. om tidsrammen for Lægemiddelstyrelsens vurdering af  

 kravene til ansøgninger om forhøjet tilskud, til indenrigs- og  

 sundhedsministeren,  

 og ministerens svar herpå 40 Spm., om ministeren vil garantere, at epilepsipatienter  

 ikke vil opleve anfald som følge af præparatskift, til indenrigs- og  

 sundhedsministeren, og ministerens svar herpå 41 Spm. om, hvordan man undgår en urimelig bevisbyrde for,  

 at et givet præparat kan medføre anfald eller alvorlige bivirkninger, til  

 indenrigs- og sundhedsministeren, og ministerens svar herpå 42 Spm., om ministeren mener, at lægerne kan forudse, hvilke  

 epilepsipatienter der har risiko for anfald ved præparatskift, til indenrigs-  

 og sundhedsministeren, og ministerens svar herpå 43 Spm. om den kommende informationskampagne om det nye  

 tilskudssystem, til indenrigs- og sundhedsministeren, og ministerens svar  

 herpå 44 Spm. om den administrative praksis for  

 Lægemiddelstyrelsens behandling af ansøgninger, til indenrigs- og  

 sundhedsministeren,  

 og ministerens svar herpå 45 Spm. om oprettelse af klageinstans, til indenrigs- og  

 sundhedsministeren, og ministerens svar herpå 46 Spm. om lægernes omfang af honorar for udfyldelse af  

 ansøgning om forhøjet tilskud, til indenrigs- og sundhedsministeren, og  

 ministerens svar herpå 47 Spm. om, hvor store beløb patienter skal lægge ud for  

 differencen på tilskuddet mellem den billigste og den dyreste medicin, til  

 indenrigs- og sundhedsministeren, og ministerens svar herpå 48 Spm., om patienter kan blive tvunget ud i skift mellem  

 lægemidler ved revurderinger af lægemidlers tilskudsstatus, til indenrigs- og  

 sundhedsministeren, og ministerens svar herpå 49 Spm. om, hvordan det sikres, at patienter, der er i  

 behandling med lægemidler, der er under revurdering, sikres tilskud til anden  

 behandling, til indenrigs- og sundhedsministeren, og ministerens svar herpå 50 Spm. om dokumenterede problemer ved præparatskift, til  

 indenrigs- og sundhedsministeren, og ministerens svar herpå 51 Spm. om epilepsipatienter og ny medicinsammensætning, til  

 indenrigs- og sundhedsministeren, og ministerens svar herpå 52 Spm. om kommentar til henvendelse af 1/12-04 fra Dansk  

 Parkinsonforening, til indenrigs- og sundhedsministeren, og ministerens svar  

 herpå 53 Spm. om kommentar til henvendelse af 3/12-04 fra  

 Lægemiddelindustriforeningen, og ministerens svar herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra udvalget.
 Spørgsmål 2:
 Med henvisning til høringssvarene fra Dansk Epilepsiforening og  

 De Samvirkende Invalideorganisationer er ministeren da indstillet på i  

 lovforslaget at sikre, at for de grupper patienter, herunder  

 epilepsipatienter,  

 hvor det er af afgørende betydning for effektiviteten af behandlingen af  

 patientens sygdom, at patienten bliver ved med at anvende det samme  

 specifikke  

 medicinpræparat, som har vist sig effektivt i behandlingen, at dér får  

 patienten generelt adgang til tilskud til netop det præparat, som lægen har  

 ordineret, uden at patienten hver gang skal søge individuelt tilskud? I  

 benægtende  

 fald anmodes ministeren om en udførlig redegørelse for, hvorfor ministeren  

 ikke  

 finder dette nødvendigt.
 Svar:
 De Samvirkende Invalideorganisationer og Dansk Epilepsiforening  

 anfører i deres høringssvar, at for nogle grupper, herunder  

 epilepsipatienter,  

 skal det sikres, at patienter generelt får adgang til tilskud til netop det  

 præparat, lægen har ordineret  uden at patienten hver gang skal søge  

 individuelt tilskud.
Jeg kan oplyse, at det allerede i dag følger af reglerne i  

 Lægemiddelstyrelsens receptbekendtgørelse, at apotekerne ved ekspedition af  

 et  

 lægemiddel skal undersøge, om der findes et billigere lægemiddel, som er  

 synonymt med det ordinerede, og i givet fald udlevere det billigste  

 lægemiddel.  

 Apoteket skal således undersøge, om det ordinerede lægemiddel indgår i en  

 substitutionsgruppe, og i bekræftende fald udlevere det billigste lægemiddel  

 i  

 gruppen frem for det ordinerede lægemiddel.
Receptbekendtgørelsens  

 bestemmelse  

 om substitution skal dog ikke anvendes, hvis lægen på recepten har angivet,  

 at  

 der ikke må foretages substitution.
Der er således ikke tale om en ny  

 problemstilling, idet epilepsilægemidler allerede i dag er omfattet af  

 substitutionsreglerne.
Patienten kan dog herudover altid selv bestemme, at der ikke  

 skal substitueres til det billigste lægemiddel, ligesom patienten kan vælge  

 et  

 hvilket som helst af de substituerbare synonyme lægemidler, medmindre lægen  

 har  

 fravalgt substitution.
I sådanne tilfælde skal patienten fremover selv betale  

 forskellen mellem lægemidlets salgspris og lægemidlets tilskudspris.
Der kan i særlige tilfælde være behandlingsmæssige årsager til,  

 at en patient ordineres et specifikt lægemiddel inden for en tilskudsgruppe  

 frem for et synonymt lægemiddel.
I medfør af sygesikringslovens gældende  

 regler  

 kan Lægemiddelstyrelsen efter ansøgning fra den ordinerende læge i disse  

 særlige tilfælde bestemme, at tilskuddet til lægemidlet til en bestemt  

 patient  

 skal beregnes på baggrund af den af Lægemiddelstyrelsen udmeldte  

 forbrugerpris  

 til lægemidlet, selv om denne pris overstiger lægemidlets tilskudspris  

 (forhøjet tilskud). Lægemiddelstyrelsens afgørelse om forhøjet tilskud skal  

 træffes senest 14 dage efter afgørelsen.
Tilskuddet bevilliges med  

 tilbagevirkende kraft.
Reglen om forhøjet tilskud videreføres uændret med  

 regeringens lovforslag om ændring af lov om offentlig sygesikring, lov om  

 social pension og lov om højeste, mellemste, forhøjet almindelig og  

 almindelig  

 førtidspension m.v.
Det understreges i den forbindelse, at afgørelser om forhøjet  

 tilskud er permanente.
Lægen skal således som udgangspunkt kun ansøge  

 Lægemiddelstyrelsen  

 om forhøjet tilskud én gang for hver enkelt patient.
Det er min opfattelse, at hverken patienter eller den offentlige  

 sygesikring bør betale mere end nødvendigt for en ordineret  

 lægemiddelbehandling.
Det er derfor vigtigt, at tilskudssystemet tilskynder  

 læger og patienter til at vælge det billigste alternativ blandt ligeværdige  

 substituerbare lægemidler, som er grupperet i tilskudsgrupperne.
Jeg finder  

 det  

 derfor ikke rigtigt at introducere særlige undtagelsesregler for bestemte  

 patientgrupper.
 Som det fremgår af min  

 besvarelse  

 af spørgsmål 21, hvori jeg har kommenteret henvendelsen af 18. november 2004  

 fra Dansk Epilepsiforening, agter jeg derimod at anmode Lægemiddelstyrelsen  

 om  

 nærmere at vurdere kravene til ansøgninger om forhøjet tilskud for specifikke  

 patientgrupper, herunder epilepsipatienter.
 Spørgsmål 11:
Hvilke kriterier vil blive lagt til grund i Lægemiddelstyrelsens  

 sundhedsfaglige vurdering af ansøgninger om forhøjet tilskud? Vil alvorlige  

 konsekvenser for patienters compliance ved præparatskift også indgå som et  

 gyldigt kriterium for forhøjet tilskud? Svar:
 Jeg har til brug for min besvarelse af spørgsmålet indhentet  

 følgende udtalelse i Lægemiddelstyrelsen:
 »Som det fremgår af bemærkningerne til lovforslaget er  

 regeringen opmærksom på, at der  på trods af, at lægemidler, som er  

 grupperet  

 i samme tilskudsgruppe, anses for at være fuld substituerbare  i  

 sjældne  

 tilfælde kan forekomme patienter, som ikke kan tåle det billigste synonyme  

 lægemiddel,  

 eksempelvis på grund af allergi over for anvendte hjælpestoffer el.lign., og  

 som derfor som udgangspunkt selv vil skulle betale differencen mellem det  

 dyrere valgte lægemiddels salgspris og lægemidlets tilskudspris.
Regeringen viderefører derfor med lovforslaget bestemmelsen i  

 den gældende sygesikringslovs § 7 d, stk. 11, i medfør af hvilken den  

 behandlende  

 læge kan ansøge Lægemiddelstyrelsen om forhøjet tilskud, således at  

 patientens  

 medicintilskud i disse tilfælde beregnes af lægemidlets salgspris.
Afgørende  

 for Lægemiddelstyrelsens bevilling af forhøjet tilskud er således, om det må  

 anses for nødvendigt, at patienten behandles med et specielt lægemiddel frem  

 for  

 andre billigere synonyme lægemidler.
 Ved introduktionen af referenceprissystemet i 1993 lagde  

 Lægemiddelstyrelsen  efter anbefaling fra Medicintilskudsnævnet   

 en  

 forholdsvis restriktiv linje i administration af ansøgninger fra læger om  

 forhøjet tilskud efter sygesikringslovens nuværende § 7 d, stk. 11. Dette  

 afspejles i vejledningen på ansøgningsskemaet, som lyder:
»Det skal begrundes ved objektive fund, hvorfor det må anses for  

 nødvendigt, at patienten behandles specielt med dette lægemiddel i stedet for  

 billigere synonyme lægemidler i samme tilskudsprisgruppe.
Begrundelsen  

 suppleres eventuelt med udskrivningsbreve fra sygehusafdelinger og/eller  

 speciallægeudtalelser til støtte for ansøgningen samt eventuel anden relevant  

 dokumentation.
Det skal af redegørelsen fremgå, hvorfor ingen af de billigere  

 lægemidler kan anvendes.« Udgangspunktet i Lægemiddelstyrelsens praksis er således, at  

 samtlige billigere synonym- eller parallelimporterede lægemidler skal have  

 vist  

 sig uanvendelige på grund af bivirkninger, manglende effekt eller andet og  

 som  

 hovedregel i to forsøg.
Dette krav sættes dog i relation til begrundelsen for  

 ansøgningen  herunder karakteren og alvoren af eventuelle bivirkninger  

  og til  

 en vis grad til antallet af markedsførte synonym- og parallelimporterede  

 lægemidler.
Er en bivirkning alvorlig eller livstruende, skal patienten  

 naturligvis  

 ikke forsøge andre, billigere ligeværdige produkter.
For enkelte meget anvendte og dyre lægemidler, for hvilke der er  

 markedsført mange (op til 10) billigere synonyme lægemidler, har  

 Lægemiddelstyrelsen i praksis været lempeligere i sine krav, således at ikke  

 alle de billigere synonyme lægemidler er krævet forsøgt, selv om de anførte  

 bivirkninger ikke har været egentlig alvorlige eller livstruende.
Dette er ud  

 fra den betragtning, at det ikke skønnes rimeligt, at en patient, som i  

 adskillige forsøg med de billigere lægemidler har reageret konsekvent med (i  

 ansøgningen velbeskrevne) bivirkninger og gentagne gange har måttet kassere  

 en  

 del af det indkøbte, skal fortsætte med at afprøve yderligere en række  

 billigere produkter.
Endelig kan der være ganske enkelte tilfælde, hvor det vil være  

 umuligt eller meget vanskeligt for patienten at skifte til et måske  

 anderledes  

 udseende lægemiddel.
Det kan fx dreje sig om, at patienten får mange  

 forskellige  

 slags lægemidler mod mange forskellige sygdomme, er dement etc.
Hvis lægen i  

 sådanne tilfælde kan dokumentere, at compliance alvorligt forringes ved skift  

 til et synonymt lægemiddel med et andet navn eller et andet udseende, vil  

 dette  

 indgå i beslutningsgrundlaget ved behandling af ansøgninger om forhøjet  

 tilskud.
Der skal samtidig peges på, at dosisdispensering i disse tilfælde er  

 en oplagt mulighed for bedring af compliance og dermed patientbehandlingen.
Fælles for alle sager om forhøjet tilskud er, at afgørelsen  

 bygger på en konkret samlet vurdering af de oplysninger i ansøgningen, som er  

 relevante i denne sammenhæng.« Jeg kan hertil tilføje, at jeg  som oplyst i min besvarelse af  

 spørgsmål 2 og 21  er  

 indstillet på  

 at anmode Lægemiddelstyrelsen om nærmere at vurdere kravene til ansøgninger  

 om  

 forhøjet tilskud for specifikke patientgrupper, herunder epilepsipatienter.
 Spørgsmål 21:
 Ministeren bedes kommentere henvendelsen af 18. november 2004  

 fra Dansk Epilepsiforening.
Henvendelse af 18/11-04 fra Dansk Epilepsiforening Ændring af regler om medicintilskud Kære ordfører Jeg tillader mig vedhæftet at sende dig Dansk Epilepsiforenings  

 høringssvar vedrørende »Lov om ændring af lov om offentlig sygesikring, lov  

 om  

 social pension og lov om højeste, mellemste, forhøjet almindelig og  

 almindelig  

 førtidspension mv. (ændring af regler om medicintilskud)«, som skal til 1.  

 behandling på onsdag.
Vores høringssvar er sendt til De Samvirkende  

 Invalideorganisationer (DSI), men desværre har DSI ikke fået alvoren for  

 epilepsipatienter frem i sit høringssvar til Indenrigs- og  

 Sundhedsministeriet.  

 Derfor har DSI i dag sendt et revideret høringssvar.
Det oprindelige  

 høringssvar fra DSI ligger på Sundhedsministeriets hjemmeside, hvor vi kan  

 læse, at de fremsendte høringssvar ikke har givet anledning til at ændre i  

 lovforslaget.
For en person med epilepsi er det vigtigste at slippe af med  

 epilepsianfaldene.
Anfald indebærer en stor sikkerhedsrisiko  i  

 trafikken, på  

 jobbet, ved arbejde med maskiner, ved omgang med mindre børn for blot at  

 nævne  

 nogle eksempler.
Anfald beskadiger hjernen, og anfald indskrænker selvsagt  

 hele  

 personens muligheder for at leve et godt og trygt liv.
Omkring 75% kan blive anfaldsfri gennem medicinsk behandling, og  

 når det lykkes, gælder det om at holde personen på nøjagtigt den behandling,  

 der fjerner anfaldene, og som har færrest mulige bivirkninger.
Det vil være  

 en  

 gambling af skifte mellem forskellige præparater, selv om de ligger inden for  

 bioækvivalensrammen mellem 80 og 125% fra sammenligningspræparatet, fordi  

 selv  

 en lille afvigelse kan give anfaldsgennembrud.
Vi har hørt om erfaringer, der  

 viser, at en person, der er anfaldsfri på et præparat, og som får anfald på  

 et  

 andet præparat, ikke bliver anfaldsfri, hvis vedkommende sættes tilbage på  

 det  

 præparat, som oprindeligt fjernede anfaldene.
Det kan således være yderst  

 risikabelt blot »at prøve« et andet præparat.
Vi agiterer ikke for, at alle epilepsipatienter altid skal have  

 originalproduktet.
Hvis en person er begyndt med et generisk produkt, der  

 giver  

 anfaldsfrihed, skal vedkommende kunne blive på dette produkt og ikke ved  

 næste  

 medicinkøb risikere at få et andet (originalt eller generisk), der på netop  

 det  

 tidspunkt er det billigste.
Personen skal kort sagt ikke skifte mellem i  

 teorien ens præparater  de skal ganske enkelte være sikre på at få lige  

 netop  

 det præparat, deres læge har udskrevet, og som virker.
Et andet stort problem for mange af dem, som kontakter os i  

 rådgivningen, er udgiften til medicin.
Epilepsimedicin er ubetinget  

 livsnødvendig, og vi finder af den grund, at medicinen bør være gratis for de  

 berørte ud fra det generelle kompensationsprincip, som er en af grundstenene  

 i  

 dansk handicaplovgivning. 3.805 kr. om året  

  

 er  

  

 altså mange penge! Dansk Epilepsiforening vil anmode om foretræde for  

 Sundhedsudvalget for sammen med epilepsiprofessor Peter Wolf at få lejlighed  

 til at forklare disse alvorlige problemer.
Med venlig hilsen Jutta Houmøller Dansk Epilepsiforening Kongensgade 68, 2. sal DK  5000 Odense C Svar:
I den i spørgsmålet nævnte henvendelse af 18. november 2004  

 fremsender Epilepsiforeningen sit høringssvar af 8. november 2004 vedrørende  

 L  

 102 til sundhedsordførerne.
Samtidig præciserer foreningen, at der kan være  

 epilepsipatienter, for hvem det ikke er uproblematisk at skifte til et andet,  

 synonymt præparat, selv om det ligger inden for bioækvivalensrammen mellem 80  

 og 125 pct. fra sammenligningspræparatet, da selv en lille afvigelse kan give  

 anfaldsgennembrud.
Det præciseres endvidere i den forbindelse, at foreningen  

 ikke agiterer for, at alle epilepsipatienter altid skal have  

 originalpræparatet,  

 men alene, at patienten ikke skal skifte mellem synonyme lægemidler   

 dvs.  

 patienten skal være sikker på at få det lægemiddel på apoteket, som lægen har  

 ordineret.
Herudover nævner Epilepsiforeningen, at det er foreningens  

 opfattelse, at medicinen bør være gratis ud fra det generelle  

 kompensationsprincip, som er en af grundstenene i dansk handicaplovgivning.
Lægemiddelstyrelsen har oplyst, at de anførte grænser for  

 godkendelse af generiske lægemidler ved påvisning af bioækvivalens (dvs. at  

 det  

 aktive stof i det generiske lægemiddel optages med samme hastighed og i samme  

 omfang  

 som fra det originale) som nævnt af Epilepsiforeningen er 80-125 pct.  

 Grænserne  

 er fastlagt i en fælleseuropæisk guideline og er i øvrigt identiske med  

 gældende  

 grænser i bl.a.
USA og Canada.
 Det er Lægemiddelstyrelsens opfattelse, at disse  

 sikkerhedsgrænser er fuldt anvendelige og uden kliniske problemer for langt  

 de  

 fleste lægemidler, men for lægemidler med såkaldt »snævert terapeutisk  

 indeks«   

 dvs. at der ikke er langt fra den mindste effektive dosis til den dosis, som  

 giver symptomer på overdosering  kan der være et terapeutisk problem.  

 Lægemiddelstyrelsen  

 har derfor til hensigt i fremtiden at forlange, at godkendelse af  

 epilepsimidler med henvisning til bioækvivalens kun kan finde sted, hvis  

 forskellen mellem kopi- og originalpræparat falder inden for en grænse på  

 90-110 pct.
Som det fremgår af Epilepsiforeningens henvendelse, er det  

 generelt ikke afgørende, om patienter får udleveret originalpræparatet, men  

 at  

 patienten får det samme lægemiddel fra gang til gang.
Det er min opfattelse,  

 at  

 hverken den offentlige sygesikring eller patienterne bør betale mere end  

 nødvendigt  

 for en ordineret lægemiddelbehandling.
Jeg vil derfor bede  

 Lægemiddelstyrelsen  

 om at orientere lægerne om, at de, når de første gang sætter en  

 epilepsipatient  

 i behandling, så vidt muligt bør sætte patienten i behandling med det  

 billigste  

 lægemiddel i tilskudsgruppen.
Jeg vil samtidig anmode Lægemiddelstyrelsen om  

 nærmere  

 at vurdere kravene til ansøgninger om forhøjet tilskud for så vidt angår  

 epilepsipatienter i lyset af de implikationer, det kan have for disse  

 patienter  

 hyppigt at skifte lægemiddel.
For så vidt angår Epilepsiforeningens bemærkning om, at medicin  

 bør være gratis, skal jeg kort nævne, at forslaget bryder med det  

 grundlæggende  

 princip om, at lægemidler er en vare, hvortil der er knyttet en vis  

 egenbetaling.
Egenbetalingen er med til at sikre en vis forbrugsregulerende  

 effekt ved køb af lægemidler.
Det er endvidere sandsynligt, at  

 lægemiddelforbruget vil stige, hvis medicin bliver gratis.
Forslaget vil  

 indebære, at der ydes 100 pct. tilskud til det dyreste lægemiddel i  

 tilskudsgruppen,  

 selvom der findes et ligeværdigt og måske langt billigere lægemiddel i den  

 pågældende  

 gruppe.
Der vil derfor være tale om en uhensigtsmæssig udnyttelse af de  

 offentlige ressourcer, og der vil ikke længere være et incitament til at  

 ordinere billigere generiske lægemidler og parallelimporterede lægemidler.  

 Herudover må man antage, at gratis medicin vil medføre et vist medicinspild  

 med  

 øgede offentlige udgifter til følge.
Der er således stor risiko for, at det  

 offentliges bestræbelser på at sikre grundvilkår, som understøtter en fagligt  

 korrekt omkostningsbevidst ordination af lægemidler, ikke opfyldes.
 Spørgsmål 27:
Af høringssvaret fra DSI fremgår, at man inden for  

 epilepsiområdet er betænkelig ved det såkaldte bioækvivalente forhold og  

 substitution.
De henholder sig til, at man i Sverige og Finland har taget  

 specifik højde for dette forhold.
Ministeren bedes kommentere den anførte  

 problemstilling set i lyset af sikkerheden i patientbehandlingen.
 Svar:
Jeg kan henvise til min besvarelse af spørgsmål 21, hvoraf det  

 fremgår, at de anførte grænser for godkendelse af generiske lægemidler ved  

 påvisning af bioækvivalens er 80-125 pct.
Grænserne er fastlagt i en  

 fælleseuropæisk  

 guideline og er identiske med gældende grænser i blandt andet USA og Canada.
Det er Lægemiddelstyrelsens opfattelse, at disse  

 sikkerhedsgrænser er fuldt anvendelige og uden kliniske problemer for langt  

 de  

 fleste lægemidler, men for lægemidler med såkaldt »snævert terapeutisk  

 indeks«   

 dvs. lægemidler, hvor der ikke er langt fra den mindste effektive dosis til  

 den  

 dosis, som giver symptomer på overdosering  kan der være et terapeutisk  

 problem.
Lægemiddelstyrelsen har derfor til hensigt i fremtiden at forlange,  

 at  

 godkendelse af epilepsimidler med henvisning til bioækvivalens kun kan finde  

 sted, hvis forskellen mellem kopi- og originalpræparat falder inden for en  

 grænse  

 på 90-110 pct.
Jeg kan hertil tilføje, at der i Lægemiddelstyrelsen er nedsat  

 en arbejdsgruppe med deltagelse af eksterne eksperter, som skal vurdere  

 farmakokinetikken for lægemidler, der i de kommende år vil miste deres  

 patent.  

 Arbejdsgruppen vil blandt andet fokusere på lægemidlernes terapeutiske indeks  

 og i hvert enkelt tilfælde tage stilling til, om Lægemiddelstyrelsen skal  

 forlange anvendelse af snævrere grænser for bioækvivalens.
For så vidt angår  

 allerede  

 godkendte lægemidler, planlægger Lægemiddelstyrelsen en gennemgang af det  

 tidligere  

 vurderede dokumentationsmateriale med henblik på en revurdering af  

 lægemidlernes bioækvivalens med henblik på lægemidlernes inddeling i  

 substitutionsgrupper.
 Spørgsmål 34:
 Ministeren bedes oplyse, om der foreligger videnskabelig  

 dokumentation for, at der er problemer med hensyn til skift af  

 medicinpræparat  

 for patienter med andre kroniske sygdomme end epilepsi svarende til den  

 problemstilling, der er rejst vedrørende epilepsipatienter.
 Svar:
 Jeg har til brug for min besvarelse indhentet en udtalelse i  

 Lægemiddelstyrelsen, hvortil jeg kan henholde mig:
»Der foreligger konsensusdokumenter (udarbejdet af udvalgte  

 grupper af kliniske eksperter), som til en vis grad er underbygget af  

 videnskabelig dokumentation, der konkluderer, at der kan være problemer ved  

 hyppige præparatskift (som følge af substitution) ved brug af immunsupressiva  

 til behandling af organtransplanterede patienter.« Disse papirer indgår i Lægemiddelstyrelsens overvejelser i det  

 arbejde omkring vurdering og revurdering af lægemidlernes bioækvivalens, som  

 er  

 beskrevet i min besvarelse af spørgsmål 27.
 Spørgsmål 35:
 Ministeren bedes redegøre for, hvem der er ansvarlig, hvis  

 præparatskift hos en anfaldsfri epilepsipatient medfører et gennembrudsfald  

 og  

 dette f.eks. fører til uheld med alvorlige skader eller patientens eller  

 andre  

 personers død, hvis lægen fremover ikke har mulighed for at forhindre  

 substitution.
 Svar:
 Jeg vil gerne understrege, at ordningen, hvorefter det er den  

 ordinerende læges opgave at fravælge substitution, såfremt den pågældende  

 patient ikke kan tåle det billigste lægemiddel i en synonymgruppe, eller  

 såfremt det er afgørende, at patienten ikke oplever præparatskift,  

 videreføres  

 uændret.
Det er således den ordinerende læge, der på baggrund af sin  

 sundhedsfaglige ekspertise har ansvaret for i hvert tilfælde at træffe det  

 rigtige lægemiddelvalg.
Den frie ordinationsret indebærer, at lægen har  

 frihed  

 til at ordinere det mest hensigtsmæssige lægemiddel til den enkelte  

 medicinbruger  

 under hensyntagen til alle relevante faktorer, som kan spille en rolle for  

 patienten.
Lovforslaget ændrer således ikke ved, at patientens læge er ansvarlig  

 for, at den enkelte patient er i behandling med det rigtige lægemiddel,  

 herunder at lægen  ved angivelse af Ej S på recepten  fravælger  

 substitution,  

 såfremt der er behandlingsmæssige årsager til, at en patient skal ordineres  

 et  

 specifikt lægemiddel inden for en tilskudsgruppe frem for et andet synonymt  

 lægemiddel.
I den forbindelse vil lægen samtidig have mulighed for at ansøge  

 Lægemiddelstyrelsen  

 om forhøjet tilskud.
 Jeg henviser i øvrigt til min besvarelse af spørgsmål 2.
 Spørgsmål 39:
Ministeren bedes redegøre for tidsrammen for  

 Lægemiddelstyrelsens vurdering af kravene til ansøgninger om forhøjet  

 tilskud,  

 herunder specifikt for epilepsipatienter.
Endvidere ønskes oplyst, hvorledes  

 ministeren forestiller sig kravene tilrettelagt anderledes end efter den  

 nuværende praksis, og hvorvidt ministeren vil sikre inddragelse af fornøden  

 ekspertise fra Dansk Epilepsiselskab samt Dansk Epilepsiforening ved  

 udformningen af eventuelle nye retningslinjer? Svar:
Som det fremgår af besvarelsen af spørgsmål 27, har Lægemiddelstyrelsen  

 planlagt en revurdering af visse lægemidlers bioækvivalens, herunder  

 epilepsimidlernes, i overensstemmelse med den fremtidige, snævrere vurdering.  

 Dette vil eventuelt indebære, at nogle lægemidler fremover ikke længere vil  

 skulle  

 grupperes i samme substitutionsgruppe, og at ansøgning om forhøjet tilskud  

 derfor  

 ikke er relevant.
På nuværende tidspunkt er det derfor ikke muligt at uddybe,  

 hvad kravene til forhøjet tilskud vil blive fremover.
Hertil kommer, at det efter styrelsens opfattelse er nødvendigt  

 at indsamle en vis erfaring via de indkomne ansøgninger inden for de  

 specifikke  

 patientgrupper til supplering af den erfaring, der allerede er indsamlet  

 gennem  

 årene med administration af denne ordning.
Når dette grundlag er  

 tilvejebragt,  

 vil det efter styrelsens opfattelse ikke i sig selv være særlig tidskrævende  

 at  

 fastsætte eventuelle lempeligere krav til ansøgninger om forhøjet tilskud for  

 specifikke patientgrupper, herunder epilepsipatienter.
 For så vidt angår inddragelse af ekstern ekspertise fra Dansk  

 Epilepsiselskab samt Dansk Epilepsiforening kan det oplyses, at  

 Lægemiddelstyrelsen jævnligt har behov for at rådspørge videnskabelige  

 selskaber i forskellige spørgsmål om tilskud, herunder ved fastsættelse af  

 kriterier for enkelttilskud, jf. besvarelsen af spørgsmål 44. Det samme vil  

 gøre sig gældende i forbindelse med fastsættelse af krav til ydelse af  

 forhøjet  

 tilskud til specifikke patientgrupper.
 Spørgsmål 40:
Ministeren skriver i sit svar på spørgsmål 21, at  

 Lægemiddelstyrelsen har til hensigt i fremtiden at forlange, at godkendelse  

 af  

 epilepsimidler med henvisning til bioækvivalens kun kan finde sted, hvis  

 forskellen mellem kopi- og originalpræparatet falder inden for en grænse på  

 90-110 pct.
Mener ministeren, at dette vil garantere, at epilepsipatienter  

 ikke  

 vil opleve anfald som følge af præparatskift? Svar:
 Jeg har til brug for min besvarelse af spørgsmålet indhentet  

 følgende udtalelse i Lægemiddelstyrelsen, hvortil jeg kan henholde mig:
»Ved at anvende de anførte snævre kriterier for bioækvivalens  

 minimeres patienternes sandsynlighed for anfald ved præparatskift mest  

 muligt.  

 Epilepsipatienter kan alle opleve anfald, også selvom de ikke skifter  

 præparat.  

 Dette skyldes dels variation i sygdommen, men kan også skyldes den naturlige  

 variation i den mængde af lægemiddelet, som optages fra patienternes tarm fra  

 dag til dag.
Der vil altså altid være en variation i blodets indhold af  

 lægemiddel fra dag til dag, som i enkelttilfælde kan medføre en øget risiko  

 for  

 anfald.
Nedsættes grænsen for godkendelse af kopimedicin til  

 epilepsipatienter  

 til de anførte 90-110 pct., vil den variation, som optræder ved skift fra et  

 præparat til et andet, være mindre end den variation, som kan optræde fra dag  

 til dag med det samme præparat.
Man kan således ikke garantere 100 pct.  

 frihed  

 for anfald, men man kan garantere, at risikoen for anfald som følge af  

 præparatskift  

 ikke er større end den risiko, der dagligt løbes.« Spørgsmål 42:
Mener ministeren, at lægerne har mulighed for at forudse, hvilke  

 epilepsipatienter der har risiko for anfald ved præparatskift, siden der ikke  

 lægges op til en generel undtagelse fra substitution for epilepsipræparater? Svar:
 Jeg til brug for min besvarelse af spørgsmålet indhentet  

 følgende udtalelse i Lægemiddelstyrelsen, hvortil jeg kan henholde mig:
»Selv under forudsætning af, at patienterne er optimalt  

 behandlet  dvs. får den rigtige medicin i den rigtige dosis hver dag  

  og at  

 patienterne efterlever lægens ordination 100 pct., har lægen ingen mulighed  

 for  

 at forudsige, hvilke patienter der vil opleve enkelte anfald trods  

 behandlingen.
Denne manglende forudsigelighed gælder både ved fast behandling  

 med det samme præparat og ved skift mellem forskellige kopier indeholdende  

 det  

 samme aktive lægemiddel.
En generel undtagelse fra substitution vil ikke  

 kunne  

 garantere epilepsipatienterne frihed for anfald.« Spørgsmål 44:
Ministeren angiver i svaret på spørgsmål 6, at der er vejledende  

 kriterier for tildelingen af enkelttilskud inden for de områder, hvor der  

 oftest søges om enkelttilskud.
Vil ministeren oplyse, hvor lang tid der går,  

 inden disse kriterier er fastlagt, hvordan de fastlægges, og hvorledes den  

 administrative praksis er for Lægemiddelstyrelsens behandling af ansøgninger,  

 hvor der ikke er fastlagt kriterier, jf. bestemmelsen om, at patienter  

 fremover  

 kan få aktindsigt i behandlingen af egen ansøgning? Ministeren bedes endvidere oplyse, hvilke initiativer der vil  

 blive iværksat med henblik på løbende at vurdere, om lægemidler med  

 enkelttilskud, der anvendes af mange patienter, i stedet bør tildeles et  

 klausuleret tilskud, jf. anbefalingen herom fra Medicintilskudsudvalget.
 Svar:
 Jeg har til brug for min besvarelse indhentet en udtalelse i  

 Lægemiddelstyrelsen, hvortil jeg kan henholde mig:
»Lægemiddelstyrelsen har som nævnt i svar på spørgsmål 6  

 udarbejdet vejledende kriterier for de lægemidler, hvortil der oftest søges  

 om  

 enkelttilskud.
De vejledende kriterier er opstillet på grundlag af  

 Medicintilskudsnævnets indstilling.
Kriterierne for tildeling af enkelttilskud er fastsat i § 5,  

 stk. 2, i bekendtgørelse om medicintilskud nr. 63 af 24. januar 2000. Heraf  

 fremgår, at Lægemiddelstyrelsen ved vurderingen skal lægge vægt på, om  

 lægemidlet er af særlig behandlingsmæssig betydning for patienten, herunder 1)  

 	  

 om det har vist  

 effekt på patienten eller den forventede effekt må anses for overvejende  

 sandsynlig  

 og 2)  

 	  

 om andre relevante  

 behandlingsmetoder i det konkrete tilfælde er fundet utilstrækkelige eller  

 uhensigtsmæssige.
Af § 5, stk. 3, følger endvidere, at medmindre ganske særlige  

 forhold gør sig gældende, skal der ikke ydes enkelttilskud til et lægemiddel,  

 hvis 1)  

 	  

 lægemidlet anvendes  

 til formål, hvortil der ikke med rimelighed kan forventes tilskud fra den  

 offentlige  

 sygesikring, 2)  

 	  

 lægemidlets effekt  

 ikke er klinisk dokumenteret, 3)  

 	  

 der er nærliggende  

 risiko for, at lægemidlet gøres til genstand for misbrug, eller 4)  

 	  

 lægemidlet anvendes  

 som led i sygehusbehandling.
Ansøgninger om enkelttilskud til lægemidler uden generelt  

 tilskud vurderes individuelt på baggrund af disse kriterier.
Modtager  

 Lægemiddelstyrelsen mange ansøgninger om enkelttilskud til et lægemiddel,  

 danner der sig en administrativ praksis for tildeling af enkelttilskud til  

 det  

 pågældende lægemiddel.
Denne praksis kan udmønte sig i, at  

 Lægemiddelstyrelsen   

 rådgivet af Medicintilskudsnævnet  opstiller vejledende kriterier for  

 tildeling af tilskud til det pågældende lægemiddel.
 Det er individuelt, om det er muligt at opstille vejledende  

 kriterier, og i bekræftende fald, hvor lang tid der går, før de kan  

 fastsættes.  

 Som hovedregel er det nødvendigt for Lægemiddelstyrelsen at indsamle erfaring  

 fra lægerne om anvendelsen af det pågældende lægemiddel.
 Det er derfor ikke muligt at fastlægge noget tidspunkt for  

 udarbejdelse af vejledende kriterier for enkelttilskud, men i de tilfælde,  

 hvor  

 det er muligt, fastlægges kriterierne hurtigst muligt og offentliggøres i  

 Ugeskrift for Læger, på Lægemiddelstyrelsens netsted samt i Lægeforeningens  

 Medicinfortegnelse.
Vejledende kriterier for enkelttilskud til et lægemiddel udarbejdes  

 på grundlag af en indstilling fra Medicintilskudsnævnet, der er  

 Lægemiddelstyrelsens lægefaglige rådgivende organ i tilskudsspørgsmål.
Hvis  

 Lægemiddelstyrelsen finder behov herfor, fastlægges de vejledende kriterier  

 tillige i samråd med de videnskabelige selskaber, som det for eksempel har  

 været tilfældet for lægemidler til behandling af osteoporose,  

 kolesterolsænkende lægemidler, lægemidler mod Alzheimers demens og lægemidler  

 til behandling af erektil dysfunktion (impotens).
 Er der ikke fastsat vejledende kriterier, vurderes ansøgningen  

 ud fra de oplysninger, lægen har angivet i ansøgningen.
Lægen skal i ansøgningen kort redegøre for, at det pågældende  

 lægemiddel er af særlig betydning for patientens behandling.
Der lægges vægt  

 på, at lægen gennem sine kliniske observationer har holdepunkter herfor.
Det  

 må  

 anføres, om den aktuelle sygdom er forsøgt behandlet med andre lægemidler,  

 hvilke disse er, og med hvilket resultat, herunder eventuelt  

 seponeringsresultater.
Til yderligere begrundelse for ansøgningen kan  

 fremsendes kopi af relevante udskrivningsbreve fra sygehusafdelinger og/eller  

 speciallægeudtalelser, herunder eventuelle røntgen- og laboratoriefund.
Som  

 hovedregel skal det, hvor det er muligt, oplyses, om behandlingen med det  

 ansøgte lægemiddel har vist effekt.
For lægemidler, hvis virkning er  

 verificeret gennem laboratoriemæssige resultater, ønskes disse i reglen  

 oplyst  

 fra både før og under behandlingen med det aktuelle lægemiddel.
Hvis Lægemiddelstyrelsen modtager en ansøgning, hvor der mangler  

 relevante oplysninger for at kunne vurdere, om bekendtgørelsens kriterier er  

 opfyldte, returneres ansøgningen til den ansøgende læge for disse yderligere  

 oplysninger.
I de ca. 10 pct. af ansøgningerne om enkelttilskud, som får  

 afslag, gøres lægen i afslagsbrevet opmærksom på, at genansøgning er mulig,  

 såfremt lægen har yderligere oplysninger af betydning for sagen.
Er der for  

 det  

 pågældende lægemiddel opstillet vejledende kriterier for at få tilskud,  

 vedlægges disse.« For så vidt angår spørgsmålet om, hvilke initiativer der vil  

 blive iværksat med henblik på løbende at vurdere, om lægemidler med  

 enkelttilskud, der anvendes af mange patienter, i stedet bør tildeles et  

 generelt klausuleret tilskud, kan jeg oplyse, at de regelmæssige  

 revurderinger  

 af lægemidlers tilskudsstatus vil omfatte både lægemidler, som er blevet  

 tildelt et generelt tilskud, og lægemidler, som ikke er blevet tildelt  

 generelt  

 tilskud, og som dermed er omfattet af enkelttilskudsordningen.
I forbindelse  

 med revurderinger af lægemidlers tilskudsstatus vil det kunne indgå i  

 Lægemiddelstyrelsens overvejelser, om det er hensigtsmæssigt, at lægemidler,  

 hvor styrelsen modtager mange enkelttilskudsansøgninger, i stedet bør  

 tildeles  

 et generelt tilskud.
 Spørgsmål 53:
 Ministeren bedes kommentere henvendelsen af 3. december 2004 fra  

 Lægemiddelindustriforeningen.
Henvendelse af 3/12-04 fra Lægemiddelindustriforeningen Folketingets Sundhedsudvalg  

 		  

 L Æ G E M I D D E L Folketinget  

 		  

 I N D U S T R I Christiansborg  

 		  

 F O R E N I N G E N 1240 København K 03.12.2004 Ændring af lov om  

 offentlig sygesikring (L 102)  uacceptabel retssikkerhed for  

 virksomheder Som det fremgår af Lifs kommentarer til det af Indenrigs- og  

 Sundhedsministeriet fremsatte lovforslag (brev af 15. november 2004), finder  

 Lif,  

 at lovforslaget på uacceptabel vis forringer lægemiddelvirksomheders  

 retssikkerhed i forhold til beslutninger om lægemidlers tilskudsstatus.
 Lif har med interesse fulgt de indledende forhandlinger i  

 Folketinget om lovforslaget og må derfor stærkt beklage, at der ikke er  

 udsigt  

 til at ændre på lovforslaget på dette område.
De lægemiddelvirksomheder, der ønsker en fornyet vurdering af  

 Lægemiddelstyrelsens tilskudsbeslutninger, er henvist til at bruge  

 domstolene,  

 da Indenrigs- og Sundhedsministeriet kun accepterer en processuel prøvelse af  

 Lægemiddelstyrelsens afgørelser, men ikke en gennemgang af de sundhedsfaglige  

 vurderinger.
Sundhedsfaglige vurderinger beror på et fagligt skøn, og derfor  

 bør det også være muligt at få disse vurderinger prøvet i tilfælde af  

 uenighed.
 Lovforslaget indeholder endvidere nye bestemmelser om periodiske  

 revurderinger af lægemidlers tilskudsstatus, som i de kommende år vil  

 medføre,  

 at Lægemiddelstyrelsen skal foretage langt flere sundhedsfaglige skøn og  

 beslutninger end tidligere.
 De øgede beføjelser til Lægemiddelstyrelsen giver et  

 retssikkerhedsmæssigt problem og er i strid med de forvaltningsretlige  

 regler,  

 vi normalt kræver skal gælde for både virksomheder og borgere i Danmark.
 Lif må derfor direkte bede Folketinget om endnu en gang at  

 drøfte, hvorfor virksomheder, der markedsfører lægemidler i Danmark,  

 retssikkerhedsmæssigt skal stilles anderledes end andre virksomheder, der er  

 afhængige af tilladelser og godkendelser fra den offentlige myndighed i  

 f.eks.  

 miljø-, patent- eller konkurrencespørgsmål.
 Lif opfordrer Folketinget til at pålægge indenrigs- og  

 sundhedsministeren til at oprette en uafhængig klageinstans, hvor  

 virksomheder  

 kan prøve tilskudsbeslutninger truffet af Lægemiddelstyrelsen.
Med venlig hilsen p.f.v.
Ida Sofie Jensen Adm.
Direktør c.c.: Indenrigs- og Sundhedsministeriet Folketingets Erhvervsudvalg Svar:
 Det fremgår af Lægemiddelindustriforeningens seneste  

 henvendelse, at det er Lifs opfattelse, at lovforslaget forringer  

 lægemiddelvirksomhedernes retssikkerhed i forhold til beslutninger om  

 tilskudsstatus.
Som jeg oplyste i min besvarelse af spørgsmål 4, indebærer  

 lovforslaget  

  

 ikke  

  

 en ændring af den  

 gældende retstilstand, for så vidt angår lægemiddelvirksomhedernes  

 klagemuligheder.
Lovforslaget indebærer, at virksomhederne som hidtil har  

 adgang til at klage til Indenrigs- og Sundhedsministeriet over  

 Lægemiddelstyrelsens afgørelser om generelt tilskud til lægemidler, idet  

 Indenrigs- og Sundhedsministeriet som hidtil ikke foretager en prøvelse af  

 Lægemiddelstyrelsens sundhedsfaglige vurdering.
 Videreførelsen og præciseringen af den gældende retstilstand på  

 dette område er i overensstemmelse med anbefalingen fra Udvalget om  

 Medicintilskud, som i betænkningen »Medicintilskud og rigtig anvendelse af  

 lægemidler« anførte følgende:
»I forbindelse med  

 Lægemiddelstyrelsens afgørelser om medicintilskud, herunder ændringer af  

 tidligere trufne beslutninger om medicintilskud, er der efter de almindelige  

 forvaltningsretlige regler klageadgang til Indenrigs- og Sundhedsministeriet.  

 Det skal i den forbindelse kommunikeres klart ud til de relevante  

 interessenter  

 og i alle tilfælde meddeles de konkrete klagere, at Indenrigs- og  

 Sundhedsministeriet ikke kan foretage en prøvelse af Lægemiddelstyrelsens  

 sundhedsfaglige vurdering, men alene foretager en processuel prøvelse af  

 Lægemiddelstyrelsens sagsbehandling som sådan i forbindelse med den konkrete  

 tilskudsafgørelse.« Det bemærkes, at Lif som medlem af Udvalget om Medicintilskud  

 fuldt ud tilsluttede sig den refererede anbefaling af en præcisering af den  

 gældende  

 retstilstand på dette område.
 Tilsvarende stod Lif bag udvalgets anbefaling af, at spørgsmålet  

 om et lægemiddels tilskudsstatus bør underkastes en tilbagevendende  

 revurdering  

 med henblik på at vurdere, om de forudsætninger, som lå til grund for den  

 oprindelige beslutning om bevilling eller ikke-bevilling af tilskud, fortsat  

 har gyldighed.
 Som nævnt i min besvarelse af spørgsmål 48 er formålet med  

 regelmæssige revurderinger af lægemidlers tilskudsstatus til stadighed at  

 sikre, at hele lægemiddelsortimentet til enhver tid lever op til  

 sygesikringslovens  

 intentioner om, at tilskudsordningen skal sikre en hensigtsmæssig anvendelse  

 af  

 sygesikringsmidlerne og tilskynde til rationel lægemiddelanvendelse til gavn  

 for patienterne.
Ny viden om lægemidlet og dets anvendelse, effekt, bivirkninger  

 og/eller pris kan indebære, at der bør ske en ændring af lægemidlets  

 tilskudsstatus.
Den løbende revurdering af lægemidlers tilskudsstatus skal  

 således ses i sammenhæng med udviklingen i sygdomsbehandlingen og er dermed  

 til  

 gavn for den enkelte patient.
Indførelsen af regelmæssige revurderinger af lægemidlers  

 tilskudsstatus indebærer ikke, at Lægemiddelstyrelsen tillægges nye  

 beføjelser,  

 men medfører, at lægemidlers tilskudsstatus mere systematisk end tidligere  

 bliver underkastet en fornyet vurdering i takt med, at der for eksempel fra  

 den  

 kliniske anvendelse eller fra den markedsførende virksomhed tilvejebringes ny  

 viden om lægemidlerne og deres anvendelse.
At beslutninger om tilskud kan  

 ændres, såfremt de lovmæssige forudsætninger for bevilling eller  

 ikke-bevilling  

 af generelt tilskud ikke længere er opfyldte, er efter min opfattelse derfor  

 udtryk for en styrkelse af retstilstanden.
