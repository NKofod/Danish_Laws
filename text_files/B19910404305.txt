1. september 1991 Gasreglementets afsnit B-40 Forskrifter for gasturbineinstallationer Målsætningen med nærværende Gasreglementets afsnit B-40 er at opstille de  

 nødvendige gastekniske og brandtekniske krav til installationer for anlæg med  

 gasturbiner.
 Der er ved de enkelte bestemmelsers udformning taget højde for de meget  

 individuelt prægede anlægstyper, der må forventes, idet der er lagt op til,  

 at bestemmelserne kan fraviges, såfremt det kan dokumenteres, at den valgte  

 løsning opfylder de grundlæggende sikkerhedstekniske intentioner.
 Forskrifterne er indplaceret i Gasreglementets afsnit B og benævnes B-40.
 Det påhviler bygherren eller ejeren af anlægget at sørge for, at  

 forskrifternes krav bliver opfyldt og bliver koordineret med kravene i  

 Gasreglementets afsnit B-4.
 Bygherre/ejer har det fulde ansvar for anlægget og dets sikkerhedsmæssige  

 opbygning.
Indholdsfortegnelse 1. Gyldighedsområde 2. Terminologi 3. Opstillingsstedet 4. Klassifikation og ventilation af turbine 5. Gasfremføring 6. Gasarmaturgruppe og flammekontrol 7. Brand- og gasdetektering, brandslukning 8. Udstødssystem og udstødskedler 9. Efterbrændere 10. Strømforsyning af anlægget 11. Styrings- og sikkerhedsautomatik 12. Ikrafttrædelse og overgangsbestemmelser 1. Gyldighedsområde 1.1. Disse forskrifter gælder for stationære gasturbineinstallationer på  

 landjorden.
De er fastlagt i medfør af §§15, 17 og 19 stk. 2 i lov nr. 250 af  

 8. juni 1978 og omfatter alle installationer på gassens vej fra stikledning  

 til udmunding af skorsten eller udstødningsrør.
 Således er også eventuelle udstødskedler og efterbrændere omfattet.
 Forskrifterne omfatter desuden gasturbinernes hjælpeudrustning samt  

 styrings- og sikkerhedsautomatik.
 1.2. Gasturbineinstallationer skal, foruden nærværende forskrifter,  

 opfylde Gasreglementets afsnit B-4, herunder de punkter der er henvist til i  

 teksten.
 Hvor der måtte være uoverensstemmelse i forhold til Gasreglementets afsnit  

 B-4, er nærværende regler gældende.
 1.3. Forskrifterne omfatter kun gasturbiner, der som brændstof anvender  

 gaskvaliteter, der opfylder Gasreglementets bestemmelser for henholdsvis 1.,  

 2. og 3. gasfamilie.
 Bestemmelserne findes i bilag 1A til Gasreglementets afsnit A.
 For turbiner, der er forsynet med tilslutning for alternative brændsler,  

 fastsætter DGP reglernes gyldighedsområde.
 1.4. Forskrifterne gælder ikke for gasturbiner, der kobles til pumper,  

 kompressorer eller andet udstyr for brandfarlige væsker eller gasser.
 De gælder heller ikke for gasturbiner, der opstilles i områder, hvor  

 brandfarlige væsker, gasser eller støvfyldt atmosfære normalt håndteres.
 1.5. Forskrifterne indeholder ikke krav til projekternes kvalitetsstyring  

 og til dokumentation.
 Der henvises til DGP's særlige retningslinier herom.
 1.6. Overholdelse af nærværende forskrifter friholder ikke bygherren for  

 at søge fornøden godkendelse hos andre myndigheder, som f.eks. bygnings- og  

 miljømyndigheder samt lokale brandmyndigheder og arbejdstilsynets stedlige  

 tilsynskreds, og efterkomme krav, der måtte blive stillet fra disse  

 myndigheders side, herunder krav til trykbeholdere, støjniveauer m.v.
2. Terminologi Den i forskrifterne anvendte terminologi svarer til Gasreglementets afsnit  

 A, suppleret med følgende udtryk:
 DRIFTSSTOP kan enten være en planlagt nedlukning, en hurtiglukning  

 eller et nødstop.
PLANLAGT NEDLUKNING er en normal stopprocedure, der initieres  

 manuelt eller af et forud fastlagt nedlukningsprogram for  

 gasturbineaggregatet, hvor gasturbinens last først reduceres, hvorefter  

 gaslukkeventilerne lukkes, og kun gastrykket mellem gaslukkeventilerne  

 afblæses.
Ventilationen af turbineindkapslingen fortsætter efter  

 nedlukningen.
HURTIGLUKNING er en stopprocedure, der initieres af  

 gasturbineaggregatets sikkerhedsautomatik, hvorved gastilførslen til  

 gasturbinen momentant afbrydes af gaslukkeventilerne og trykket mellem disse  

 afblæses, så snart hurtiglukningssignal gives.
Hurtiglukning afventer ikke,  

 at turbinens belastning reduceres eller frakobles.
Ventilationen af  

 turbineindkapslingen fortsætter efter hurtignedlukningen.
 NØDSTOP er en stopprocedure, der har samme forløb som  

 hurtiglukning, men desuden omfatter momentan lukning af  

 nødafspærringsventilen og nødafblæsning.
 Nødstop udløses ved brand- eller gasdetektering samt ved manuelle nødstop  

 og ved stop eller svigt af ventilationen af gasturbinens indkapsling.
 EFTERBRÆNDER er en gasbrænder, der monteres i udstødningssystemet  

 fra en gasturbine.
 GASTURBINEAGGREGAT omfatter den samlede mekaniske installation af  

 gasturbine med gasarmaturgruppe og hjælpeudstyr som f.eks. startudrustning og  

 smøreoliesystem.
 GASTURBINE omfatter gasgenerator og kraftturbine, uanset om disse  

 er koblet med fælles aksel eller ej.
 INDKAPSLING er det rum, hvori gasturbinen er opstillet, og som af  

 gastekniske grunde skal ventileres særskilt.
 Indkapslingen kan være en del af en bygning.
 KRAFTTURBINE er den del af en gasturbine, der omsætter energien i  

 udstødsgassen fra forbrændingskamrene til mekanisk arbejde.
 LEL (Lower Explosion Limit) angiver nedre grænse for  

 eksplosionsintervallet af en gas/luft-blanding.
 NØDAFBLÆSNING er en afblæsning af gastrykket mellem  

 nødafspærringsventilen og gasturbinens gasarmaturgruppe.
 Nødafblæsning sker med en automatisk virkende ventil placeret uden for  

 opstillingsrummet.
NØDAFSPÆRRINGSVENTIL er en automatisk virkende hurtiglukkeventil i  

 gasfremføringen uden for opstillingsrummet.
Nødafspærringsventilen afbryder  

 momentant gastilførslen til gasturbineaggregatet.
 OPSTILLINGSRUMMET er den del af en bygning, hvori  

 gasturbineaggregatet med indkapsling er opstillet.
SIGNALFLANGE eller brille (eng.
Spectacular Blind) er en  

 blindplade, der anbragt i en flangesamling tydeligt signalerer, om  

 gennemstrømningen er afspærret.
 SIKKERHEDSTID VED START er den tid, der går mellem signal til  

 gaslukkeventilernes åbning og lukkeordren fra sikkerhedsautomatikken på grund  

 af manglende registrering af flamme.
 SIKKERHEDSTID UNDER DRIFT er den tid, der går fra  

 flammesvigttidspunkt til sikkerhedsautomatikken giver lukkesignal til  

 gaslukkeventilerne.
 ZONE 1 er områder, hvor der lejlighedsvis under normale  

 driftsforhold kan forekomme eksplosiv atmosfære.
 ZONE 2 er områder, hvor der kun undtagelsesvis, og da kun i korte  

 perioder, kan forekomme eksplosiv atmosfære.
3. Opstillingsstedet 3.1. Afstande til bygninger m.m.
 Udendørs opstillede gasturbineaggregater og bygninger, der er  

 opstillingsrum for gasturbineaggregater, skal placeres i overensstemmelse med  

 »Tekniske forskrifter for brandfarlige virksomheder og oplag« -  

 Statens Brandinspektion, således at følgende afstandskrav opfyldes:
 - afstand til naboskel mindst 5 m.
 - afstand til andre bygninger eller oplag mindst 5 m plus den krævede  

 afstand mellem pågældende bygning (oplag) og naboskel.
3.2. Udendørs opstilling 3.2.1. Opstilles gasturbineaggregatet udendørs, uden indkapsling, eller i  

 en naturligt ventileret indkapsling, der opfylder kravene i pkt. 4.1.2.,  

 klassificeres opstillingsstedet som zone 2 indtil en afstand af 5 m fra  

 aggregatet.
 3.2.2. Opstilles gasturbineaggregatet udendørs i en mekanisk ventileret  

 indkapsling, der opfylder kravene i pkt. 4.2., klassificeres  

 opstillingsstedet ikke.
3.3. Indendørs opstilling 3.3.1. Opstilles gasturbineaggregatet indendørs, skal det omgives af en  

 mekanisk ventileret indkapsling, der opfylder kravene i pkt. 4.2.
 Undladelse af denne indkapsling kan kun ske efter særlig godkendelse fra  

 DGP på grundlag af en detaljeret redegørelse, der viser, at hele  

 opstillingsrummet opfylder de sikkerhedsmæssige krav, der fremgår af pkt.  

 4.2.
 3.3.2. Såfremt gasinstallationen i opstillingsrummet udføres for et tryk  

 på max. 4 bar, klassificeres opstillingsrummet ikke.
 Udføres gasinstallationen for højere tryk, klassificeres opstillingsrummet  

 ikke, såfremt gasinstallationen ikke indeholder andre samlinger end  

 svejsesamlinger mellem husindføringen og indkapslingen.
 Indeholder gasinstallationen andre samlinger, klassificeres  

 opstillingsrummet som zone 2.
 3.3.3. For brænder- og efterbrænderinstallationer med et installationstryk  

 højere end 4 bar gælder tilsvarende ventilations- og klassifikationskrav som  

 for gasturbineinstallationer.
3.3.4. Forbrændingsluft til gasturbiner må ikke tages fra klassificerede  

 rum.
Hvis forbrændingsluften tages fra opstillingsrummet, skal der etableres  

 friskluftforsyning i henhold til Gasreglementets afsnit B-4.
 3.3.5. Rumventilationen for opstillingsrummet beregnes og udføres som  

 angivet i Gasreglementets afsnit B-4, pkt. 4.3.
 Der kan ses bort fra den installerede effekt til gasturbine, brændere og  

 efterbrændere, når de omgives af en mekanisk ventileret indkapsling, og deres  

 gasinstallation i opstillingsrummet alene udføres med svejsesamlinger.
 Udføres rumventilationen som mekanisk ventilation, må den selv under de  

 ugunstigste forhold ikke kunne skabe undertryk i opstillingsrummet i forhold  

 til indkapslingen.
 3.3.6. Dersom opstillingsrummet er klassificeret som zone 2, må turbinens  

 udstødningsrør eller andre dele uden for turbinekapslingen ikke have en  

 overfladetemperatur højere end 200grader C.
 Nedbringes overfladetemperaturen ved isolering, skal isoleringen forsynes  

 med en diffusionstæt kappe, der er udført således, at de varme dele ikke kan  

 fungere som tændkilde.
 3.3.7. Dersom opstillingsrummet klassificeres som zone 2, skal der i  

 rummet opsættes et gasdetektorsystem.
 Systemet skal opfylde kravene til zone 2 og være godkendt af SKAFOR eller  

 have gennemgået anden af SKAFOR eller DGP godkendt afprøvning.
 Detektorsystemet skal udløse alarm ved en gaskoncentration, der  

 overskrider 10% LEL, og nødstop ved en koncentration, der overskrider 25%  

 LEL.
 3.3.8. Omkring udmundingen uden for bygningen af udluftningsrør og  

 ventilationskanaler fra gasturbineaggregatet klassificeres som zone 2 indtil  

 en afstand af 3 m.
 3.3.9. Kravene til klassifikation og ventilation ved indendørs opstilling  

 fremgår af tabel 3.3.9.
 Tabel 3.3.9. P = maksimalt tilladeligt arbejdstryk, bar.
4. Klassifikation og ventilation af turbinekapslingen 4.1. Naturligt ventileret indkapsling 4.1.1. Udføres turbineindkapslingen med naturlig ventilation, skal alle  

 installationer under kappen mindst tilfredsstille kravene til zone 2.  

 Gasturbineaggregatets overfladetemperaturer må intet sted overskride 200  

 grader C.
 Nedbringes overfladetemperaturen ved isolering, skal isoleringen forsynes  

 med en diffusionstæt kappe, der er udført således, at de varme dele ikke kan  

 fungere som tændkilde.
 4.1.2. Indkapslingen skal forsynes med ventilationsåbninger, der sikrer  

 mindst 20 luftskifter pr. time, når turbinen er i drift.
 Ventilationen kan normalt regnes for tilstrækkelig, når der er åbninger i  

 væggene ved såvel gulv- som loftniveau.
 Åbningernes højde skal være mindst 0,3 m.
 Den samlede længde af åbninger skal såvel ved gulv som ved loft svare til  

 mindst 50% af indkapslingens omkreds.
 Åbningerne skal fortrinsvis placeres i modstående sider.
 Udstyret under indkapslingen skal placeres således, at den naturlige  

 ventilation ikke hindres.
 Ventilationsåbningerne kan forsynes med brandspjæld, der udløses af  

 brandslukningsudstyret (pkt. 7.6.).
4.2. Mekanisk ventileret indkapsling 4.2.1. Udføres turbineindkapslingen med mekanisk ventilation, skal denne  

 sikre et undertryk i kapslingen på mindst 0,5 mbar i forhold til  

 opstillingsrummet.
 4.2.2. Rummet under turbinekapslingen skal ventileres med mindst 90  

 luftskifter pr. time, såfremt overfladetemperaturen under drift på noget sted  

 kan overskride 200grader C, eller der under kappen er placeret el-udstyr, der  

 ikke mindst opfylder kravene til zone 2.
 Nedbringes overfladetemperaturen ved isolering, skal isoleringen forsynes  

 med diffusionstæt kappe, der er udføres således, at de varme dele ikke kan  

 fungere som tændkilde.
 Dersom ingen overfladetemperatur overskrider 200grader C, og al  

 el-udrustning under kappen mindst opfylder kravene for zone 2, kan kravet til  

 antal luftskifter under drift nedsættes til 20.
 4.2.3. Ventilatoren for turbineindkapslingen skal forblive i drift, dersom  

 der spores gas under kapslingen jfr. 7.1 og 7.4.
 De dele af ventilatoren, der befinder sig i luftstrømmen, skal derfor  

 udføres af gnistsikre materialer.
 Ligeledes skal el-udstyr, der befinder sig i luftstrømmen, mindst svare  

 til kravene for zone 1.
 4.2.4. Ventilatoren skal kobles til gasturbinens styringssystem på en  

 sådan måde, at fejl i gasturbinen eller dens styringssystem ikke kan medføre  

 udkobling af ventilationen.
 4.2.5. Ventilatorens funktion skal kontrolleres som anført i GR-B-4.
 Kontrollen skal omfatte såvel undertryk som antal af luftskifter.
 Stop eller svigt af ventilationen skal udløse nødstop.
 4.2.6. Konstateret funktion af ventilationen af turbinekapslingen er en  

 betingelse for, at nødafspærringsventilen kan åbnes.
 4.2.7. Ventilationen af turbinekapslingen skal fortsættes ubrudt efter  

 turbinestop, indtil nødafspærringsventilen er lukket, og trykket i  

 gasinstallationen er afblæst.
 4.2.8. Dersom gasturbinen er koblet til en el-generator, skal generatoren  

 anbringes uden for turbinens indkapsling, eller i sin egen del af kapslingen,  

 forsynet med eget ventilationssystem.
 Alternativt kan det tillades, at el-generatoren befinder sig i samme rum  

 som gasturbinen, dersom kravene i pkt. 4.2.2. opfyldes.
 4.2.9. Turbinens gasarmaturgruppe kan anbringes i et separat rum, der er  

 forsynet med separat ventilationssystem, der opfylder kravene i pkt. 4.2.1.  

 til 4.2.7.
 Pkt. 4.2.6. og pkt. 4.2.7. er i dette tilfælde ikke gældende for  

 turbinekapslingen, såfremt følgende vilkår er opfyldt:
 - rummet skal være gastæt adskilt fra turbinekapslingen.
 - alle mekaniske rørsamlinger under turbinekapslingen er trykløse, når  

 gasarmaturgruppen er afspærret.
 4.2.10. Ventilationskanalerne for turbineindkapslingen skal forsynes med  

 brandspjæld før og efter kapslingen.
 Spjældene skal lukke automatisk ved udløsning af brandslukningsudstyret  

 under kapslingen.
 4.2.11. Af hensyn til brandslukning må forbrændingsluft til turbinen ikke  

 tages fra turbinekapslingen.
5. Gasfremføring 5.1. Dersom stikledningens maksimale driftstryk er højere end det  

 tilladelige driftstryk for gasinstallationen eller for  

 gasturbineinstallationen, skal trykket reduceres ved hjælp af en  

 regulatorstation.
 Regulatorstationen skal opbygges af trykregulatorer og tryksikringer som  

 angivet i GR-B-4. Fedtsmurte haner må ikke anvendes i gasforsyningen til  

 gasturbiner.
 5.2. Dersom stikledningens maksimale driftstryk er højere end 4 bar, skal  

 de i pkt. 5.1. nævnte regulatorstation placeres uden for bygningen.
 5.3. Ved dimensionering af gasforsyningssystemet og udvælgelse af  

 komponenter for regulatorstationen skal det iagttages, at turbinens  

 gasforbrug kan veksle meget hurtigt.
 Det skal således bl.a. sikres, at trykket i gasinstallationen ikke  

 overskrider det maksimalt tilladelige driftstryk under hurtiglukning eller  

 nødstop af turbinen.
5.4. Gasturbineleverandøren skal gøres bekendt med projektet for turbinens  

 gasforsyning.
Han skal skriftligt bekræfte, at den planlagte gasinstallation  

 er egnet for turbinen og dens regulerings- og sikringsudstyr.
 Ved denne vurdering skal han tage hensyn til gaskvalitet, filtreringsgrad,  

 samt variationer i gastrykket, der kan opstå på grund af gasinstallationens  

 dynamik og reaktionstider.
 5.5. Uden for bygningen skal der i stikledningen installeres en manuelt  

 betjent hovedhane og en automatisk nødafspærringsventil af typen »fejl  

 lukke«.
 Hovedhanen skal anbringes som angivet i GR-B-4.
 Dersom nødafspærringsventilen er egnet for manuel betjening og er anbragt  

 som angivet i GR-B-4, kan den separate hovedhane udelades.
 5.6. Mellem den i pkt. 5.5. nævnte nødafspærringsventil og husindføringen  

 skal der installeres en automatisk virkende nødafblæsningsventil, der kan  

 afblæse trykket mellem nødafspærringsventilen og gasturbinen.
 5.7. Dersom der i bygningen installeres flere gasturbiner, skal hver  

 turbine have separat husindføring, nødafspærringsventil og  

 nødafblæsningsventil.
 5.8. Ved tilrettelæggelse af stopprocedurer skal der skelnes mellem  

 planlagt nedlukning, hurtiglukning og nødstop således, at gasfremføringen  

 afbrydes som angivet i tabel 5.8.
Tabel 5.8. Stopprocedurer 5.9. Såfremt opstillingerummet ikke er klassificeret som zone 1 eller zone  

 2, og installationstrykket er højere end 4 bar, skal husindføringen ske over  

 terræn.
 Alternativt kan indføring ske gennem bygningens sokkel, dersom  

 rørledningen på begge sider af soklen er placeret i åben og drænet grav.
 Den isolerende samling for den katodiske beskyttelse skal i begge tilfælde  

 anbringes uden for bygningen.
 Anbringes adskillelsen mindre end 50 cm over terræn, skal den være i  

 vandtæt udførelse.
 5.10. Gasinstallationen skal dimensioneres, udføres og afprøves i  

 overensstemmelse med GR-B-4, dersom det maksimalt tilladelige driftstryk ikke  

 overskrider 16 bar.
 Gasinstallationer for højere tryk dimensioneres, udføres og afprøves i  

 overensstemmelse med en af følgende standarder:
- DS 458 - DIN 2413 - ANSI B31.2, ANSI B31.3 eller anden norm, der kan acepters af Direktoratet for Arbejdstilsynet.
6. Gasarmaturgruppe og flammekontrol 6.1. Turbinens gasarmaturgruppe skal placeres med henblik på at begrænse  

 rørvolumenet mellem armaturgruppen og gasturbinens brændkammermanifold.
 Er opstillingsrummet uklassificeret, skal gasarmaturgruppen placeres inden  

 for turbinekapslingen eller i et separat rum som beskrevet i pkt. 4.2.9.
 6.2. Gasarmaturgruppen skal mindst indeholde følgende komponenter:
- manuel afspærringsventil - signalflange - filter (jfr. 6.4) - 2 gaslukkeventiler (jfr. 6.5) - trykafblæsning og trykovervågningsarrangement (jfr. 6.6) - gasreguleringsventil (jfr. 6.8) - forbindelse til brændkammermanifolden (jfr. 6.9).
 Komponenterne i gasarmaturgruppen skal være dokumenteret egnede til  

 formålet.
 Der skal især tages hensyn til varmepåvirkning og mekanisk  

 svingningspåvirkning, som komponenterne kan blive udsat for.
 Komponenterne i gasarmaturgruppen kan være mekanisk sammenbyggede, men  

 deres funktioner skal være mekanisk uafhængige.
 6.3. Regulering af gastrykket til turbinens tilslutningstryk skal ske  

 inden husindføringen, hvis stikledningens driftstryk er højere end 4 bar.
 6.4. Filtret skal være tilstrækkeligt til at sikre en for armaturgruppen  

 og turbinen nødvendig renhed af gassen.
 Filtret skal være forsynet med et lokalt manometer samt ventil for manuel  

 trykafblæsning.
 Trykafblæsningen skal være fast tilsluttet et udluftningsrør, der føres ud  

 af bygningen.
 Udluftningsrøret må ikke forsynes med andre ventiler.
 Udføres filtret med et væskedræn, skal drænet forsynes såvel med manuel  

 afspærringsventil som med blindflange.
6.5. Gaslukkeventilerne a.
De 2 gaslukkeventiler anbringes i serie.
 Ventilerne skal være i overensstemmelse med DIN 3394, del 2, klasse A  

 eller tilsvarende standard.
b.
Gaslukkeventilerne kobles til styresystemet således, at der opnås  

 følgende funktioner:
- Ventilerne må først åbne, når det under startproceduren er kontrolleret,  

 at * indkapslingen er tilstrækkeligt ventileret, * udstødningssystemet er tilstrækkeligt gennemluftet, * lufttilførslen til brændkamrene er tilstrækkelig til en sikker  

 forbrænding af startgasmængden, * flammesignal ikke afgives i forbindelse med styringssystemets  

 egenkontrol, * tænding er etableret.
 - Ventilerne skal afspærre gasstrømmen:
* under normale nedlukningsprocedurer inden kompressorens omdrejningstal  

 bliver for lavt til at sikre forbrændingen, * ved begyndelsen af enhver hurtiglukning eller nødstop c.
Gaslukkeventilernes tæthed skal kunne afprøves i forbindelse med  

 vedligeholdelse af installationen.
d.
Gaslukkeventilerne skal være forsynet med aktuatorer af typen  

 »fejl-lukke«.
 Gaslukkeventilernes funktion skal kontrolleres med stillingskontakter, der  

 angiver ventilstillingen til styresystemet og til indikatorer i  

 kontrolpulten, og/eller automatisk tæthedskontrol.
 Dersom ventilernes aktuatorer er pneumatisk eller hydraulisk betjente,  

 skal hver aktuator have separat styreledning og pilotventil.
 6.6. Gasvolumenet mellem de 2 gaslukkeventiler skal ved ethvert  

 turbinestop gøres trykfrit ved afblæsning.
 Trykafblæsningen skal ske ved en automatisk virkende ventil, der er koblet  

 til styringen for gaslukkeventilerne.
 Ventilens funktion skal være »fejl-åbne«.
 Udluftningsrøret fra trykafblæsningsventilen skal føres ud af bygningen.
 Udluftningsrøret må ikke forsynes med andre ventiler.
 6.7. Trykket i gastilledningen skal overvåges af en pressostat, der  

 medfører hurtiglukning, dersom trykket under normal drift er uden for de for  

 turbinen sikre grænser.
 6.8. Gasreguleringsventilen skal under turbinens drift kunne sikre hurtig  

 og stabil regulering af gastilførslen i hele turbinens belastningsområde.
 Gasreguleringsventilen skal være forsynet med en forindstilling, der  

 sikrer korrekt gasmængde i tændingsøjeblikket, når gasgennemstrømningen  

 frigives af gaslukkeventilerne.
 Gasmængden skal i hele sikkerhedstiden svare til et lufttal  

 (luftoverskudskoefficient) på mindst 3.
 6.9. Forbindelsen mellem gasarmaturgruppen og brændkammermanifolden kan  

 udføres som en fleksibel forbindelse.
 6.10.  krav til flammeovervågningssystemet og sikkerhedstider er  

 følgende:
a.
Gasturbinen skal være udstyret med et egnet flammeovervågningssystem,  

 som entydigt detekterer og giver styringssystemet signal om flammens  

 tilstedeværelse.
 Flammeovervågningen skal være omfattet af styringssystemets egenkontrol i  

 forbindelse med hvert startforløb.
 Således skal styringssystemet kontrollere, at der ikke afgives  

 flammesignal, når der ikke er flamme til stede.
 Egenkontrollen skal udføres så sent som praktisk muligt inden tænding, og  

 for flammesensorer med udladningsrør skal disse samtidigt afprøves for  

 ældning ved min. 15% overspænding.
b.
Ved flammesvigt under start eller under drift skal styringssystemet  

 udløse hurtiglukning for gasturbinen samt sikkerheds- eller fejludkobling af  

 eventuel efterbrænder.
 Hvis der afgives flammesignal i forbindelse med styringssystemets  

 egenkontrol under start, skal styringssystemet afbryde startforløbet.
c.
Ved kontinuert drift med driftsperioder af længere varighed end 24  

 timer skal flammedetekteringsudstyret være selvovervågende.
 Fejl skal medføre hurtiglukning eller planlagt nedlukning.
d.
Sikkerhedstiden under drift er maks. 1 sek. med tillæg af 1 sek. for  

 selvovervågende flammedetektorer af hensyn til systemets interne kontrol.
e.
Sikkerhedstiden ved start skal være så kort som mulig og højst 20 sek.
7. Brand- og gasdetektering, brandslukning 7.1. Krav til detektorer og slukningsudstyr i opstillingsrummet og øvrige  

 rum i bygningen samt placering af manuelle nødstop fastsættes af  

 brandmyndigheden.
 Systemerne for brand- og gasdetektering samt brandslukning skal godkendes  

 af brandmyndigheden.
 Brandmyndigheden skal endvidere godkende forskrifterne for vedligeholdelse  

 og afprøvning af udstyret.
 Brandmyndigheden kan stille skærpede krav til udstyrets omfang og  

 installation.
 7.2. Gasturbineaggregater, der opstilles under turbineindkapsling, skal  

 overvåges af såvel branddetektorer som gasdetektorer.
 Detektorsystemerne skal være i drift, når gasinstallationen er under  

 gastryk.
 Alarmer fra detektorsystemerne skal indikeres på turbinekapslingen med  

 tydelige alarmlamper.
 Alarmer fra detektorsystemerne skal desuden overføres til et bemandet  

 kontrolrum eller en bemandet vagtcentral, hvorfra betjeningspersonale kan  

 tilkaldes.
 7.3. Brand- og gasdetektorer samt brandslukningsudstyr skal kunne fungere  

 under afbrydelser af strømforsyningen fra det offentlige net.
 7.4. Gasdetektorernes antal og placering skal vælges således, at hele  

 turbineaggregatet er overvåget.
 Antallet af detektorer skal mindst være 2. Hvis turbineaggregatet er  

 anbragt i en kapsling, der er delt i flere rum, skal der installeres mindst 2  

 detektorer i hvert rum.
 Dersom turbineindkapslingen er mekanisk ventileret, skal den ene detektor  

 placeres i afkastet for ventilationsluft fra indkapslingen.
 Detektorernes placering skal vælges således, at signalafgivelsen ikke  

 påvirkes af store lufthastigheder eller varmestråling.
 Gasdetektorerne skal være justeret således, at de udløser alarm ved højst  

 10% LEL.
 Ved højst 25% LEL skal de udløse nødstop.
 Ventilationen af turbinekapslingen må ikke afbrydes under gasalarm.
 Gasdetektorsystemer skal være godkendt af SKAFOR eller have gennemgået  

 anden af SKAFOR eller DGP godkendt afprøvning.
 Detektorerne skal opfylde kravene til klassificering af el-udstyr under  

 turbinekapslingen.
 7.5. Branddetektorer skal være af UV-typen.
 Detektorantallet og detektorplaceringen skal vælges således, at hele  

 turbineaggregatet er overvåget.
 Hvis turbineaggregatet er anbragt i en kapsling, der er delt i flere rum,  

 skal der installeres branddetektorer i hvert rum.
 Signal fra en detektor i systemet skal udløse nødstop.
 Branddetektorsystemet skal være SKAFOR-godkendt og opfylde kravene til  

 klassificering af el-udstyr under turbinekapslingen.
 7.6. Turbineindkapslingen skal være forsynet med fast tilsluttet  

 brandslukningsudstyr efter brandmyndighedens nærmere godkendelse.
 Det er en betingelse for ubemandet drift, at slukningsudstyret udløses  

 automatisk ved branddetektering.
 Automatisk udløsning skal normalt ske ved signal fra en af de installerede  

 detektorer i systemet.
 Dersom der i et rum er installeret to eller flere detektorer, kan det  

 tillades, at brandslukningsudstyret først udløses ved signal fra to  

 detektorer i rummet, såfremt de overvåger samme område.
 Det skal være muligt at udløse brandslukningsudstyret manuelt.
 Den automatiske udløsning af slukningsudstyret skal blokeres, når  

 personale opholder sig inden for turbinekapslingen.
 Det skal ved tydelig skiltning tilkendegives, når slukningsudstyret er  

 blokeret.
Mekanisk ventilerede indkapslinger skal forsynes med brandspjæld, der  

 afbryder ventilationen, inden brandslukningsudstyret udløses.
Som  

 slukningsmiddel kan anvendes inaktive luftarter (eller halon).
 For naturligt ventilerede indkapslinger, hvor ventilationsåbningerne ikke  

 kan lukkes af automatiske brandspjæld, skal der ved dimensionering af  

 slukningsanlægget tages hensyn hertil.
 Ved andre typer indkapslinger kan desuden anvendes inaktive luftarter  

 (eller halon).
 Det skal tydeligt tilkendegives, såvel i kontrolpulten som på  

 indkapslingen, når brandslukningsudstyret er udløst.
8. Udstødssystem og udstødskedler 8.1. Udstødssystemet, inklusive udstødskedler, skal være konstrueret  

 således, at det er egnet til de aktuelle driftsforhold, herunder de  

 forekommende temperaturer og temperaturskift under start, drift og nødstop.
 Ved valg af materialer til udstødssystemet skal der tages hensyn til, at  

 turbinens forbrænding kan ske ved et højt luftoverskud.
 8.2. Skorstensdimensioneringen og emissionsberegninger udføres som  

 beskrevet i Gasreglementets afsnit B-4.
 Beregningerne skal forelægges miljømyndighederne til godkendelse som nævnt  

 i afsnittets pkt. 5.1.4.
 8.3. Under turbinens startprocedure skal udstødningssystemet gennemskylles  

 med mindst 5 luftskifter, inden gaslukkeventilerne må kunne frigøres til  

 åbning.
 Dersom startforløbet afbrydes, inden belastning af turbinen er opnået,  

 skal det sikres, at gennemskylningen gentages inden næste startforsøg.
 Luftskifterne beregnes på grundlag af det geometriske volumen af  

 udstødssystemet mellem aggregatets kraftturbine og skorstenstilslutningen.
 Kan 5 luftskifter ikke opnås på grund af store volumener i  

 udstødssystemet, kan DGP tillade mindre skylleluftmængder.
 En sådan tilladelse vil kræve dokumentation for, at der under  

 startproceduren ikke umiddelbart efter kraftturbinen kan opstå temperaturer,  

 der giver mulighed for antændelse af en gasblanding.
 Denne maksimale temperatur kan f.eks. sikres ved en blokering af  

 gaskontrolventilens åbningsvandring.
 Blokeringen må først ophæves, når udstødningssystemet er tilstrækkeligt  

 gennemluftet med udstødsgas af lav temperatur.
 8.4. Udstødskedler skal betragtes som direkte fyrede kedler.
 De skal opfylde Arbejdstilsynets krav til kedelanlæg.
 8.5. Udstødskedlens sikkerhedsautomatik skal indgå i styringen af  

 brændstoftilførslen til gasturbinen og eventuelle efterbrændere.
 8.6. Lækager fra udstødskedlens vandside må ikke kunne medføre uønsket  

 overtryk i udstødsssystemet.
 Anlægget skal derfor forsynes med et detekteringssystem for vandlækage til  

 udstødssystemet eller trykovervågning af dette.
 Sikringen skal kobles til anlæggets sikkerhedsautomatik således, at  

 anlægget stoppes, inden der opstår en kritisk driftstilstand.
9. Efterbrændere 9.1. Efterbrændere, hvis installationstryk ikke overskrider 4 bar, kan installeres og gasforsynes som beskrevet i Gasreglementets  

 afsnit B-4.
 For efterbrændere med installationstryk højere end 4 bar gælder samme krav  

 til indkapsling, ventilation, klassifikation, gasforsyning, husindføring og  

 automatisk hovedafspærring som for gasturbineinstallationer.
 Efterbrænderens gasrampe skal ligeledes placeres under indkapslingen,  

 dersom installationstrykket er højere end 4 bar.
 9.2. Konstruktion og materialevalg for efterbrænderen skal være  

 dokumenteret egnet for de mekaniske og termiske påvirkninger, der kan  

 forekomme i turbinens udstødssystem.
 9.3. Efterbrænderens konstruktion og instrumentering skal opfylde kravene  

 i Gasreglementets afsnit C-1008 eller tilsvarende anerkendt norm i den  

 udstrækning, disse krav er relevante for konstruktionen.
 Således skal kravene til flammesikring samt gaslukkeventiler og deres  

 tæthedsprøvning opfyldes.
 Såfremt flammesikringen er opbygget af UV-celler, skal det sikres, at der  

 ikke kan detekteres falsk flammesignal fra turbinens brændkamre.
 9.4. Reguleringen af gastilførslen til efterbrænderen skal være koblet til  

 belastningsreguleringen for gasturbinen.
 Det skal herved sikres, at brænderen aldrig tilføres større gasmængde, end  

 svarende til luftoverskudet i turbinens røggas.
 Ved indregulering af gastilførslen skal det sikres, at forbrændingen  

 forløber fuldstændigt, og at kravene i Gasreglementets afsnit B-4, er  

 opfyldt.
 Indreguleringen skal tage hensyn til, at ændringer i turbinens  

 luftoverskud på grund af den roterende masse er forsinkede i forhold til  

 ændringer i den til turbinen tilførte gasmængde.
 9.5. Under turbinestart må gas ikke kunne frigives til efterbrænderen, før  

 en stabil belastningstilstand er nået, og eventuelle spjæld mod  

 hjælpeskorsten eller by-pass for udstødskedlen er lukkede.
 9.6. Ved starten af enhver stopprocedure for gasturbinen skal  

 gastilførslen til efterbrænderen afbrydes.
 9.7. Efterbrændere, der udstyres med et system for tilførsel af frisk  

 forbrændingsluft, skal yderligere opfylde følgende krav:
- under stilstand af efterbrænderen skal det sikres, at  

 forbrændingsprodukter fra turbinen ikke kan trænge tilbage gennem  

 efterbræderens forbrændingssystem, - under stilstand af gasturbinen skal det sikres, at forbrændingsprodukter  

 fra efterbrænderen ikke kan trænge tilbage gennem gasturbinen.
10. Strømforsyning af anlægget 10.1. Dersom funktionen af gasturbinens sikkerhedssystem eller  

 hjælpeudstyr er afhængig af den offentlige strømforsyning eller andet  

 eksternt el-net, skal nødstop af turbinen udløses direkte, dersom denne  

 strømforsyning svigter eller udkobles.
 10.2. Dersom gasturbinen er koblet til en el-generator, der leverer strøm  

 til den offentlige strømforsyning eller andet eksternt el-net, kan driften af  

 turbinen og hjælpeudstyret fortsættes ved egen el-produktion, selv om  

 forbindelsen til det ydre el-net svigter eller udkobles.
 Det skal dog sikres, at turbinens reguleringsudstyr tillader stabil  

 regulering ved den reducerede belastning.
 10.3. Gasturbinens ventilationssystem skal uden afbrydelse kunne fortsætte  

 driften efter nødstop, også selv om det skyldes svigt i den normale  

 strømforsyning.
 Disse systemer skal derfor sikres ved nødstrømforsyning.
 Som grundlag for dimensionering af batteriinstallationen skal de  

 nødvendige effekter og kapaciteter oplyses af leverandøren af  

 gasturbineinstallationen.
 Nødstrømforsyning til ventilationssystemet kan udelades, såfremt det ved  

 beregning kan godtgøres, at en gaslækage under turbineindkapslingen ikke kan  

 frembringe en gaskoncentration højere end 50% LEL i tidsrummet fra  

 strømsvigtet til trykket i gasfremføringen er afblæst.
 Beregningen skal forudse en lækage af en størrelse, der netop kan  

 forekomme udetekteret under turbinens normale ventilationsforhold.
 10.4. Strømforsyningen til brand- og gasdetekteringssystemerne skal være  

 sikret af nødbatterier.
 10.5. Krav til opstillingsrum for nødbatterier, herunder ventilation af  

 sådanne rum, fastsættes af brandmyndigheden efter vurdering af batteritype,  

 kapacitet og ladeeffekt.
11. Styrings- og sikkerhedsautomatik 11.1. Gasturbineinstallationer skal omfatte automatiske systemer for  

 styring og sikkerhedsovervågning af installationen.
 For de automatiske systemer skal der foreligge en beskrivelse af  

 systemernes sikkerhedstekniske idegrundlag og en funktionsspecifikation, som  

 gør rede for systemernes evne til at håndtere kritiske fejl og  

 driftssituationer.
 Beskrivelsen skal bl.a. omfatte:
- for styringsautomatikken: et logikdiagram for styringsfunktionerne  

 vedrørende start- og stoppeprocedurer, - for sikkerhedsautomatikken: et »årsag/virkning'skema.
 De kritiske parametre skal vurderes i forhold til turbinens konstruktion,  

 installation og bemandingsforhold.
 De kritiske parametre skal specificeres af leverandøren(-erne) sammen med  

 en redegørelse for konsekvensen af en kritisk situation.
 Den udløste stopprocedure skal medføre, at anlægget går i en sikker  

 tilstand på en sikker måde.
 Den udløste stopprocedure skal omfatte de i tabel 5.8. nævnte situationer.
 11.3. Sikkerhedsautomatikken skal mindst omfatte overvågning af:
- skylletider for systemet før enhver start, herunder genstart, - flammeovervågningens funktion og sikkerhedstider for såvel gasturbine  

 som efterbrændere, - gasturbinens omløbstal, - kritiske spjældstillinger, - ventilation af turbinekapslingen, - gasdetektering, - branddetektering, - alle øvrige kritiske parametre.
 11.4 Styrings- og sikkerhedsautomatikken skal være konstrueret således, at  

 mulige enkeltfejl i automatikken, evt. i forbindelse med passive fejl  

 (ikke-detekterede fejl), ikke fører til en kritisk situation.
 Der henvises til f.eks DIN-VDE O116 eller tilsvarende.
12. Ikrafttrædelse og overgangsbestemmelser 12.1. Disse forskrifter træder i kraft den 1. september 1991.
 12.2. DGP kan fastsætte fornødne overgangsbestemmelser for anlæg, der  

 efter 1. september 1991 allerede er projekteret og/eller under udførelse.
