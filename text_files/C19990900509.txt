Vedr.: Benyttelse af  

 BF3-ledsagekøretøjer i Danmark Færdselsstyrelsen har modtaget henvendelser fra  

 forskellige vognmænd, der har udtrykt ønske om at få  

 mulighed for at benytte de specielle tyske BF3 ledsagekøretøjer  

 ved specialtransporter i Danmark (se vedlagte bilag).
 Færdselsstyrelsen har ud fra en samlet  

 færdselssikkerhedsmæssig vurdering fundet, at  

 køretøjet er meget velegnet som ledsagekøretøj,  

 og at køretøjet vil kunne højne  

 færdselssikkerheden i forbindelse med de langsomtkørende  

 specialtransporter.
Færdselsstyrelsen vil på den baggrund og efter  

 aftale med Trafikministeriet give vognmænd dispensation fra  

 Detailforskrifter for Køretøjer og tilladelse til indtil videre  

 at benytte de pågældende BF 3 ledsagekøretøjer i  

 Danmark.
Det er en forudsætning, at køretøjet er  

 indrettet i overensstemmelse med de tyske regler, og at der ved kørsel  

 i Danmark udelukkende anvendes lyssignalet advarselstrekant med  

 udråbstegn,  der angiver, at der er "anden fare" forude.  

 Tavlen vil kunne gøre de øvrige trafikanter opmærksomme  

 på, at der er et langsomt kørende køretøj på  

 vejen forude.
 Herudover er det en betingelse, at reflekser og lyssignal  

ikke må være synlige ved anden kørsel, det vil sige  

 når køretøjet benyttes til andet end  

 ledsagekøretøj ved transport af tungt eller omfangsrigt  

 gods.
Hvis bilen udelukkende anvendes til  

 ovennævnte formål, finder Færdselsstyrelsen, at bilen kan  

 anses for hovedsageligt at være indrettet som arbejdsredskab.
I henhold  

 til Færdselslovens § 2, pkt. 13 og 14 kategoriseres motordrevne  

 arbejdsredskaber, der er konstrueret til en hastighed over end 30 km/t, som  

 motorkøretøj.
Et sådant motorkøretøj vil  

 kunne registreres som vare-/lastbil til "særlig anvendelse ".  

 Såfremt bilen tillige ønskes anvendt til godstransport, skal  

 bilen i stedet registreres som vare-/lastbil til godstransport.
 Det kan endvidere oplyses, at Færdselsstyrelsen i  

 samarbejde med Trafikministeriet og Vejdirektoratet vil undersøge,  

 hvorledes de fremtidige regler på området skal udformes, herunder  

 om man i fremtiden eventuelt permanent skal tillade/påbyde anvendelsen  

 af køretøjerne, og i givet fald på hvilke  

 betingelser.
 Såfremt en midlertidig tilladelse ønskes,  

 skal der indsendes nærmere oplysninger om køretøjets  

 fabrikat samt stelnummer, således at Færdselsstyrelsen kan  

 udstede en dispensation.
 Dispensationen skal medbringes til syn hos Statens  

 Bilinspektion, ved alle henvendelser til motorkontoret, samt medbringes under  

 kørslen og på forlangende forevises politiet.
