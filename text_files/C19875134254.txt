(Handelsskoler, tekniske skoler) Det meddeles herved, at der mellem Finansministeriet og  

 Statstjenestemændenes Centralorganisation II er indgået aftale af 4. juni  

 1987 om omklassificering af visse grupper af tjenestemandsstillinger m.v. pr.  

 1. april 1987.
 For erhvervsskoleområdet indeholder aftalen følgende bestemmelser:
 1. Stillinger som handelslærer/handelsoverlærer ved  

 handelsskolerne og faglærer/overlærer ved de tekniske skoler i  

 lønrammeforløbet 13/21/23 omklassificeres til lønrammeforløbet 13/21/24.
 Ved ansættelsen henføres lærerne til lønramme 13. Oprykning til lønramme  

 21 sker, når de pågældende lærere i 2 år har oppebåret slutløn i lønramme 13.
 Efter yderligere 2 års forløb oprykkes lærerne til lønramme 24 med  

 stillingsbetegnelsen handelsoverlærer ved handelsskolerne og overlærer ved de  

 tekniske skoler.
 Lærere, der pr. 1. april 1987 aflønnes i lønramme 23 (skalatrin  

 29,31,33,35) oprykkes fra denne dato til det nærmeste højere skalatrin i  

 lønramme 24. Oprykningen til næste skalatrin i lønramme 24 sker på samme  

 tidspunkt, som ville være tilfældet i det tidligere lønrammeforløb.
 2. Stillinger som handelslærer/handelsoverlærer ved  

 handelsskolerne og lærer/overlærer ved de tekniske skolers eksamensafdelinger  

 i lønrammeforløbet 18/26/28 omklassificeres til lønrammeforløbet 18/26/29.
 Oprykning til lønramme 26 sker, når de pågældende lærere i 2 år har  

 oppebåret slutløn i lønramme 18. Efter yderligere 4 års forløb oprykkes de  

 pågældende lærere til lønramme 29 med stillingsbetegnelsen handelsoverlærer  

 ved handelsskolerne og overlærer ved de tekniske skoler.
 Lærere, der pr. 1. april 1987 aflønnes i lønramme 28 (skalatrin 36, 38,  

 40) oprykkes fra denne dato til det nærmeste højere skalatrin i lønramme 29.  

 Oprykning til næste skalatrin i lønramme 29 sker på samme tidspunkt, som  

 ville være tilfældet i det tidligere lønrammeforløb.
 Til handelsoverlærere ved handelsskolerne, og overlærere ved de tekniske  

 skolers eksamensafdelinger, der følger lønrammeforløbet 18/26/29, og som i 2  

 år har oppebåret slutløn i lønramme 29, ydes et særligt tillæg på kr.  

 8.802,06 i årligt grundbeløb (niveau 1. oktober 1984).
 Til handelsoverlærere/overlærere, der i perioden 1. april 1987 - 31. marts  

 1989 oprykkes til skalatrin 42, ydes det særlige tillæg dog fra det samme  

 tidspunkt, som ville have været tilfældet efter 2 år på slutløn i lønramme  

 28.
 3. Stillinger som studieleder/inspektør ved tekniske  

 skoler i lønramme 31 omklassificeres til lønramme 33.
 Aftalen har virkning fra 1. april 1987.
I øvrigt skal man bemærke, - at de stillinger, som er optaget på de tidligere udsendte frilister  

 fortsat er frilistestillinger, blot med de ændrede klassificeringer, som  

 følger af aftalen.
Det gælder således de ovenfor under pkt. 1 og 2 nævnte  

 stillinger i lønrammeforløbene 13/21/24 og 18/26/29, men indtil videre ikke  

 de under pkt. 3 nævnte stillinger som inspektør i lønramme 33.
- at det særlige tillæg til lærere/overlærere i lønrammeforløbet 13/21/23  

 bibeholdes uændret ved omklassificeringen til lønrammeforløbet 13/21/24, - at der ikke ydes et særligt tillæg til studieledere ved  

 kunsthåndværkerskolerne, - at reglerne i Finansministeriets cirkulære af 18. november 1985 om  

 lønanciennitet m.v. skal følges.
 P.m.v.
 e.b.
A.Jahnsen eksp. sekr.
