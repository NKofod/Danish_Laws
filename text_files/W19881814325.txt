 En tankbilchauffør, der havde tankbilen parkeret ved sin bolig om  

 natten og kørte direkte til/fra kunder, medens han i dagens løb var på  

 arbejdsgiverens bopæl, blev anset berettiget til fradrag efter ligningslovens  

 § 9 C for befordring mellem bopæl og arbejdssted, men fradraget blev anset  

 for at svare til det skattepligtige beløb, der svarede til værdien af fri  

 kørsel i arbejdsgiverens bil.
 Chauffør A klagede for indkomståret 1985 over, at de stedlige  

 skattemyndigheder ikke havde efterkommet hans anmodning om fradrag for  

 befordringsudgifter.
Det var oplyst, at den tankbil, som klageren havde kørt i, stod parkeret  

 på hans privatadresse om natten.
Klageren påbegyndte arbejdsdagen med at køre  

 fra sin bopæl og direkte ud til kunderne med olie, og han kom først i løbet  

 af dagen på arbejdsgiverens depot i X, hvor han fik fyldt tankbilen op og  

 udleveret nye bestillingssedler.
Klageren fortsatte herefter med udkørsel af  

 olie, indtil han ved arbejdstids ophør returnerede med tankbilen til den  

 private bopæl.
Skattemyndighederne havde ved nægtelsen af fradrag for befordringsudgifter  

 henvist til, at klagerens befordring med arbejdsgiverens tankbil foregik til  

 skiftende arbejdssteder og derfor var omfattet af bestemmelserne i  

 ligningslovens § 9 B.
Da han ikke selv havde afholdt udgifterne til denne  

 kørsel, var han ikke berettiget til noget fradrag.
 Klagerens repræsentant påstod over for Landsskatteretten godkendt et  

 befordringsfradrag på 52,01 kr. pr. arbejdsdag, idet klageren i henhold til  

 overenskomsten ikke modtog løn for den halve time, der gik til transport  

 mellem den private bopæl og henholdsvis første/sidste kunde på turen.
Landsskatteretten fandt efter de foreliggende oplysninger, at klageren var  

 berettiget til et fradrag efter ligningslovens § 9 C for kørslen mellem  

 hjemmet og arbejdsgiverens depot, hvor klageren indfandt sig daglig, og som  

 derfor måtte anses for at være hans hovedarbejdssted.
Klageren var imidlertid  

 samtidig skattepligtig af en skønsmæssigt ansat værdi af fri kørsel i  

 arbejdsgiverens tankbil mellem hjemmet og det nævnte hovedarbejdssted.  

 Landsskatteretten fandt, at værdien af den fri kørsel passende kunne  

 fastsættes til det samme beløb som et beregnet § 9 C-fradrag.
Den påklagede  

 ansættelse blev derfor stadfæstet.
 LV 1987, U 1.6.
