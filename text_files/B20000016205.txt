Bekendtgørelse om indførsel af  

 fiskevarer fra Kenya, Malaysia, Mozambique, Norge og Uganda1) I medfør af § 22, og § 43, stk. 2, i lov nr. 351 af 2. juni 1999 om  

 sygdomme og infektioner hos dyr og § 54, stk. 2 og 3, § 61, stk. 1 og 2, samt  

 § 78, stk. 3, i lov nr. 471 af 1. juli 1998 om fødevarer m.m.  

 (fødevareloven) fastsættes:
 § 1. Bekendtgørelsen omfatter  

 indførsel til Danmark samt indførsel til andre EU-lande, Norge  

 og Island via Danmark af fiskevarer med oprindelse i eller afsendt fra Kenya,  

 Malaysia, Mozambique og Uganda, samt modtagelse i Danmark af ikke-renset laks  

 (Salmo salar), havørred og regnbueørred med oprindelse i  

 Norge.
 Stk. 2. Ved fiskevarer forstås produkter, der  

 består af eller indeholder fisk, krebs- eller bløddyr eller  

 bestanddele heraf.
 Stk. 3. Ved et parti forstås en mængde  

 fiskevarer af samme art og forarbejdningsgrad, som er omfattet af samme  

 sundhedscertifikat, hidrører fra samme afsender, transporteres med  

 samme transportmiddel, præsenteres samtidig for veterinærkontrol  

 og er bestemt til samme modtager.
 § 2. Det er forbudt at indføre fiskevarer i  

 enhver form fra følgende virksomhed i Malaysia: Sea Master Trading,  

 Penang, kode nr. 12.
 § 3. Det er forbudt at indføre fiskevarer i  

 enhver form, som er fanget i eller hidrører fra Victoria-søen,  

 og som har oprindelse i eller er afsendt fra Kenya og Uganda.
 § 4. Ved indførsel af partier af fiskevarer  

 med oprindelse i eller afsendt fra Kenya eller Mozambique, skal det  

 ledsagende sundhedscertifikat, jf. bilaget til Kommissionens beslutning nr.  

 95/328/EF, være forsynet med følgende tillægsattestation:  

 »Resultatet af lægetilsynet, jf. kapitel III, punkt II B, i bilaget til  

 direktiv 91/493/EØF, med de personer, der arbejder med eller  

 håndterer ovennævnte fiskevarer eller akvakulturprodukter, har  

 været tilfredsstillende«.
 § 5. Modtagelse ved samhandel af slagtet,  

 ikke-renset laks (Salmo salar), havørred og regnbueørred med  

 oprindelse i Norge må kun ske, såfremt varen er ledsaget af det  

 til enhver tid af EU foreskrevne sundhedscertifikat.
 Stk. 2. Modtagelse ved samhandel af levende laksefisk  

 (Salmonidae) samt rogn og mælke heraf med oprindelse i Norge er ikke  

 tilladt, jf. dog stk. 3.
 Stk. 3. Indførsel af levende laksefisk  

 (Salmonidae) samt rogn og mælke heraf med oprindelse i Norge som  

 vareprøve til videnskabelige formål må kun ske efter  

 forudgående tilladelse fra Fødevaredirektoratet.
 § 6. Overtrædelse af §§ 2-5 straffes med  

 bøde.
Stk. 2. For overtrædelser, som angår  

 fødevarer omfattet af fødevareloven, kan straffen stige til  

 hæfte eller fængsel i indtil 2 år, hvis overtrædelsen  

 er begået forsætligt eller groft uagtsomt, og hvis der ved  

 overtrædelsen er 1)	voldt skade på sundheden eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft  

 den 18. marts 2000.
 Stk. 2. Bekendtgørelse nr. 98 af 8. februar 2000  

 om indførsel af fiskevarer fra Kenya, Malaysia, Mozambique, Norge,  

 Tanzania og Uganda ophæves.
Fødevaredirektoratet, den 9. marts  

 2000 Ole Kopp Christensen /Erik Engelst Petersen 1)   

  Bekendtgørelsen indeholder bestemmelser, der gennemfører  

 Kommissionens beslutning nr. 97/518, EF-Tidende 1997 L 214 s. 55,  

 Kommissionens beslutning nr. 98/418, EF-Tidende 1998 L 190 s. 53,  

 Kommissionens beslutning nr. 1999/253, EF-Tidende 1999 L 98 s. 15, som  

 ændret ved beslutning nr. 2000/127, EF-Tidende 2000 L 36, s. 43, og  

 Kommissionens beslutning nr. 1999/766, EF-Tidende 1999 L 302 s. 23.
