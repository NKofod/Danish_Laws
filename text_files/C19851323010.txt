 Til samtlige til eksport af kødvarer autoriserede virksomheder og  

 dyrlægerne ved disse.
 Ifølge de amerikanske regler (Meat Inspection Regulations 9 CFR 318.7 (b)  

 (2)) skal bacon fremstillet med henblik på eksport til USA undersøges for  

 dannelse af nitrosaminer ved varmebehandling.
I henhold til disse regler skal prøver af bacon udtages på  

 produktionsvirksomheden og undersøges med Thermal Energy Analyzer.
Hvis der  

 med den foreskrevne metode bliver påvist nitrosaminer, skal der udtage  

 yderligere prøver til verifikation ved hjælp af gaskromatografi og  

 massespektrometri.
Virksomheden kan i mellemtiden ændre produktionen, så nitrosaminer ikke  

 forventes at dannes.
Hvis dette bekræftes ved undersøgelse med Thermal Energy  

 Analyzer af 5 partier fremstillet under de nye produktionsbetingelser, vil  

 virksomhedens produktion blive vurderet ud fra disse undersøgelser.
 Hvis nitrosaminindholdet bliver verificeret ved gaskromatografi og  

 massespektrometri, skal hvert parti undersøges, og kun partier uden  

 påviseligt indhold af nitrosaminer kan frigives til eksport til USA som bacon  

 beregnet til stegning.
 Det fremgår ikke af ovennævnte regler, hvor hyppigt prøver skal udtages,  

 men veterinærdirektoratet agter i første omgang at lade 5 prøver undersøge  

 for hver af de virksomheder, som fremstiller bacon til USA, således at man  

 herved skaffer et grundlag for overvejelser/forhandlinger om  

 undersøgelsesfrekvensen på længere sigt.
 Såvidt veterinærdirektoratet er underrettet, kan undersøgelser ved hjælp  

 af Thermal Energy Analyzer for tiden her i landet kun foretages på Statens  

 Levnedsmiddelinstituts Centrallaboratorium, som derfor ifølge aftale vil  

 foretage undersøgelserne tillige med de supplerende undersøgelser, som i  

 henhold til ovenstående måtte være påkrævede.
Prisen pr. undersægelse er for tiden: Thermal Energy Analysis 1.925,00  

 excl. moms Gaschromatografi/Massespektrometri 6.375,00 excl. moms Omkostningerne ved undersøgelserne afholdes af virkomheden.
Med henvisning  

 til ovenstående anmodes de virksomheder, som agter at opretholde/påbegynde  

 fremstilling af bacon til USA, om at meddele den kontrollerende dyrlæge dette  

 og dermed bekræfte, at man er indforstået med at lade produktionen underkaste  

 kontrol som angivet.
 Den kontrollerende dyrlæge skal meddele dette til Veterinærdirektoratets  

 Laboratorium i Ringsted, som vil koordinere prøveudtagning og - indsendelse  

 mellem den kontrollerende dyrlæge og Statens Levnedsmiddelinstitut og i givet  

 fald indkalde de prøver, som måtte være fornødne ved positive fund.
 Regninger for udførte undersøgelser vil blive udsendt fra Statens  

 Levnedsmiddelinstitut direkte til de pågældende virksomheder.
 Analyseresultaterne vil blive meddelt direkte fra Statens  

 Levnedsmiddelinstitut til virksomhederne med kopi til den kontrollerende  

 dyrlæge og til Veterinærdirektoratets Laboratorium, som iværksætter den  

 opfølgning, der måtte være nødvendig.
 P.V.V.
