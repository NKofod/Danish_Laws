Nr LSF 108 Forslag til Lov om ændring af retsplejeloven, lov for Færøerne om  

 udgifterne i strafferetsplejen og lov for Færøerne om rettens pleje  

 (Suppleanter til Den Særlige Klageret, ophævelse af pligten til at betale  

 afsoningsomkostninger på Færøerne og administreret dommerembede på Færøerne  

 m.v.) Fremsat af justitsministeren (Bjørn Westh) den 11. januar 1995 Vedtaget ved tredjebehandling den 23. februar 1995 Lov nr. 143 af 08/03/1995 § 1 I lov om rettens pleje, jf. lovbekendtgørelse nr. 905 af 10. november  

 1992, som ændret senest ved lov nr. 364, lov nr. 366 og lov nr. 369 af 18.  

 maj 1994, foretages følgende ændringer:
 1. § 1 a, stk. 4, affattes således:
»Stk. 4. For hvert af rettens medlemmer beskikker kongen  

 efter tilsvarende regler som for vedkommende medlem en første- og en  

 andensuppleant.
For dommerne og advokaten beskikkes suppleanterne blandt de i  

 medfør af stk. 2 og 3 indstillede.
Suppleanterne tiltræder om nødvendigt  

 retten, således at førstesuppleanten går forud for andensuppleanten.« 2. § 16 a, stk. 1, 3. pkt., affattes således:
»Retterne i Gentofte, Gladsakse, Tåstrup, Hørsholm, Svendborg,  

 Kolding og Skanderborg består af 2 dommere.« 3. § 17, stk. 1, affattes således:
»Der ansættes 2 dommere ved retterne i Glostrup, Helsingør, Hillerød,  

 Frederikssund, Holbæk, Slagelse, Næstved, Haderslev, Sønderborg, Vejle,  

 Fredericia, Silkeborg, Viborg, Frederikshavn og Hjørring.« 4. § 19, stk. 2, 2. pkt., ophæves.
 5. I § 135, stk. 2, 2. pkt., ændres »dommer, der er  

 beskikket i medfør af § 16 a, stk. 3« til: »i medfør af § 16 a,  

 stk. 3, administrerende dommer«.
 6. I § 577, stk. 1, 1. pkt., udgår »af  

 fogedretten«.
§ 2 I lov nr. 187 af 7. juni 1958 for Færøerne om udgifterne i  

 strafferetsplejen ophæves § 5.
§ 3 I lov nr. 92 af 23. februar 1988 for Færøerne om rettens pleje, om ændring  

 af lov om retsafgifter, om ændring af lov om børns retsstilling og om  

 ikrafttrædelse af lov om ydelse af juridisk bistand samt om inkasso- og  

 detektivvirksomheder m.v. foretages følgende ændringer:
 1. I § 1 indsættes efter nr. 5:
» 5 a.
I § 16 a, stk. 1, indsættes efter 2. pkt. som  

 nyt 3. pkt.:
»Retten på Færøerne består af 2 sorenskrivere (dommere).« 5 b. § 16 a, stk. 3, affattes således:
»Stk. 3. Ved de i stk. 1 nævnte retter varetages rettens  

 administration af den dommer, der er udnævnt hertil.
Almindelige regler om  

 forretningernes fordeling mellem afdelingerne fastsættes af den  

 administrerende dommer med Justitsministeriets godkendelse.
Sagernes  

 fordeling mellem dommerne bestemmes af den administrerende dommer efter  

 forhandling med det eller de øvrige medlemmer af retten.« 5 c.
I § 17 a, stk. 2, 4. pkt., § 57, stk. 1, 1. pkt., og  

§ 336 a, stk. 1, 2. pkt., ændres »beskikkede« til:  

 »administrerende«.' 2. I § 1, nr. 14, 15, 16 og 18, ændres  

 »sorenskriveren (dommeren)» til: »den i medfør af § 16 a, stk.  

 3, administrerende sorenskriver (dommer)».
 3. I § 1, nr. 6 og 17, ændres »Sorenskriveren  

 (dommeren)» til: »Den i medfør af § 16 a, stk. 3, administrerende  

 sorenskriver (dommer)».
 4. I § 1 indsættes efter nr. 37:
» 37 a.
I § 135, stk. 2, 2. pkt., ændres »dommer,  

 der er beskikket i medfør af § 16 a, stk. 3« til: »i medfør af § 16  

 a, stk. 3, administrerende dommer«.' § 4 Stk. 1 . Loven træder i kraft den 1. maj 1995.
Stk. 2 . Ved lovens ikrafttræden beskikker kongen yderligere en  

 suppleant (andensuppleant) for hvert af Den Særlige Klagerets medlemmer for  

 tiden, indtil medlemmets beskikkelse ophører.
Beskikkelsen af  

 andensuppleanterne for højesteretsdommeren, landsdommeren, byretsdommeren og  

 advokaten sker efter indstilling til justitsministeren fra henholdsvis  

 Højesteret, landsretterne, Den danske Dommerforening og Advokatrådet, således  

 at der til hver af stillingerne foreslås to personer, blandt hvilke  

 beskikkelsen sker.
Ved senere beskikkelse af nye medlemmer af retten  

 beskikkes suppleanter efter retsplejelovens § 1 a, stk. 4, som affattet ved  

 denne lov.
 Stk. 3. § 2 har virkning for udgifter, der påløber den 1. juni  

 1994 og senere.
Oprindeligt fremsat forslag § 1 I lov om rettens pleje, jf. lovbekendtgørelse nr. 905 af 10. november  

 1992, som ændret senest ved lov nr. 364, lov nr. 366 og lov nr. 369 af 18.  

 maj 1994, foretages følgende ændringer:
 1. § 1 a, stk. 4, affattes således:
»Stk. 4. For hvert af rettens medlemmer beskikker kongen  

 efter tilsvarende regler som for vedkommende medlem en første- og en  

 andensuppleant.
For dommerne og advokaten beskikkes suppleanterne blandt de i  

 medfør af stk. 2 og 3 indstillede.
Suppleanterne tiltræder om nødvendigt  

 retten, således at førstesuppleanten går forud for andensuppleanten.« 2. § 16 a, stk. 1, 3. pkt., affattes således:
»Retterne i Gentofte, Gladsaxe, Tåstrup, Hørsholm, Svendborg, Kolding  

 og Skanderborg består af 2 dommere.« 3. § 17, stk. 1, affattes således:
»Der ansættes 2 dommere ved retterne i Glostrup, Helsingør, Hillerød,  

 Frederikssund, Holbæk, Slagelse, Næstved, Haderslev, Sønderborg, Vejle,  

 Fredericia, Silkeborg, Viborg, Frederikshavn og Hjørring.« 4. § 19, stk. 2, 2. pkt., ophæves.
 5. I § 135, stk. 2, 2. pkt., ændres »dommer, der er  

 beskikket i medfør af § 16 a, stk. 3« til: »i medfør af § 16 a,  

 stk. 3, administrerende dommer«.
 6. I § 577, stk. 1, 1. pkt., udgår: »af  

 fogedretten«.
§ 2 I lov nr. 187 af 7. juni 1958 for Færøerne om udgifterne i  

 strafferetsplejen ophæves § 5.
§ 3 I lov for Færøerne om rettens pleje, jf. lov nr. 92 af 23. februar 1988,  

 foretages følgende ændringer:
 1. I § 1 indsættes efter nr. 5:
» 5 a.
I § 16 a, stk. 1, indsættes efter 2. pkt. som  

 nyt 3. pkt.:
»Retten på Færøerne består af 2 sorenskrivere (dommere).« 5 b. § 16 a, stk. 3, affattes således:
»Stk. 3. Ved de i stk. 1 nævnte retter varetages rettens  

 administration af den dommer, der er udnævnt hertil.
Almindelige regler om  

 forretningernes fordeling mellem afdelingerne fastsættes af den  

 administrerende dommer med Justitsministeriets godkendelse.
Sagernes  

 fordeling mellem dommerne bestemmes af den administrerende dommer efter  

 forhandling med det eller de øvrige medlemmer af retten.« 5 c.
I § 17 a, stk. 2, 4. pkt., § 57, stk. 1, 1. pkt., og  

§ 336 a, stk. 1, 2. pkt., ændres »beskikkede« til:  

 »administrerende«.
 2. I § 1, nr. 14, 15, 16 og 18, ændres  

 »sorenskriveren (dommeren)» til: »den i medfør af § 16 a, stk.  

 3, administrerende sorenskriver (dommer)».
 3. I § 1, nr. 6 og 17, ændres »Sorenskriveren  

 (dommeren)» til: »Den i medfør af § 16 a, stk. 3, administrerende  

 sorenskriver (dommer)».
 4. I § 1 indsættes efter nr. 37:
» 37 a.
I § 135, stk. 2, 2. pkt., ændres »dommer,  

 der er beskikket i medfør af § 16 a, stk. 3« til: »i medfør af § 16  

 a, stk. 3, administrerende dommer«.' § 4 Stk. 1 . Loven træder i kraft den 1. maj 1995.
Stk. 2 . Ved lovens ikrafttræden beskikker kongen yderligere en  

 suppleant (andensuppleant) for hvert af Den særlige Klagerets medlemmer for  

 tiden, indtil medlemmets beskikkelse ophører.
Beskikkelsen af  

 andensuppleanterne for højesteretsdommeren, landsdommeren, byretsdommeren og  

 advokaten sker efter indstilling til justitsministeren fra henholdsvis  

 Højesteret, landsretterne, Den danske Dommerforening og Advokatrådet, således  

 at der til hver af stillingerne foreslås to personer, blandt hvilke  

 beskikkelsen sker.
Ved senere beskikkelse af nye medlemmer af retten  

 beskikkes suppleanter efter retsplejelovens § 1 a, stk. 4, som affattet ved  

 denne lov.
 Stk. 3. § 2 har virkning for udgifter, der påløber den 1. juni  

 1994 og senere.
Bemærkninger til lovforslaget Almindelige bemærkninger 1. Indledning Lovforslaget vedrører en række mindre ændringer i den danske og færøske  

 retsplejelovgivning.
 Lovforslagets formål er også for Færøernes vedkommende at ophæve  

 strafafsoneres pligt til at betale afsoningsomkostninger.
 Det foreslås endvidere at tilpasse den færøske retsplejelov, således at  

 retten på Færøerne kan virke med to sorenskrivere (dommere), hvoraf den ene  

 bliver administrerende.
 Desuden foreslås det, at der udnævnes yderligere en suppleant for hver af  

 dommerne i Den særlige Klageret.
 Herudover tilsigter lovforslaget en ophævelse af dommeres pligt til ved de  

 ordentlige retsmøder på ethvert tingsted i kredsen at modtage og udlevere  

 tinglysningsdokumenter og en præcisering af retstilstanden vedrørende  

 annoncering af anden tvangsauktion over fast ejendom.
 Endelig foreslås retsplejeloven ændret, så det fremgår, at der er sket en  

 sammenlægning af civil- og kriminalretten i Gentofte, således at der nu i  

 denne retskreds er en byret med to dommere, hvoraf den ene er  

 administrerende.
2. Afsoningsomkostninger på Færøerne 2.1. Gældende ret 2.1.1. Efter § 5 i lov nr. 187 af 7. juni 1958 henregnes de udgifter, der  

 medgår til underhold, forplejning og hjemsendelse af personer, der udstår  

 straf af hæfte eller fængsel, til sagsomkostningerne i straffesagen  

 (afsoningsomkostninger). Bestemmelsen indebærer, at der i de tilfælde, hvor  

 det ved dommen i straffesagen er blevet pålagt den domfældte at betale  

 sagsomkostningerne, af politiet vil blive truffet foranstaltning med henblik  

 på inddrivelse af de pågældende sagsomkostninger.
2.1.2. En lignende bestemmelse fandtes tidligere i § 7, 1. pkt., i  

 lov om udgifterne i strafferetsplejen, jf. lovbekendtgørelse nr. 744 af 6.  

 november 1986. Denne ordning blev imidlertid ophævet ved § 2 i lov nr. 367 af  

 18. maj 1994 om ændring af straffeloven og lov om udgifterne i  

 strafferetsplejen.
Om baggrunden herfor henvises til lovforslagets  

 bemærkninger, jf.
Folketingstidende 1993/94, tillæg A, sp. 6335 ff, hvor det  

 bl.a. hedder, at kravet om betaling af afsoningsomkostninger på uheldig måde  

 kan modvirke resocialiseringsbestræbelserne i forbindelse med løsladelse af  

 strafafsonere, ligesom ordningen indebærer visse principielle problemer  

 vedrørende en ligeartet behandling af afsonere.
 2.1.3. Der består således fortsat efter den særlige lov for  

 Færøerne om udgifterne i strafferetsplejen en pligt for strafafsonere til at  

 betale afsoningsomkostninger svarende til den pligt, der tidligere bestod  

 efter § 7, 1. pkt., i lov om udgifterne i strafferetsplejen, jf.  

 lovbekendtgørelse nr. 744 af 6. november 1986.
2.2. Justitsministeriets overvejelser 2.2.1. Justitsministeriet finder, at der med hensyn til pligten til at  

 betale afsoningsomkostninger bør gælde den samme ordning for Færøerne som for  

 den øvrige del af riget.
At der gælder en særlig lov for Færøerne om  

 udgifterne i strafferetsplejen, har således en særlig historisk baggrund.
 Dertil kommer, at det, som det fremgår af lovforslagets pkt. 5, i praksis  

 kun er muligt at inddrive en mindre del af de påløbne afsoningsomkostninger.
2.2.2. Om Grønland bemærkes i den forbindelse, at der ikke er  

 fastsat en tilsvarende ordning vedrørende udgifterne i strafferetsplejen,  

 herunder om pligt til at betale afsoningsomkostninger.
Det skal herved tages  

 i betragtning, at strafarterne »hæfte« og »fængsel« ikke  

 findes i den grønlandske kriminallovs særlige sanktionssystem.
Derimod gælder  

 efter den grønlandske kriminallovs § 103, stk. 1, 5. pkt., at beløb til  

 dækning af udgifterne ved den dømtes ophold og forplejning som led i  

 anstaltsanbringelse kan fradrages i arbejdsvederlaget.
Der opkræves med  

 hjemmel i denne bestemmelse i kriminalloven opholdsomkostninger hos  

 anstaltsafsonere, der enten ved arbejde i anstalten oppebærer  

 overenskomstmæssig løn eller ved arbejde uden for anstalten oppebærer en  

 tilsvarende løn, idet der frætrækkes et beløb svarende til 30% af lønnen til  

 dækning af opholdsomkostningerne.
Der udbetales et beløb svarende til 15% af  

 lønnen i lommepenge.
Indsatte, der er beskæftigede med rengøringsarbejde og  

 andet forefaldende arbejde, aflønnes alene med 10% af den overenskomstmæssige  

 løn.
Disse indsatte og indsatte, der ikke er i beskæftigelse, betaler ikke  

 opholdsomkostninger.
Endvidere følger det af den grønlandske retsplejelovs 5.  

 kapitel, § 46, at omkostningerne ved en kriminalsags behandling og  

 fuldbyrdelse som udgangspunkt afholdes af statskassen.
Findes tiltalte  

 skyldig, kan det dog, når særlige omstændigheder taler derfor, ved dom  

 pålægges ham helt eller delvis at erstatte det offentlige nødvendige  

 omkostninger.
Politimesteren på Grønland har oplyst, at bestemmelsen i § 46  

 ikke i dag har nogen praktisk betydning.
 Justitsministeriet finder det rigtigst, at spørgsmålet om en eventuel  

 ændring af de nævnte regler vurderes nærmere i Den Grønlandske  

 Retsvæsenskommission.
 2.2.3. Justitsministeriet finder, at den foreslåede lovændring bør  

 udstrækkes til også at omfatte afsoningsomkostninger, der er påløbet i tiden  

 fra og med den 1. juni 1994, hvor loven om ophævelse af pligten til at betale  

 afsoningsomkostninger i medfør af § 7, 1. pkt., i loven om udgifterne i  

 strafferetsplejen trådte i kraft, jf. lov nr. 367 af 18. maj 1994, § 3, stk.  

 1. En sådan overgangsordning indebærer, at ophævelse af pligten til at betale  

 afsoningsomkostninger for så vidt angår Færøerne har virkning fra samme  

 tidspunkt som efter loven af 18. maj 1994.
Lovforslagets overgangsbestemmelse foreslås herefter udformet således, at  

 loven har virkning for afsoningsudgifter, der påløber den 1. juni 1994 og  

 senere.
I det omfang, der er betalt afsoningsomkostninger påløbet efter den  

 31. maj 1994, vil der ske tilbagebetaling.
3. Retten på Færøerne I forbindelse med vedtagelsen af finansloven for 1994 blev der meddelt  

 bevilling til yderligere en dommerstilling ved retten på Færøerne.
 Den yderligere dommerstilling er nu blevet besat ved konstitution.
 Ved lovforslaget foreslås derfor de tilpasninger i den færøske  

 retsplejelov gennemført, som er fornødne i forbindelse med dommerembedets  

 overgang til et to-dommerembede med en administrerende dommer (sorenskriver).
 Justitsministeriet har fundet det rigtigst, at man i den forbindelse  

 opretholder den traditionelle titel »sorenskriver« for dommere på  

 Færøerne.
 Såfremt lovforslaget vedtages, vil der blive opslået og besat en stilling  

 som dommer (sorenskriver) og en stilling som administrerende dommer  

 (sorenskriver) på Færøerne.
4. Suppleanter til Den særlige Klageret Den særlige Klageret behandler og påkender begæringer om genoptagelse af  

 en straffesag og sager om disciplinær forfølgning mod dommere og andre  

 domstolsjurister samt visse sager vedrørende forsvarerbeskikkelse.
Retten har 5 medlemmer.
Tre af medlemmerne, som skal være henholdsvis en  

 højesteretsdommer, en landsdommer og en byretsdommer, medvirker i alle sager.  

 I sager om genoptagelse af straffesager og om forsvarerbeskikkelser tiltrædes  

 retten af et medlem, der skal være i virksomhed som advokat, og et medlem,  

 der skal være universitetslærer i retsvidenskab eller en anden jurist med  

 særlig videnskabelig uddannelse.
Beskikkelsen af de tre dommermedlemmer sker efter indstilling fra  

 henholdsvis Højesteret, landsretterne og Den danske Dommerforening.
Advokaten  

 beskikkes efter indstilling fra Advokatrådet.
 Beskikkelsen sker for 10 år uden mulighed for genbeskikkelse.
For hvert medlem beskikkes en suppleant.
For de medlemmer, der er  

 beskikket efter indstilling, beskikkes suppleanten blandt de indstillede.
Klageretten har henledt Justitsministeriets opmærksomhed på, at det af  

 praktiske grunde vil være hensigtsmæssigt, at der skabes hjemmel til at  

 beskikke mere end en suppleant for hvert medlem.
Det forekommer således af og  

 til, at såvel et medlem som suppleanten er forhindret i at deltage i  

 behandlingen af en sag.
 På denne baggrund foreslår Justitisministeriet, at der for fremtiden  

 udnævnes en første- og en andensuppleant for hvert medlem af klageretten,  

 således at førstesuppleanten går forud for andensuppleanten, såfremt det er  

 nødvendigt at supplere retten.
Det foreslås endvidere, at der allerede fra lovens ikrafttræden skal  

 beskikkes andensuppleanter for de nu beskikkede medlemmer.
Beskikkelse af  

 andensuppleanter skal således efter forslaget ikke afvente beskikkelse af nye  

 medlemmer af Den særlige Klageret.
5. Udlevering og modtagelse af tinglysningsdokumenter Efter retsplejelovens § 19, stk. 2, 2. pkt, er dommeren pligtig ved de  

 ordentlige retsmøder på ethvert tingsted i kredsen at modtage dokumenter, som  

 indleveres til lysning eller aflysning, samt efter forudbegæring at udlevere  

 lyste og aflyste dokumenter.
 Bestemmelsen indebærer, at dommeren eller et andet medlem af rettens  

 personale, selv om man ikke har et andet ærinde på f.eks. et bitingsted på  

 det tidspunkt, der er fastsat for rettens ordentlige retsmøder, skal møde op  

 på bitingstedet og afvente, om der indleveres dokumenter til tinglysning.
 Justitsministeriet finder, at denne forpligtelse er unødigt bureaukratisk,  

 og at det med de moderne samfærdsels- og kommunikationsmidler vil være  

 naturligt at henvise borgerne til dels at give møde på tinglysningskontorerne  

 i disses almindelige åbningstid, dels at benytte sig af f.eks. postvæsenet,  

 når dokumenter skal til og fra tinglysning.
 Det foreslås derfor, at dommerens pligt til at modtage og udlevere  

 tinglysningsdokumenter efter retsplejelovens § 19, stk. 2, ophæves.
6. Bekendtgørelse af anden tvangsauktion over fast ejendom Ved lov nr. 941 af 27. december 1991 om ændring af retsplejeloven  

 (tvangsauktioner) blev retsplejelovens § 566 ændret således, at  

 bekendtgørelse af tvangsauktion over fast ejendom påhviler rekvirenten eller,  

 hvis en sagkyndig er antaget, den sagkyndige.
Før lovændringen påhvilede  

 dette fogedretten.
Ved Østre landsrets 7. afdelings kendelse af 11. maj 1994, der er gengivet  

 i Ugeskrift for Retsvæsen 1994, s. 724, er det fastslået, at det også ved  

 anden auktion over fast ejendom er rekvirenten eller, hvis en sagkyndig er  

 antaget, den sagkyndige, der bekendtgør tvangsauktionen.
Dette gælder, selv  

 om det efter ordlyden af retsplejelovens § 577 er fogedretten, der bekendtgør  

 auktionen.
 Justitsministeriet foreslår på denne baggrund, at retstilstanden  

 præciseres, således at det kommer til at fremgå udtrykkeligt at  

 retsplejeloven, at bekendtgørelse af en tvangsauktion over fast ejendom  

 påhviler den samme personkreds, uanset om der er tale om første eller anden  

 auktion.
7. Lovforslagets økonomiske og administrative konsekvenser Politimesteren på Færøerne har oplyst, at der i årene 1991, 1992 og 1993  

 blev opkrævet afsoningsomkostninger på henholdsvis 477.900 kr., 369.800 kr.  

 og 391.000 kr.
Af de opkrævede beløb er henholdsvis 106.400 kr., 75.400 kr.  

 og 139.800 kr. blevet indbetalt.
 Det kan på den baggrund skønnes, at forslaget om ophævelse af pligten til  

 at betale afsoningsomkostninger vil indebære en nedgang i indtægterne på  

 kontoen vedrørende strafferetsplejen på ca. 0,1 mio. kr. årligt.
 Lovforslaget har ikke i øvrigt økonomiske eller administrative  

 konsekvenser for det offentlige af betydning.
8. Hørte myndigheder Forslagene om ophævelse af pligten til at betale afsoningsomkostninger og  

 om indførelse af en administrationsordning ved retten på Færøerne er tiltrådt  

 af Færøernes hjemmestyre.
 Forslaget om ophævelse af pligten til at betale afsoningsomkostninger på  

 Færøerne har været sendt til høring hos henholdsvis Sorenskriveren og  

 Politimesteren på Færøerne samt Den danske Dommerforening.
 Endvidere har forslaget om indførelse af en administrationsordning på  

 Færøerne har været sendt til høring hos Sorenskriveren på Færøerne,  

 Præsidenten for Østre Landsret og Den danske Dommerforening.
 Endelig har forslaget om suppleanter til Den særlige Klageret har været  

 sendt til høring hos Den særlige Klageret og Den danske Dommerforening.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser sammenholdt med  

 de gældende regler.
Til § 1 Til nr. 1 Ved bestemmelsen skabes der hjemmel til beskikkelse af andensuppleanter  

 for medlemmerne af Den særlige Klageret.
 Der henvises til de almindelige bemærkninger pkt. 4.
Til nr. 2 og 3 Civilretten og kriminalretten i Gentofte er i medfør af retsplejelovens §  

 17, stk. 3, blevet sammenlagt til retten i Gentofte med virkning fra den 1.  

 september 1994 samtidig med, at den ene af dommerne er udnævnt til  

 administrerende dommer.
 Det foreslås derfor i nr. 2, at retten i Gentofte medtages i opregningen i  

 § 16 a, stk. 1, af byretter med to dommere og en administrationsordning.
 Forslaget i nr. 3 er alene en konsekvensrettelse, idet Gentofte udgår i  

 opregningen i § 17, stk. 1.
Til nr. 4 Ved ændringen ophæves dommerens pligt efter retsplejelovens § 19, stk. 2,  

 2. pkt., til ved de ordentlige retsmøder på ethvert tingsted i retskredsen at  

 modtage dokumenter, som indleveres til tinglysning eller aflysning, samt  

 efter forudbegæring at udlevere lyste og aflyste dokumenter.
 Der henvises til de almindelige bemærkninger pkt. 5.
Til nr. 5 Ændringen har alene til formål at bringe bestemmelsens ordlyd i  

 overensstemmelse med lignende bestemmelser i retsplejeloven om den  

 administrerende dommers opgaver, jf. f.eks. retsplejelovens § 57, stk. 1, 1.  

 pkt., og § 88, stk. 1, 2. pkt.
Til nr. 6 Forslaget indebærer en præcisering af retstilstanden, således at kommer  

 til at fremgå klart af retsplejelovens § 577 sammenholdt med § 566, at  

 pligten til at bekendtgøre første og anden auktion over fast ejendom påhviler  

 den samme personkreds.
 Der henvises til de almindelige bemærkninger, pkt. 6.
Til § 2 Ved bestemmelsen ophæves § 5 i lov for Færøerne om udgifterne i  

 strafferetsplejen.
 Der henvises til de almindelige bemærkninger, pkt. 2.
Til § 3 Bestemmelsen indeholder de ændringer i den færøske retsplejelov, der er  

 nødvendige for, at retten på Færøerne kan overgå til at være et  

 to-dommerembede med administrationsordning.
 Der henvises til de almindelige bemærkninger pkt. 3.
Til § 4 Bestemmelsen indeholder ikrafttrædelses- og overgangsbestemmelser.
 § 4, stk. 2, indeholder en bestemmelse, hvorefter der allerede ved lovens  

 ikrafttræden skal beskikkes andensuppleanter for Klagerettens medlemmer,  

 således at dette ikke skal afvente ny beskikkelse af medlemmer af retten.
§ 4, stk. 3, indebærer, at lovændringen har virkning fra samme tidspunkt,  

 hvor pligten til at betale afsoningsomkostninger i medfør af § 7, 1. pkt., i  

 loven om udgifterne i strafferetsplejen blev ophævet, jf. lov nr. 367 af 18.  

 maj 1994, § 3, stk. 1. Afsoningsomkostninger, der påløber i tiden den 1. juni  

 1994 og senere, vil således ikke blive søgt inddrevet hos de domfældte.
I det  

 omfang, der er betalt afsoningsomkostninger påløbet efter den 31. maj 1994,  

 vil der ske tilbagebetaling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget Ad § 1 (Retsplejeloven) 1. § 1 a, stk. 4, affattes således:
» Stk. 4. For hvert af rettens medlemmer beskikker kongen  

 efter tilsvarende regler som for vedkommende medlem en første- og en  

 andensuppleant.
For dommerne og advokaten beskikkes suppleanterne blandt de i  

 medfør af stk. 2 og 3 indstillede.
Suppleanterne tiltræder om nødvendigt  

 retten, således at førstesuppleanten går forud for andensuppleanten.« § 1 a. . . .
 Stk. 2 . . .
 Stk. 3 . . .
Stk. 4. For hvert af rettens medlemmer beskikker kongen efter tilsvarende  

 regler som for vedkommende medlem en suppleant, der i fornødent fald  

 tiltræder retten.
For dommerne og advokaten beskikkes suppleanterne blandt de  

 i medfør af stk. 2 og 3 indstillede.
 Stk. 5. . . .
 Stk. 6. . . .
 Stk. 7. . . .
 Stk. 8. . . .
 2. § 16 a, stk. 1, 3. pkt., affattes således:
»Retterne i Gentofte, Gladsaxe, Tåstrup, Hørsholm, Svendborg, Kolding  

 og Skanderborg består af 2 dommere.« § 16 a.
Retten i Randers består af 4 dommere.
Retten på  

 Frederiksberg samt retterne i Lyngby, Ballerup, Esbjerg, Horsens og Herning  

 består af 3 dommere.
Retterne i Gladsaxe, Tåstrup, Hørsholm, Svendborg,  

 Kolding og Skanderborg består af 2 dommere.
 Stk. 2. . . .
 Stk. 3. . . .
 3. § 17, stk. 1, affattes således:
»Der ansættes 2 dommere ved retterne i Glostrup, Helsingør, Hillerød,  

 Frederikssund, Holbæk, Slagelse, Næstved, Haderslev, Sønderborg, Vejle,  

 Fredericia, Silkeborg, Viborg, Frederikshavn og Hjørring.« § 17. Der ansættes 2 dommere ved retterne i Gentofte, Glostrup,  

 Helsingør, Hillerød, Frederikssund, Holbæk, Slagelse, Næstved, Haderslev,  

 Sønderborg, Vejle, Fredericia, Silkeborg, Viborg, Frederikshavn og Hjørring.
 Stk. .2 . . .
 Stk. 3. . . .
 Stk. 4. . . .
 4. § 19, stk. 2, 2. pkt., ophæves.
 § 19. . . .
Stk. 2 . Tildeles der en retskreds flere tingsteder, fastsætter  

 justitsministeren de dele af kredsen, som med hensyn til rettens ordentlige  

 møder skal henhøre til ethvert af disse.
Dommeren er pligtig ved de  

 ordentlige retsmøder på ethvert tingsted i kredsen at modtage dokumenter, som  

 indleveres til lysning eller aflysning, samt efter forudbegæring at udlevere  

 lyste og aflyste dokumenter.
 Stk. 3 . . .
 Stk. 4 . . .
 Stk. 5 . . .
 5. I § 135, stk. 2, 2. pkt., ændres »dommer, der er  

 beskikket i medfør af § 16 a, stk. 3« til: »i medfør af § 16 a,  

 stk. 3, administrerende dommer«.
 § 135. . . .
Stk. 2 . Autorisation meddeles af dommeren i den byretskreds, hvor  

 vedkommende advokat har kontor.
I de områder, der er henlagt til de i § 15 og  

 § 16 a nævnte retter, meddeles autorisationen dog af rettens præsident eller  

 den dommer, der er beskikket i medfør af § 16 a, stk. 3. Bestemmelsen i § 121  

 gælder tilsvarende.
 6. I § 577, stk. 1, 1. pkt., udgår: »af  

 fogedretten«.
§ 577. Skal ny auktion afholdes, bekendtgøres den af fogedretten  

 efter reglerne i § 566 med angivelse af auktionens art.
Er tidspunktet for  

 auktionen ikke blevet fastsat på første auktionsmøde, eller skyldes auktionen  

 auktionskøberens misligholdelse af auktionsvilkårene, skal der desuden ske  

 indkaldelse efter reglerne i § 564.
 Stk. 2. . .
Ad § 2 (Lov for Færøerne om udgifterne i strafferetsplejen) § 5 ophæves.
 § 5. De udgifter, der medgår til underhold, forplejning og  

 hjemsendelse af personer, der udstår straf af hæfte eller fængsel, herunder  

 ungdomsfængsel og psykopatfængsel (straffelovens § 17), samt personer, der  

 hensidder i arbejdshus eller sikkerhedsforvaring (straffelovens § 67),  

 henregnes til sagsomkostninger.
Ad § 3 (Lov for Færøerne om rettens pleje) 1. I § 1 indsættes efter nr. 5:
» 5 a.
I § 16 a, stk. 1, indsættes efter 2. pkt. som nyt 3.  

 pkt.:
»Retten på Færøerne består af 2 sorenskrivere (dommere).« 5 b. § 16 a, stk. 3, affattes således:
»Stk. 3. Ved de i stk. 1 nævnte retter varetages rettens  

 administration af den dommer, der er udnævnt hertil.
Almindelige regler om  

 forretningernes fordeling mellem afdelingerne fastsættes af den  

 administrerende dommer med Justitsministeriets godkendelse.
Sagernes  

 fordeling mellem dommerne bestemmes af den administrerende dommer efter  

 forhandling med det eller de øvrige medlemmer af retten.« § 16 a.
Retten i Randers består af 4 dommere.
Retten på  

 Frederiksberg samt retterne i Lyngby, Ballerup, Esbjerg, Horsens og Herning  

 består af 3 dommere.
 Stk. 2. . .
Stk. 3 . Ved hver af de i stk. 1 nævnte retter beskikker justitsministeren  

 en af dommerne til at varetage rettens administration.
Almindelige regler om  

 forretningernes fordeling mellem afdelingerne fastsættes af den beskikkede  

 dommer med justitsministerens billigelse.
Sagernes fordeling mellem dommerne  

 bestemmes af den beskikkede dommer efter forhandling med rettens øvrige  

 medlemmer.
5 c.
I § 17 a, stk. 2, 4. pkt., § 57, stk. 1, 1. pkt. , og  

§ 336 a, stk. 1, 2. pkt., ændres »beskikkede« til:  

 »administrerende«.
 § 17 a. . . .
Stk. 2 . Ved byretterne og ved sø- og handelsretten i København  

 kan der meddeles andre personer bemyndigelse til at udføre foged-, skifte-,  

 notarial- og tinglysningsforretninger samt faderskabssager, såfremt der ikke  

 skal træffes afgørelse i tvistigheder.
Personer, der er bemyndiget til at  

 udføre fogedforretninger, kan dog efter dommerens nærmere bestemmelse træffe  

 afgørelser efter § 490, § 494, stk. 2 og 3, og § 525. For så vidt angår sø-  

 og handelsretten i København, Københavns byret og retterne i Århus, Odense og  

 Aalborg, meddeles bemyndigelsen af rettens præsident.
For så vidt angår de i  

 § 16 a, stk. 1, nævnte retter, meddeles bemyndigelsen af den beskikkede  

 dommer.
Ved de øvrige retter meddeles bemyndigelsen af dommeren.
 Stk. 3. . .
 § 57. I hver retskreds samt ved landsretterne og sø- og  

 handelsretten i København beskikkes det fornødne antal stævningsmænd af  

 vedkommende præsident eller dommer og for så vidt angår de i § 16 a, stk. 1,  

 nævnte retter af den i medfør af § 16 a, stk. 3, beskikkede dommer.  

 Fortegnelse over de beskikkede stævningsmænd opslås på tingsstederne samt  

 henholdsvis i landsretternes, sø- og handelsrettens og Københavns byrets  

 lokaler.
 Stk. 2. . .
 Stk. 3. . .
 Stk. 4. . .
§ 336 a.
Beskikkelse af advokat meddeles ved byretterne bortset  

 fra de i § 15 og § 16 a nævnte retter af dommeren.
Ved de i § 16 a nævnte  

 retter meddeles beskikkelsen af den i medfør af § 16 a, stk. 3, beskikkede  

 dommer.
Ved de øvrige retter, herunder de i § 15 nævnte retter, meddeles  

 beskikkelsen af rettens præsident.
 Stk. 2. . .
 2. I § 1, nr. 14, 15, 16 og 18, ændres  

 »sorenskriveren (dommeren)» til: »den i medfør af § 16 a, stk.  

 3, administrerende sorenskriver (dommer)».
 § 1, nr. 14. I § 73 ændres »landsrettens præsident« til:  

 »sorenskriveren (dommeren)».
 § 73. I tilfælde af forsømmelse med grundlistens udarbejdelse kan  

 landsrettens præsident under anvendelse af tvangsbøder pålægge  

 grundlisteudvalget at træffe de foreskrevne foranstaltninger.
 § 1, nr. 15. § 74 affattes således:
» § 74. Efter modtagelsen af grundlisterne affatter  

 sorenskriveren (dommeren) nævningelisten.
Listen dannes ved lodtrækning  

 blandt de personer, der er optaget på grundlisterne.« § 1, nr. 16. I § 75 ændres »nævninge- og  

 domsmandslisterne« til: »nævningelisten«.
Endvidere ændres  

 »landsrettens præsident« til: »sorenskriveren  

 (dommeren)».
 § 75. De på nævninge- og domsmandslisterne optagne personer  

 underrettes om udtagelsen ved en skriftlig meddelelse, der skal indeholde  

 opfordring til de pågældende om at rette henvendelse til landsrettens  

 præsident, såfremt de anser sig udtaget med urette eller ønsker at fremsætte  

 begæring om fritagelse efter § 71.
§ 1, nr. 18. I § 77 ændres »landsrettens  

 præsident« til: »sorenskriveren (dommeren)».
Endvidere ændres  

 »nævninge- og domsmandslisternes« til: »nævningelistens«.
 § 77. Bliver landsrettens præsident efter nævninge- og  

 domsmandslisternes udarbejdelse opmærksom på grunde, som udelukker nogen af  

 de på listerne opførte personer fra nævninge- og domsmandshvervet, eller  

 tager han en begæring om fritagelse efter § 71 til følge, foretager han  

 fornøden berigtigelse af listerne.
 3. I § 1, nr. 6 og 17, ændres »Sorenskriveren  

 (dommeren)» til: »Den i medfør af § 16 a, stk. 3, administerende  

 sorenskriver (dommer)».
 § 1, nr. 6. I § 17 a indsættes som stk. 3:
»Stk. 3. Sorenskriveren (dommeren) kan meddele sysselmændene  

 og disses stedfortrædere samt de hos sysselmændene beskæftigede  

 kontorfunktionærer bemyndigelse, jf. stk. 2, til at udføre skifte-, notarial-  

 og fogedforretninger, herunder forrette auktioner over løsøre, dog ikke  

 registrerede skibe og luftfartøjer.
Det har sit forblivende ved  

 sysselmændenes virksomhed med salg ved auktion af småvrag og hittefæ, af  

 inddrevet løst gods, vrag eller vragstykker, jf. strandingslov for Færøerne  

 af 24. marts 1989 § 10, og af grind.
Endvidere kan sysselmanden, jf. punkt 1  

 i anordning nr. 204 af 4. november 1892, i visse tilfælde træde i den  

 ordinære dommers sted som formand for søretten ved afgivelse af  

 søforklaringer, jf. kap. 19 a.« § 1, nr. 17. I § 76, 1. pkt., ændres »Landsrettens  

 præsident« til: »Sorenskriveren (dommeren)».
Endvidere ændres  

 »nævninge- og domsmandslisterne« til: »nævningelisten«.
§ 76. Landsrettens præsident afgør, om de til nævninge- og  

 domsmandslisterne udtagne opfylder betingelserne efter §§ 69 og 70 for at  

 kunne være nævning eller domsmand, og om fremsatte begæringer om fritagelse  

 efter § 71 skal imødekommes.
De trufne afgørelser kan ikke påklages.
 4. I § 1 indsættes efter nr. 37:
» 37 a.
I § 135, stk. 2, 2. pkt., ændres »dommer,  

 der er beskikket i medfør af § 16 a, stk. 3« til: »i medfør af § 16  

 a, stk. 3, administrerende dommer«.' § 135. Enhver advokat kan have en eller to autoriserede  

 fuldmægtige, der skal have juridisk kandidateksamen.
Stk. 2 . Autorisation meddeles af dommeren i den byretskreds, hvor  

 vedkommende advokat har kontor.
I de områder, der er henlagt til de i § 15 og  

 § 16 a nævnte retter, meddeles autorisationen dog af rettens præsident eller  

 den dommer, der er beskikket i medfør af § 16 a, stk. 3. Bestemmelsen i § 121  

 gælder tilsvarende.
