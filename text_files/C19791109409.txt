 Justitsministeriet henstiller herved, at der afgives indstilling til  

 justitsministeriet i alle tilfælde, hvor der kan være anledning til at  

 belønne en redningshandling med medaljen for ædel dåd eller medaljen for  

 druknendes redning.
 Medaljen for ædel dåd uddeles, når den reddende har været i yderste  

 livsfare, og den reddede har været i livsfare, i særdeleshed når flere i  

 forening reddes.
Medaljen for druknendes redning uddeles, når den reddede har været i  

 livsfare, og den reddende utvivlsomt også har været det.
Har redningsmanden  

 ikke utvivlsomt været i livsfare, kan der efter justitsministeriets praksis  

 tildeles den pågældende et diplom til minde om redningshandlingen.
 Justitsministeriets cirkulære af 17. april 1952 ophæves.
NATALIE LIND / Ebbe Nielsen (cirkulære til politidirektøren i København og samtlige politimestre).
