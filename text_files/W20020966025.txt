Nyt fra Ankestyrelsen - støtteperson  

 under et barns anbringelse uden for hjemmet - af specialkonsulent Tove B.  

 Andersen Den sociale Ankestyrelse har i SM C-46-02 taget stilling  

 til nogle af de spørgsmål, der kan opstå ved tildeling af  

 støtteperson efter lov om social service §  40 a.
 Efter denne bestemmelse tilbyder kommunen  

 forældremyndighedens indehaver en støtteperson i forbindelse med  

 barnets eller den unges anbringelse uden for hjemmet.
Formål Formålet med bestemmelsen om støtteperson er,  

 at også forældremyndighedsindehavers behov bliver varetaget i  

 forbindelse med  et barns anbringelse uden for hjemmet, uanset om  

 anbringelsen er sket med eller uden samtykke.
 Nedenfor anvendes udtrykket forældrene i betydningen  

 forældremyndighedsindehaver.
Opgave En støttepersons opgave er at bistå  

 forældrene i den virkelighed, at et barn er anbragt uden for hjemmet,  

 og støtten tilbydes således under anbringelsen.
En §  40-a  

 støtteperson kan tilbydes fra det tidspunkt, hvor en anbringelse  

 indgår som et konkret element i sagens behandling og varer til barnet  

 igen er hjemgivet.
En støtteperson kan i særlige tilfælde  

 opretholdes i en kortere periode efter hjemgivelsen.
 Støttepersonens opgave er at medvirke til, at  

 forældrene støttes til at acceptere anbringelsen.
Personen skal være uvildig, uafhængig af  

 forvaltningen og fleksibel.
Hun/han skal kunne give forældrene modspil  

 og hjælpe med udredning af spørgsmål i forhold til den  

 måde, det offentlige fungerer på.
Hvem kan være støtteperson Den, der udpeges som støtteperson skal kunne  

 løse de opgaver, der er tillagt en støtteperson.
Det betyder,  

 at personen i sit virke ikke bør være konfliktskabende.
Liste Kommunen kan udarbejde en liste med navne på  

 personer, der kan virke som støttepersoner.
Kommunen har ikke pligt  

 til at udarbejde en liste, men en person, der står på listen,  

 må anses som forhåndsgodkendt som støtteperson af  

 kommunen.
Udenfor listen Såfremt forældrene som støtteperson  

 ønsker en person, der ikke står på listen eller kommunen  

 har valgt ikke at udarbejde en liste, skal kommunen vurdere konkret, om  

 personen opfylder kravene til at være støtteperson for  

 forældrene.
Kommunen bør om nødvendigt være  

 forældrene behjælpelig med at finde en støtteperson.
Forhold til bisidder I forarbejderne til bestemmelsen lægges der op til,  

 at støttepersonen ikke skal udpeges inden for det nære  

 netværk, men det kan ikke på forhånd afvises, at en person,  

 der har kendskab til familien på forhånd herunder som bisidder,  

 kan påtage sig opgaven som støtteperson.
 Det afgørende er, at der foretages en individuel og  

 konkret vurdering af personens egnethed i forhold til de opgaver, som  

 støttepersonen skal varetage.
I denne vurdering indgår omfanget og karakteren af  

 den forudgående kontakt.
På samme måde indgår  

 oplysninger om eventuelt medlemskab af foreninger, se ovennævnte  

 SM.
Part Det er forældrene, der får tilbudt bistand i  

 et bestemt omfang fra støtteperson.
 Det betyder, at det er forældrene, der kan anmode om  

 at få en person godkendt som støtteperson.
 Det er således også forældrene, der som  

 part kan klage til det sociale nævn.
Forældrene - men ikke den påtænkte  

 støtteperson - kan således i tilfælde af afslag på  

 godkendelse af en bestemt person som støtteperson klage til det  

 sociale nævn.
Forældrene kan også klage over det  

 tidsmæssige omfang.
Ansættelse som støtteperson Selve ansættelsen som støtteperson og  

 aflønningen er et ansættelsesforhold mellem kommunen og  

 støttepersonen.
 Aftalen om ansættelsesforhold m.v. mellem kommunen  

 og støttepersonen bør ikke indgå i selve  

 anbringelses-sagen, men alene indgå i kommunens personalesager af  

 hensyn til adgangen til aktindsigt.
Oplysningspligt Når kommunen skal indhente oplysninger i  

 anbringelsessagen, bør den være meget tilbageholdende med at  

 indhente udtalelser fra støttepersonen.
 Såfremt der ønskes en vurdering fra  

 støttepersonen bør forældrenes udtrykkelige samtykke  

 indhentes.
 Det er væsentligt, at kommunen i sin sagsbehandling  

 vedvarende respekterer, at støttepersonen er til for at tilgodese  

 forældrenes behov og er opmærksom på, at tillidsforholdet  

 mellem forældrene og støttepersonen bevares.
 Derfor bør kommunen så vidt det overhovedet  

 er muligt søge at oplyse sagen på anden måde.
Forhold til advokatbistand og ret til bisidder Forældrene har mulighed for at have en bisidder og  

 når der er tale om en anbringelse uden samtykke, får  

 forældrene tilbudt gratis advokatbistand i forbindelse med møde  

 i Børn og unge-udvalget, og i tilfælde af anke tillige i Den  

 Sociale Ankestyrelse og Landsretten.
 Retten til støtteperson har ikke indflydelse  

 på adgangen til advokatbistand og bisidder.
Tilbud En støtteperson er en uvildig person som tilbydes  

 forældrene under et barns anbringelse uden for hjemmet.
 Det er derfor frivilligt om forældrene vil  

 gøre brug af tilbudet.
