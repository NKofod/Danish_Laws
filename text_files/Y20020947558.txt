Dispensation i medfør af  

 pensionsbeskatningslovens § 19 E I forbindelse med høringssvar til L37 i år 2000/2001 har  

 Foreningen af Statsautoriserede Revisorer givet udtryk for at kommunernes  

 dispensationspraksis i medfør af pensionsbeskatningslovens § 19 E, der  

 vedrører fritagelse for fraflytningsbeskatning på pensioner, er  

 svingende.
 Betingelserne for at give dispensation er nærmere beskrevet i  

 skatteministeriets cirkulære nr. 237 af 30/12 1987 pkt. 21, samt i  

 ligningsvejledningen 2001, A.C. 1.10.
 Told- og skattestyrelsen har i den anledning hørt told- og  

 skatteregionerne, som er endelig klageinstans, om deres erfaringer med  

 kvaliteten af påklagede afslag på dispensation.
Kun ganske få told- og skatteregioner har erfaringer på dette  

 område, idet der stort set ikke har været indgivet nogen klager  

 over kommunernes afgørelser.
Foreholdt dette har Foreningen af  

 Statsautoriserede Revisorer refereret nogle enkelte sager, som Foreningen har  

 fundet problematiske.
Told- og skattestyrelsen skal på denne baggrund henlede kommunernes  

 og regionernes opmærksomhed på, at afgørelse om  

 dispensation skal træffes ud fra de oplysninger af faktisk og retlig  

 karakter, som foreligger på ansøgningstidspunktet.
Hvis det  

 på dette tidspunkt eksempelvis må lægges til grund, at  

 skatteyderen er udstationeret eller er udrejst til et land, med hvilket der  

 er aftalt kildestatsbeskatning af pensionsudbetalinger, skal der gives  

 dispensation.
Efter styrelsens opfattelse er myndighederne afskåret fra  

 at gøre dispensationen betinget af at visse fremtidige  

 omstændigheder enten indtræder eller ikke indtræder.
Dispensation bør i det hele taget indrømmes, hvor  

 skatteyderen ikke opnår nogen skattemæssig fordel af den  

 forhøjede pensionsindbetaling, der er anledningen til  

 efterbeskatningskravet.
Vælger skatteyderen således enten  

 før eller efter fraflytning at ophæve sin ordning helt eller  

 delvis, således at de forhøjede pensionsindbetalinger bliver  

 udbetalt med fradrag af 60% afgift, er der efter styrelsens opfattelse adgang  

 til at give dispensation, idet den skattemæssige fordel ved de  

 forhøjede indbetalinger herved elimineres enten helt eller delvis.  

 Overstiger efterbeskatningskravet det provenue, som fremkommer ved betaling  

 af pensionsafgiften af den forhøjede indbetaling, kan dispensationen  

 eventuelt indrømmes på vilkår, at differencen indbetales.
