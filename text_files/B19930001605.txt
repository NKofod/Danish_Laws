(Om feriekonto-systemet m.v.) Efter §§ 19, 19a, 19d, 20, 25a og 27, stk. 2, i lov om ferie, jf.  

 lovbekendtgørelse nr. 736 af 25. august 1992, som senest ændret ved lov nr.  

 1064 af 22. december 1993 om ændring af lov om ferie (Anvendelse af  

 renteafkastet af FerieKonto til uddannelsesformål) fastsættes:
§ 1 § 1.  Arbejdsmarkedets Feriefond varetager  

 administrationen af feriekonto-systemet(FerieKonto) med teknisk-administrativ  

 bistand af Arbejdsmarkedets Tillægspension (ATP).
Personkreds § 2.  Til lønmodtagere, der er omfattet af ferieloven,  

 jf. lovens § 1 og § 2, stk. 2, skal arbejdsgiverne yde feriegodtgørelse  

 løbende, jf. lovens § 12 og § 14, stk. 2, eller ved fratræden jf. lovens §  

 14, stk. 3, ved anvendelse af feriekonto-systemet.
 § 3.  Direktoratet for Arbejdstilsynet kan godkende  

 regulativ eller overenskomst om anvendelse af et andet system for  

 lønmodtagere, der er ansat i staten eller kommuner eller inden for fag eller  

 faglige områder, jf. lovens § 3.
Optjeningsår § 4.  Ferie med feriegodtgørelse eller løn udgør 21/2  

 dag for hver måneds beskæftigelse i et kalenderår, optjeningsåret, jf. lovens  

 § 6.
Ferieår § 5.  Ferie med feriegodtgørelse eller løn skal holdes  

 i det efter optjeningsåret følgende år, der går fra 2. maj til 1. maj,  

 ferieåret, jf. lovens § 8, stk. 1.
Feriens afholdelse § 6.  Af ferien skal mindst 18 dage (hovedferien)  

 gives i sammenhæng i tiden mellem 2. maj og 30. september, ferieperioden, jf.  

 lovens § 9, stk. 1. Er feriedagenes antal under 18, skal hele ferien gives i  

 sammenhæng i ferieperioden.
§ 7.  Ferie kan holdes efter ferieperioden, § 8.  Ferien kan deles, Stk. 2.  Hvor hensynet til virksomhedens drift gør det  

 ønskeligt, kan feriedage ud over 18 gives som enkelte dage, jf. lovens § 9,  

 stk. 2.
Supplerende feriedag § 9.  Har en lønmodtager ikke optjent ret til 30 dages  

 ferie med feriegodtgørelse eller løn, har lønmodtageren ret til at få  

 antallet af feriedage suppleret op til 30 dage, uden at der hertil er knyttet  

 ret til feriegodtgørelse eller løn, jf. lovens § 6 a, stk. 1.
 Stk. 2.  En lønmodtager kan dog højst kræve 12 dages  

 ferie uden feriegodtgørelse eller løn efter ferieperiodens udløb 30.  

 september, jf. lovens § 6 a, stk. 2.
 § 10.  Ferie optjent efter reglerne i lovens § 6 skal  

 holdes forud for ferie efter lovens § 6 a, jf. lovens § 8, stk. 2.
 § 11.  Reglerne i §§ 6-8 om feriens afholdelse gælder  

 også for feriedage, som holdes efter lovens § 6 a.
Indbetaling af feriegodtgørelse § 12.  Feriegodtgørelsen udgør 121/2 pct. af lønnen,  

 jf. lovens § 12.
§ 13.  For lønmodtagere, der løbende optjener  

 feriegodtgørelse, jf. lovens § 12 og § 14, stk. 2, skal arbejdsgiveren efter  

 hvert kvartals udløb til FerieKonto indbetale den optjente feriegodtgørelse  

 efter fradrag af beregnet A-skat.
Beløbet forfalder til betaling den 1. i  

 måneden efter kvartalets udløb med sidste rettidige betalingsdag den 10. i  

 forfaldsmåneden.
For feriegodtgørelse, der forfalder til betaling den 1.  

 januar, er sidste rettidige betalingsdag dog den 17. januar.
Stk. 2.  For lønmodtagere, der er antaget månedsvis  

 eller for længere tid, og som får løn under ferie, jf. lovens § 14, stk. 1,  

 indbetales ved fratræden feriegodtgørelse efter fradrag af beregnet A-skat  

 for det løbende optjeningsår samt for den del af tidligere optjeningsår, for  

 hvilken lønmodtageren ved sin fratræden endnu ikke har holdt ferie, jf.  

 lovens § 14, stk. 3. Beløbet forfalder til betaling den 1. i den måned, der  

 følger efter lønmodtagerens fratræden, med sidste rettidige betalingsdag den  

 10. i forfaldsmåneden.
For feriegodtgørelse, der forfalder til betaling den  

 1. januar, er sidste rettidige betalingsdag dog den 17. januar.
Stk. 3.  Har en arbejdsgiver meddelt en lønmodtager, der  

 er antaget månedsvis eller for længere tid, og som får løn under ferie, jf.  

 lovens § 14, stk. 1, opsigelse, kan lønmodtageren dog kræve, at  

 arbejdsgiveren indbetaler feriegodtgørelse inden fratrædelsestidspunktet for  

 den del af tidligere optjeningsår, for hvilken lønmodtageren ved sin  

 fratræden endnu ikke har holdt ferie.
Lønmodtageren skal anmode  

 arbejdsgiveren om tidligere indbetaling af feriegodtgørelsen senest den 1. i  

 den måned, hvor lønmodtageren fratræder.
Beløbet forfalder til betaling den  

 1. i den måned, hvor lønmodtageren fratræder, med sidste rettidige  

 betalingsdag den 10. i forfaldsmåneden.
 Stk. 4.  Falder sidste rettidige betalingsdag, jf. stk.  

 1, 2 og 3, på en helligdag eller en lørdag, forlænges fristen til den nærmest  

 følgende hverdag.
 § 14.  Indbetaling af den i § 13, stk. 1, nævnte  

 feriegodtgørelse sker, medmindre andet er aftalt med FerieKonto, ved  

 benyttelse af særlige indbetalingskort, der tilsendes arbejdsgiveren fra  

 FerieKonto.
Stk. 2.  Indbetaling af den i § 13, stk. 2 og 3, nævnte  

 feriegodtgørelse sker, medmindre andet er aftalt med FerieKonto, ved  

 benyttelse af særlige indbetalingskort.
På indbetalingskortet angives  

 arbejdsgiverens navn, adresse og arbejdsgivernummer.
Der anvendes eet  

 indbetalingskort for hver fratrådt lønmodtager.
Stk. 3.  Arbejdsgiveren har ansvaret for rettidig  

 indbetaling.
Modtager arbejdsgiveren ikke et indbetalingskort som anført i  

 stk. 1 eller bortkommer dette efter modtagelsen, kan et nyt indbetalingskort  

 rekvireres hos FerieKonto.
Redegørelse for indbetalt feriegodtgørelse § 15.  Samtidig med den kvartalsvise indbetaling af  

 feriegodtgørelsen, jf. § 13, stk. 1, sender arbejdsgiveren, medmindre andet  

 er aftalt med FerieKonto, på særlig liste redegørelse for den indbetalte  

 feriegodtgørelse med oplysninger for hver lønmodtager om navn, CPR-nummer,  

 antal optjente feriedage samt den for lønmodtageren indbetalte  

 feriegodtgørelse.
 Stk. 2.  Samtidig med indbetaling af feriegodtgørelse  

 ved fratræden for lønmodtagere, der er antaget månedsvis eller for længere  

 tid, jf. § 13, stk. 2 og 3, sendes, medmindre andet er aftalt med FerieKonto,  

 redegørelse som angivet i stk. 1 på bagsiden af det særlige indbetalingskort,  

 jf. § 14, stk. 2.
 Stk. 3.  Som beskæftigelse regnes fravær på grund af  

 sygdom eller tilskadekomst, hvor en lønmodtager har optjent feriegodtgørelse,  

 jf. lovens § 13.
 § 16.  Sker indbetaling af den i § 13, stk. 1 og 2,  

 omhandlede feriegodtgørelse ikke rettidigt, pålægger FerieKonto  

 arbejdsgiveren at betale renter af beløbet med 11/2 pct. for hver påbegyndt  

 måned fra forfaldsdagen.
 Stk. 2.  De i stk. 1 nævnte rentebeløb tilfalder  

 Arbejdsmarkedets Feriefond til delvis dækning af de med administrationen af  

 feriekonto-systemet forbundne omkostninger.
Oplysningspligt § 17.  Arbejdsgivere skal på begæring meddele de  

 oplysninger, der er af betydning for opkrævning og kontrol med indbetaling  

 m.v. til FerieKonto.
Udsendelse af feriekontobevis § 18.  Efter udløbet af optjeningsåret og inden  

 ferieårets begyndelse 2. maj sendes et feriekontobevis fra FerieKonto til  

 hver lønmodtager med opgørelse af den feriegodtgørelse, der af lønmodtagerens  

 arbejdsgiver(e) er indbetalt for lønmodtageren i løbet af optjeningsåret.
 Stk. 2.  Til en lønmodtager, der er ansat månedsvis  

 eller for længere tid, og som får løn under ferie, jf. § 13, stk. 2 og 3,  

 sendes i forbindelse med fratræden et feriekontobevis med opgørelse af  

 feriegodtgørelse for den del af tidligere optjeningsår, for hvilken  

 lønmodtageren ved sin fratræden endnu ikke har holdt ferie.
 Stk. 3.  Et feriekontobevis hvor  

 feriegodtgørelsesbeløbet er 25 kr. eller derunder, sendes kun til  

 lønmodtageren, såfremt denne anmoder FerieKonto herom.
Attestation § 19.  Når lønmodtageren skal holde ferie, attesterer  

 den nuværende arbejdsgiver på feriekontobeviset for det antal feriedage, der  

 nu skal holdes, og datoen for feriens begyndelse.
§ 20.  Har en person ingen arbejdsgiver på det  

 tidspunkt, hvor feriedage skal holdes, og oppebærer pågældende  

 arbejdsløshedsdagpenge, meddeles attestation af arbejdsløshedskassen.
Holdes  

 ferien under aftjening af værnepligt, meddeles attestation af tjenestestedet.  

 I andre tilfælde meddeles attestation af den kommunale myndighed, der  

 forestår udbetaling af sociale ydelser.
 Stk. 2.  Attestationen sker på samme måde som anført i §  

 19.
Udbetaling af feriegodtgørelse § 21.  Når FerieKonto modtager det tilbagesendte  

 attesterede feriekontobevis, overføres feriegodtgørelsen til lønmodtagerens  

 konto i det pengeinstitut, som er anført på feriekontobeviset.
Overførslen  

 sker under hensyntagen til de i stk. 3 angivne tidsfrister.
 Stk. 2.  Lønmodtageren kan på feriekontobeviset angive,  

 at feriegodtgørelsen i stedet for at blive overført til et pengeinstitut, jf.  

 stk. 1, skal udbetales på en check.
 Stk. 3.  Overførsel til lønmodtagerens konto i  

 pengeinstitut eller udstedelse af en check kan tidligst ske 1 måned forud for  

 feriens begyndelse og senest ved ferieårets udløb.
 Stk. 4.  Får lønmodtageren udbetalt en del af den  

 feriegodtgørelse, der står anført på feriekontobeviset, vil lønmodtageren få  

 tilsendt et nyt feriekontobevis for den resterende feriegodtgørelse, svarende  

 til de resterende feriedage.
Udbetaling af små feriegodtgørelsesbeløb  

 samt feriegodtgørelse til § 22.  Feriegodtgørelse for et optjeningsår udbetales  

 ved ferieårets begyndelse, uanset om ferie holdes, når beløbet er 500 kr.  

 eller derunder, eller når lønmodtageren inden ferieårets begyndelse er fyldt  

 67 år.
 § 23.  Personer, der inden ferieårets begyndelse både  

 er fyldt 60 år og oppebærer pension efter lov om social pension, kan ved  

 ferieårets begyndelse få udbetalt feriegodtgørelse, uanset om ferie holdes.  

 For at få udbetalt feriegodtgørelse skal de pågældende inden 1. marts til  

 FerieKonto indsende dokumentation for pensioniststatus i form af en kendelse  

 fra revaliderings- og pensionsnævnet, eller den seneste udbetalings- eller  

 reguleringsmeddelelse vedrørende pensionen, eller en særlig anmodning, der  

 attesteres af det sociale udvalg.
§ 24.  Personer, der ved ferieårets begyndelse både er  

 fyldt 60 år og oppebærer alders- eller invalidepension fra en godkendt  

 pensionsordning, der er oprettet efter aftale mellem en lønmodtager og dennes  

 arbejdsgiver, eller hjemlet i henhold til kollektiv overenskomst, regulativ  

 mv., kan ved ferieårets begyndelse få udbetalt feriegodtgørelsen, uanset som  

 ferie holdes.
For at få udbetalt feriegodtgørelsen skal de pågældende inden  

 1. marts til FerieKonto indsende dokumentation for pensioniststatus i form af  

 en særlig anmodning, der attesteres af den pensionsudbetalende instans.
§ 25.  Personer, der inden ferieårets begyndelse  

 oppebærer efterløn efter kapitel 11 a i lov om arbejdsformidling og  

 arbejdsløshedsforsikring mv., kan ved ferieårets begyndelse få udbetalt  

 feriegodtgørelse, uanset om ferie holdes.
For at få udbetalt  

 feriegodtgørelsen skal de pågældende inden 1. marts til FerieKonto indsende  

 dokumentation i form af en særlig anmodning, der attesteres af  

 arbejdsløshedskassen.
Om fradrag i efterlønnen, når feriegodtgørelsen  

 udbetales, henvises til Arbejdsministeriets bekendtgørelse om arbejdets og  

 indtægters betydning for efterlønnens størrelse.
Varig flytning til udlandet § 26.  Personer, der i forbindelse med varig flytning  

 til udlandet, herunder Færøerne og Grønland, opgiver bopæl og arbejde her i  

 landet, kan mod dokumentation herfor over for Direktoratet for  

 Arbejdstilsynet ved flytningen få udbetalt al optjent feriegodtgørelse,  

 uanset om ferie holdes.
Midlertidigt ophold i udlandet § 27.  Personer, der ved det enkelte ferieårs  

 begyndelse har midlertidigt ophold i udlandet, herunder Færørerne og  

 Grønland, og som ikke bor eller arbejder her i landet, kan ved dokumentation  

 herfor over for Direktoratet for Arbejdstilsynet fra ferieårets begyndelse,  

 og så længe de fortsat har ophold i udlandet, få udbetalt optjent  

 feriegodtgørelse svarende til 18 feriedage, jf. lovens § 9, stk. 1, uanset om  

 ferie holdes.
 § 28.  Personer, der i øvrigt på grund af ophold i  

 udlandet helt eller delvis er afskåret fra at holde ferie i ferieperioden,  

 har ret til efter ferieperiodens udløb 30. september, at få udbetalt  

 feriegodtgørelse svarende til 18 dage, jf. lovens § 9, stk. 1, uanset om  

 ferie senere holdes, jf. lovens § 20. Inden ferieårets udløb kan  

 feriegodtgørelse udbetales, uden at ferien er holdt, hvis lønmodtageren på  

 grund af ophold i udlandet helt eller delvis har været afskåret fra at holde  

 ferie inden 1. maj i ferieåret.
Udbetaling af feriegodtgørelse i øvrigt uden at ferie holdes § 29.  Personer, der på grund af aftjening af  

 værnepligt, sygdom, barsel, adoptionsorlov, indsættelse i en af  

 kriminalforsorgens institutioner eller anden tvangsanbringelse, overgang til  

 selvstændigt erhverv eller til arbejde i hjemmet helt eller delvis er  

 afskåret fra at holde ferie i ferieperioden, har ret til efter ferieperiodens  

 udløb 30. september at få udbetalt feriegodtgørelse for hovedferien, jf.  

 lovens § 9, stk. 1, uden at holde ferie, jf. lovens § 20.
 Stk. 2.  Inden ferieårets udløb kan feriegodtgørelse  

 udbetales, uden at ferien er holdt, hvis lønmodtageren på grund af de i stk.  

 1 omhandlede forhold helt eller delvis har været afskåret fra at holde ferie  

 inden 1. maj i ferieåret.
 § 30.  I tilfælde af lønmodtagerens død udbetales  

 feriegodtgørelse til den, der forestår skiftet.
Aftjening af værnepligt § 31.  På grundlag af aftjening af værnepligt optjener  

 værnepligtige i den første samlede tjenestetid for værnepligtige menige samt  

 under genindkaldelse ret til 21/2 dags ferie uden feriegodtgørelse eller løn  

 for hver måneds aftjening af værnepligt.
Tilsvarende gælder den periode, hvor  

 der forrettes civil værnepligt.
Ferien holdes efter reglerne i lovens §§  

 8-11.
 Stk. 2.  Bevis(er) for optjent ferieret i det løbende og  

 forudgående optjeningsår udleveres ved hjemsendelsen.
 § 32.  Attestation af feriekontobevis og udbetaling af  

 beløb ydet på grundlag af værnepligtsløn sker efter reglerne i §§ 19-21,  

 ligesom ferien skal holdes efter reglerne i lovens §§ 8-11.
Straffebestemmelse § 33.  Den arbejdsgiver, der overtræder § 2, jf. §§  

 13-17, om anvendelse af FerieKonto, straffes med bøde.
Ikrafttrædelses- og overgangsbestemmelser § 34.  Bekendtgørelsen træder i kraft den 1. marts  

 1993.
 Stk. 2.  Samtidig ophæves Arbejdsministeriets  

 bekendtgørelse nr. 124 af 29. marts 1984 om feriegodtgørelse.
 Stk. 3.  Feriepostgiroanvisninger, der er udstedt i  

 medfør af den i stk. 2 nævnte bekendtgørelse, kan i overensstemmelse med  

 reglerne heri indløses på et postkontor til og med 1. maj 1993.
