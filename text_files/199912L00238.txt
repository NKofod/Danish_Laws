Fremsat den 29. marts 2000 af  

 skatteministeren (Ole Stavad) Forslag til Lov om ændring af  

 forskellige skattelove, lov om en arbejdsmarkedsfond og lov om  

 Arbejdsmarkedets Tillægspension.
(Ændring af beskatningen af fri bil og bil ydet som  

 udbytte) § 1 I lov om en arbejdsmarkedsfond, jf. lovbekendtgørelse nr. 720 af  

 14. september 1999, som ændret ved § 6 i lov nr. 947 af 20.  

 december 1999, § 3 i lov nr. 956 af 20. december 1999 og § 6 i lov  

 nr. 165 af 15. marts 2000, foretages følgende ændringer:
 1. I § 7, stk. 1, litra d, ændres »jf.  

 § 8, stk. 1, litra c og f.« til: »jf. § 8, stk. 1, litra  

 c og f,«.
 2. I § 7, stk. 1, indsættes som litra  

 e:
 »e)	personer omfattet af ligningslovens § 16 A, stk. 10, for  

 så vidt angår udbytte i form af rådighed over bil, jf.  

 § 8, stk. 1, litra g.«.
 3. I § 8, stk. 1, litra f, ændres »jf.  

 § 11, stk. 5.« til: »jf. § 11, stk. 5,«.
 4. I § 8, stk. 1, indsættes som litra  

 g:
 »g)	den skattepligtige værdi af udbytte i form af rådighed  

 over bil omfattet af ligningslovens § 16 A, stk. 10.«.
 5. § 11, stk. 8, affattes således:
»Stk. 8. For vederlag i form af køberetter til aktier,  

 jf. § 8, stk. 1, litra b, bil, jf. § 8, stk. 1, litra g,  

 og vederlag m.v. som nævnt i § 8, stk. 1, litra e, der er  

 B-indkomst, opgør de statslige told- og skattemyndigheder på  

 grundlag af de oplysninger, der er lagt til grund ved  

 skatteansættelsen, bidragsgrundlaget og beregner bidragets  

 størrelse.
Biler og køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatning.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som senest ændret  

 ved lov nr. 1077 af 29. december 1999, § 2 i lov nr. 1082 og lov nr.  

 1085 af 29. december 1999, foretages følgende ændringer:
 1. I § 17 f, stk. 1, 1. pkt., ændres  

 »§ 8, stk. 1, litra a, b, d og e« til: »§ 8, stk. 1,  

 litra a, b, d, e og g«.
 2. I § 17 f, stk. 2, 2. pkt., indsættes  

 efter »§ 11, stk. 8,«: »§ 7, stk. 1, litra e, «.
§ 3 I lov om påligning af indkomstskat til staten (ligningsloven), jf.  

 lovbekendtgørelse nr. 28 af 18. januar 2000, som ændret ved  

 § 3 i lov nr. 105 af 14. februar 2000, foretages følgende  

 ændringer:
 1. I § 8 M, stk. 1, 1. pkt., ændres  

 »§ 7, stk. 1, litra c,« til: »§ 7, stk. 1, litra c og  

 e,«.
 2. § 16, stk. 4, 1. og 2. pkt., affattes  

 således:
»Stk. 4. Den skattepligtige værdi af en bil, der er  

 stillet til rådighed for den skattepligtiges private benyttelse af en  

 arbejdsgiver som nævnt i stk. 1, sættes til en årlig  

 værdi på 25 pct. af den del af bilens værdi, der ikke  

 overstiger 300.000 kr., og 20 pct. af resten.
Bilens værdi beregnes dog  

 mindst af 160.000 kr.«.
 3. I § 16 A indsættes som  

stk. 10:
»Stk. 10. En hovedaktionær som nævnt i  

 aktieavancebeskatningslovens § 11, stk. 2-4, der modtager udbytte  

 fra selskabet i form af, at der stilles en bil til rådighed, skal ved  

 opgørelsen af den skattepligtige indkomst medregne værdien af  

 bilen tillagt eventuelt sparet privatforbrug i relation til bilen.
Bilens  

 værdi ansættes efter reglen i § 16, stk. 4.«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som senest  

 ændret ved § 5 i lov nr. 105 af 14. februar 2000, foretages  

 følgende ændringer:
 1. I § 4, stk. 1, nr. 4, ændres »§ 16  

 A« til: »§ 16 A, stk. 1-9,«.
 2. I § 4 a, stk. 2, 2. pkt., ændres  

 »Stk. 1 omfatter heller ikke« til: »Stk. 1 omfatter heller ikke  

 udbytte efter ligningslovens § 16 A, stk. 10, og«.
§ 5 I skattekontrolloven, jf. lovbekendtgørelse nr. 564 af 2. juni  

 1999, som senest ændret ved lov nr. 953, 955 og 958 af 20. december  

 1999, foretages følgende ændringer:
 1. Efter § 7 B indsættes:
»§ 7 C.
Alle, der i det forudgående kalenderår som  

 led i deres virksomhed har ydet et vederlag i form af, at der er stillet en  

 bil til rådighed for privat benyttelse, skal, når vederlaget er  

 ydet til en direktør eller anden medarbejder med væsentlig  

 indflydelse på egen aflønningsform, foretage indberetning herom  

 til de statslige told- og skattemyndigheder, jf. ligningslovens § 16,  

 stk. 4. Endvidere skal der foretages indberetning om udbytte i form af  

 bil stillet til rådighed, der er udloddet til en hovedaktionær,  

 jf. ligningslovens § 16 A, stk. 10.
 Stk. 2. Indberetningen skal indeholde oplysninger om  

 identiteten af modtageren, vederlagets art og værdien af årets  

 samlede vederlag til den pågældende.
 Stk. 3. Bestemmelserne i § 7, stk. 3-8, finder  

 tilsvarende anvendelse.«.
 2. I § 9A indsættes efter »§ 7 B,«:  

 »§ 7 C,«.
 3. I § 14, stk. 2, indsættes efter »§ 7  

 B,«: »§ 7 C,«.
§ 6 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, § 2, § 3, nr. 1 og nr. 2, og § 4  

 har virkning fra og med indkomståret 2001. For biler, der er anskaffet  

 af arbejdsgiveren m.v. inden 29. marts 2000, har § 3, nr. 2,  

 først virkning fra og med indkomståret 2003. Ansatte, der har en  

 bil stillet til rådighed for privat benyttelse, hvor bilen er omfattet  

 af stk. 2, 2. pkt., kan vælge at anvende bestemmelserne allerede  

 fra og med indkomståret 2001.
 Stk. 3. § 3, nr. 3, har virkning for udlodninger, der  

 foretages i indkomståret 2001 eller senere.
 Stk. 4. § 5 har virkning fra og med 1. januar 2001.
Almindelige bemærkninger I forbindelse med finanslovsaftalen for 2000  

 mellem regeringen, Socialitisk Folkeparti og Enhedslisten aftaltes det at  

 fjerne det hidtidige loft for firmabil til rådighed.
På baggrund heraf foreslås det derfor, at de  

 dyrere firmabiler i fremtiden beskattes efter de samme principper, som de  

 mindre dyre firmabiler.
Dette indebærer, at også de dyrere  

 firmabiler fremover skal beskattes af hele deres værdi.
De  

 foreslåede regler er udformet med sigte på, at beskatningen af en  

 firmabil tilnærmelsesvis, skal svare til, hvad det koster at holde en  

 tilsvarende bil som privatperson.
Som følge heraf foreslås den nuværende  

 maksimumgrænse på 450.000 kr. for værdiansættelse af  

 en fri bil ophævet, og istedet indføres en degressiv  

 beløbsgrænse for værdiansættelsen af fri bil.
Den  

 skattepligtige værdi sættes herefter til 25 pct. af den del af  

 bilens værdi, der ikke overstiger 300.000 kr., og 20 pct. af resten.  

 Det foreslås samtidig, at bilens værdi mindst beregnes af 160.000  

 kr. - dvs. minimumsgrænsen i de gældende regler foreslås  

 opretholdt.
Der er valgt en degressiv beløbsgrænse, idet visse  

 udgifter ved at holde bil ikke stiger i takt med bilens værdi.
 Det er endvidere tanken at videreføre princippet om  

 objektive skematiske regler for beskatning af fri bil for at undgå et  

 unødigt tungt administrativt system for såvel skatteyderne som  

 skattemyndighederne.
For en særlig persongruppe nemlig  

 hovedaktionærer, foreslås indført regler, der skal sikre  

 neutralitet i beskatningen uanset, om fri bil stilles til rådighed som  

 løn eller som udbytte.
I forlængelse heraf foreslås det  

 samtidigt, at værdiansættelsen af en bil, der ydes som udbytte,  

 sker efter de samme principper som for en fri bil ydet som et  

 personalegode.
 Som konsekvens af de foreslåede bestemmelser om  

 ligestilling af beskatningen af bil ydet som udbytte eller som personalegode  

 til en hovedaktionær foreslås det, at der tilvejebringes en  

 indberetningspligt for arbejdsgivere m.v., der yder disse goder.
1. Gældende regler Den skattepligtige værdi af en fri bil, der  

 er stillet til rådighed af en arbejdsgiver til den skattepligtiges  

 private benyttelse, beregnes som 25 pct. af bilens værdi, dog mindst af  

 160.000 kr. og højst af 450.000 kr.
Er bilen kun til rådighed en  

 del af året, nedsættes den skattepligtige værdi svarende  

 til det antal hele måneder, hvori bilen ikke har været til  

 rådighed.
For nye biler og biler, som på  

 anskaffelsestidspunktet er 3 år og derunder, anvendes nyvognsprisen som  

 beregningsgrundlag, jf.
LL § 16, stk. 4, 3. pkt.
Dette gælder  

 dog kun i det indkomstår, hvor bilen er indregistreret første  

 gang samt de 2 følgende indkomstår.
I de efterfølgende  

 indkomstår nedsættes værdien til 75 pct. af nyvognsprisen,  

 dog ikke til et beløb under 160.000 kr.
Hvis bilen på anskaffelsestidspunktet er over 3  

 år, regnet fra datoen for 1. indregistrering, anvendes  

 købsprisen inkl. moms som grundlag for beregningen af den  

 skattemæssige værdi, og der foretages ingen efterfølgende  

 regulering, jf.
LL § 16, stk. 4, 4. pkt.
Som nævnt ovenfor  

 kan bilens værdi ikke blive mindre end 160.000 kr. eller større  

 end 450.000 kr.
Udbytte beskattes efter reglerne i ligningslovens  

 § 16 A, stk. 1. Af denne bestemmelse fremgår, at  

 aktionæren mv. skal beskattes af alt, hvad denne modtager af  

 økonomisk værdi fra selskabet.
Får hovedaktionæren  

 en fri bil stillet til rådighed af selskabet, vil der foreligge  

 maskeret udbytte.
 Bestemmelsen indeholder ingen specifik  

 værdiansættelsesregel, hvorfor en fri bil som stilles til  

 rådighed for en hovedaktionær, ansættes til  

 markedsværdien.
Er en hovedaktionær også ansat i selskabet  

 eventuelt som direktør, vil et maskeret udbytte efter praksis kunne  

 anses som en del af den samlede løn.
Det afgørende er, om det  

 samlede vederlag til aktionæren efter den eksisterende praksis om  

 løn til aktionærer ikke er af en sådan størrelse,  

 at aflønningen må anses for at indeholde et maskeret udbytte.  

 Praksis for aflønning af aktionærer lægger forholdsvis  

 vide rammer for, hvilken løn, der kan accepteres.
Med den konsekvente  

 beskatning af udbytter og aktieavancer opstår der ikke ofte tvister om  

 fordelingen af løn og udbytte.
 Efter de gældende regler beskattes udbytte som  

 aktieindkomst hos hovedaktionæren, dvs. at for den del af det samlede  

 udbytte under et reguleret grundbeløb på 37.200 kr. (2000) sker  

 der beskatning med 25 pct., mens den resterende del beskattes med 40 pct.
 En bil, der stilles til rådighed for en ansat som  

 led i et ansættelsesforhold, er arbejdmarkedsbidragspligtig, ligesom  

 der er pligt til at foretage særlig pensionsopsparing.
 Der skal ikke betales arbejdsmarkedsbidrag eller foretages  

 særlig pensionsopsparing af udbytte.
2. Lovforslagets indhold Den skattepligtige værdi af en fri bil, der er  

 stillet til rådighed af en arbejdsgiver til den skattepligtiges private  

 benyttelse, beregnes som nævnt efter de gældende regler som 25  

 pct. af bilens værdi, dog mindst af 160.000 kr. og højst af  

 450.000 kr.
Det foreslås nu, at beskatningen af fri firmabil  

 ændres, således at den skattepligtige værdi sættes  

 til 25 pct. af den del af bilens værdi, der ikke overstiger 300.000  

 kr., og 20 pct. af resten.
Det foreslås samtidig, at bilens værdi  

 mindst beregnes af 160.000 kr. - dvs. minimumsgrænsen i de  

 gældende regler foreslås opretholdt.
 Udover beregningsprincipperne for den skattepligtige  

 værdi af fri bil foreslås der ikke ændringer i de  

 gældende regler for beskatning af firmabiler, der som led i et  

 ansættelsesforhold stilles til rådighed for en ansat medarbejders  

 private benyttelse.
Medarbejdere, som allerede har en fri firmabil, har  

 modtaget bilen i forventning om, at bilen maksimalt ville blive beskattet af  

 en værdi på 450.000 kr.
De foreslåede regler vil  

 indebære en lavere beskatning for firmabiler med en værdi mellem  

 300.000 kr. og 487.500 kr. i forhold til de gældende regler.
For biler  

 med en værdi herudover indebærer de foreslåede regler en  

 skærpelse.
 Som følge heraf foreslås det, at ansatte, der  

 råder privat over en firmabil, som allerede er anskaffet af  

 arbejdsgiveren inden lovforslagets fremsættelse, kan vælge mellem  

 at anvende enten de gældende regler eller de foreslåede regler  

 frem til og med indkomståret 2002.
 For en fri bil, som stilles til rådighed for en  

 hovedaktionær som udbytte, er der ikke behov for overgangsregler, idet  

 beskatningen efter de gældende regler beregnes på grundlag af  

 bilens fulde værdi.
 Det foreslås, at værdiansættelsen af  

 udbytte i form af at der stilles en firmabil til rådighed for en  

 hovedaktionær, skal følge den foreslåede  

 værdiansættelsesregel for personalegoder efter ligningslovens  

 § 16, stk. 4.
 Efter det foreslåede vil der ikke være forskel  

 på hvilken værdi en ansat direktør mv. eller ikke-ansat en  

 hovedaktionær bliver beskattet af, når de får stillet en  

 firmabil til rådighed.
Det foreslås endvidere, at firmabiler, som stilles  

 til rådighed for hovedaktionæren som udbytte, beskattes som  

 personlig indkomst (B-indkomst), uanset om hovedaktionæren er ansat i  

 selskabet.
Herved sikres det, at hovedaktionæren mv. beskattes ens,  

 uanset om godet modtages som udbytte eller som løn, og beskatningen  

 vil ikke være afhængig af en skønsmæssig vurdering  

 af, om hovedaktionærens samlede aflønning er rimelig set ift.  

 arbejdsindsatsen og selskabets overskud mv.
Ved at gøre indkomsten til personlig indkomst,  

 opnås det, at der ikke kan spekuleres i at skifte mellem at udbetale  

 godet som henholdsvis løn eller som udbytte.
Med de foreslåede  

 ændringer opnås en ensartet beskatning af en ansat  

 direktør mv. med væsentlig indflydelse på egen  

 aflønning og en hovedaktionær.
Ydermere skabes der sikkerhed om  

 beskatningsformen for en ansat hovedaktionær, og det sikres, at et  

 selskab og dets hovedaktionær ikke vilkårligt kan indrette deres  

 indbyrdes overførsler på den for dem skattemæssigt  

 gunstigste måde.
Ifølge de gældende regler skal alle, der som  

 led i deres virksomhed stiller en fri bil til privat rådighed for en  

 ansat el. lign., indberette værdien heraf til de statslige told- og  

 skattemyndigheder.
Denne indberetningspligt foreslås opretholdt, men  

 der foreslås samtidig indført en særlig indberetningspligt  

 for ydelser ydet til hovedaktionærer (ansatte og ikke-ansatte) og  

 ansatte direktører eller andre medarbejdere med væsentlig  

 indflydelse på egen aflønningsform.
Såfremt der stilles en  

 fri bil til privat rådighed for denne persongruppe, skal yderen  

 foretage indberetning herom til de statslige told- og skattemyndigheder,  

 uanset om bilen udbetales som løn eller udbytte.
 Endelig foreslås det, at en bil, der ydes som  

 udbytte, omfattes af pligten til at betale arbejdsmarkedsbidrag og foretage  

 særlig pensionsopsparing.
 3. Bevæggrundene for valg af beskatningsmodel for firmabil til  

 privat rådighed.
Ifølge de gældende regler bliver en fri bil  

 ikke beskattet af den del af værdien, som ligger over 450.000 kr.
Dette  

 indebærer, at beskatningen af f.eks. en Saab 2,0t SE Estate, som koster  

 ca. 450.000 kr. i dag er den samme som beskatningen af en Ferrari 360 Modena  

 til 2,3 mill. kr.
Således er den skattepligtige værdi af  

 såvel en Saab til 450.000 kr. som af en Ferrari til 2,3 mill. kr. for  

 begge biler 25 pct. af 450.000 kr. svarende til 112.500 kr.
Firmabiler kan i  

 dag maksimalt beskattes med 25 pct. af 450.000 kr., hvilket svarer til  

 112.500 kr.
Ved at fjerne den øvre grænse på  

 450.000 kr., vil der generelt blive tale om, at beskatningen i  

 væsentligt omfang vil overstige, hvad det koster selv at have en  

 tilsvarende bil som privatperson.
Nedenfor er vist, hvorledes  

 firmabilsbeskatningen indvirker på rådighedsbeløbet.  

 Udgangspunktet for beregningerne er, at en ansat kan vælge mellem enten  

 at få en pengeløn og selv holde en bil eller en pengeløn  

 og en firmabil.
Uanset hvad den ansatte vælger, forudsættes  

 udgifterne hertil at være ens for arbejdsgiveren.
En ansat kan  

 eksempelvis enten få en pengeløn på 700.000 kr. eller en  

 pengeløn på 620.000 kr. og en firmabil, som årligt koster  

 arbejdsgiveren 80.000 kr.
På baggrund af disse størrelser  

 beregnes skatten og lønmodtagerens rådighedsbeløb efter  

 skat.
Det sammenlignes herefter, om det er lønmodtageren, som kun  

 får en pengeløn og selv holder bil, eller om det er  

 lønmodtageren, som både får en pengeløn og en  

 firmabil, som har størst rådighedsbeløb.
 Resultatet ses i tabellen nedenfor.
Tabel 1. Fordel ved fri bil i forhold til pengeløn  

 svarende til samme udgift for arbejdsgiver.   

 (Marginalskat 63,3%, kørsel 15.000 km om året) nr.
Bilens værdi Gældende regler Uden overgrænse 25% 300.000 <25% 300.000 > 20% 1 254.234 2.186 2.186 2.186 2 301.562 -2.754 -2.724 -2.674 3 410.659 -8.829 -8.829 -5.326 4 495.342 -7.486 -14.634 -8.451 5 614.006 12.509 -13.445 -3.506 6 715.509 19.581 -22.436 -9.285 7* 858.611 37.488 -29.893 -9.495 8* 1.001.713 55.604 -31.704 -9.495 9* 2.146.527 200.538 -67.938 -9.495 *	Fiktiv bil.
På en bil til 715.509 kr. udgør  

 de årlige udgifter 20%, hvorfor denne sats også er anvendt for  

 dyrere biler, hvor de faktiske leasingydelser ikke kendes.
 Note:	I beregningerne er det antaget, at der årligt køres  

 15.000 km. og at marginalskatten er på 63,3 pct.
 Som det fremgår, vil  

 lønmodtageren efter de gældende regler for beskatning af  

 firmabiler have 12.509 kr. mere til rådighed, hvis der vælges en  

 firmabil til 614.006 kr. end lønmodtageren, som vælger selv at  

 afholde sine biludgifter.
Hvis den nuværende maximumgrænse på  

 450.000 kr. blot fjernes, vil lønmodtageren, der har en firmabil til  

 614.006 kr., have 13.445 kr. mindre til rådighed end  

 lønmodtageren, som ikke har en firmabil.
På baggrund heraf  

 foreslås, at der fremover anvendes 2 forskellige skattesatser for  

 firmabiler således, at den skattepligtige værdi sættes til  

 25 pct. af den del af bilens værdi, der ikke overstiger 300.000 kr. og  

 20 pct. af resten.
Skatteprocenterne på 25 pct. og 20 pct. er valgt  

 på baggrund af, hvor store omkostningerne til at holde bil er.
I den  

 følgende tabel er det vist, hvor store de årlige omkostninger er  

 ved at holde bil i forskellige prisklasser.
Omkostningerne er baseret  

 på oplysninger om, hvad det koster at lease en bil.
Tabel 2. Omkostninger ved bilhold Bilmodel Pris, kr.
Omkostninger, kr. pr. år Omkostninger i.f.t. pris, pct.
Audi A3 1,6 231.900 62.600 0,27 Audi A3 1,8 254.200 67.000 0,26 Audi A4 1,6 277.100 66.300 0,24 Audi A4 1,6 avant 301.600 71.100 0,24 Audi A4 1.8 avant 339.600 78.000 0,23 Audi A6 1.8 410.700 88.700 0,22 Audi A6 1,8 T avant 495.300 100.700 0,20 BMW 528i sedan 614.000 132.300 0,22 BMW 528ia touring 715.500 143.400 0,20 Som det fremgår, er det relativt  

 billigere at holde en større bil end en mindre bil.
Således  

 svarer omkostningerne ved at holde en Audi A3 1,6 (med en pris på ca.  

 230.000 kr.) til ca. 27 pct. af denne bils værdi.
Omkostningerne ved at  

 holde en BMW 528 ia touring (med en pris på ca. 700.000 kr.) svarer til  

 ca. 20 pct. af denne bils værdi.
Da omkostningerne ved at holde mindre  

 biler er højere end ved at holde dyrere biler, er det  

 hensigtsmæssigt at fortsætte med en procentsats på 25 pct.  

 på den del af bilens værdi, der ligger under 300.000 kr.
Samtidig  

 vil det være hensigtsmæssigt, at have en skattesats, som er  

 mindre end 25 pct. på den del af bilens værdi, der ligger over  

 300.000 kr.
Derfor foreslås det, at den del af en bils værdi, som  

 ligger over 300.000 kr. beskattes med 20 pct.
Ændringen af den nuværende maximumgrænse  

 på 450.000 kr. samt indførelsen af to forskellige  

 skatteprocenter medfører, at beskatningen falder for de firmabiler som  

 koster mellem 300.000 kr. og 487.500 kr. Årsagen er, at den  

 skattepligtige værdi efter de nye regler sættes til 20 pct. af  

 værdien over 300.000 kr.
I den følgende tabel er den  

 skattepligtige værdi og beskatningen beregnet for forskellige  

 biler.
 Tabel 3. Beskatning af firmabiler samt ændring heri,  

 kr.
Bilens pris Skattepligtigværdi Skattepligtigværdi Beskatning Beskatning Besparelse gældende regler forslag gældende regler1) forslag1) 300.000 75.000 75.000 47.475 47.475 0 350.000 87.500 85.000 55.388 53.805 1.583 400.000 100.000 95.000 63.300 60.135 3.165 450.000 112.500 105.000 71.213 66.465 4.748 500.000 112.500 115.000 71.213 72.795 -1.583 600.000 112.500 135.000 71.213 85.455 -14.243 700.000 112.500 155.000 71.213 98.115 -26.903 1.000.000 112.500 215.000 71.213 136.095 -64.883 1.500.000 112.500 315.000 71.213 199.395 -128.183 2.000.000 112.500 415.000 71.213 262.695 -191.483 1) Som det fremgår, vil en  

 lønmodtager, der eksempelvis kører i en firmabil til 350.000  

 kr. få en årlig skattebesparelse på 1.583 kr., jvf.  

 tabel.
Det vil ikke være muligt, at lave et enkelt og  

 administrerbart skattesystem, hvor beskatningen af alle firmabiler  

 fuldstændig svarer til, hvad det koster selv at holde bil.
Det skyldes,  

 at omkostningerne ved bilhold vil være forskellige fra bil til bil og  

 fra ejer til ejer.
Eksempelvis er der forskel på, hvor store  

 afskrivningerne og vedligeholdelsesomkostningerne er på bilerne.
Der er  

 også forskel på, hvor meget det koster at forsikre en bil.  

 Udgifterne til forsikring er f.eks. afhængig af hvilken bil det er,  

 hvilken bopæl man har, og om man f.eks. er elitebilist eller ej.  

 Således vil omkostningerne ved at holde en bil til eksempelvis 200.000  

 kr. ikke være de samme for alle de biler, der koster 200.000 kr.  

 Ligeledes vil omkostningerne variere efter årskørslen.
Selvom man bruger f.eks. 4, 5 eller flere forskellige  

 skattesatser, vil det være meget vanskeligt at sikre, at beskatningen  

 af alle de danske firmabiler altid svarer fuldstændig til, hvad det  

 koster selv at holde biler.
I praksis vil man derfor kunne finde eksempler  

 på biler, som beskattes lidt for lempeligt og eksempler på biler,  

 som beskattes lidt for hårdt.
Alt i alt vil ændringen af beskatningen af  

 firmabiler betyde, at der i forhold til det nuværende system bliver en  

 bedre og mere rimelig sammenhæng mellem omkostningerne ved at have en  

 firmabil og omkostningerne ved selv at holde bil.
Samtidig sikres det, at  

 systemet ikke bliver unødigt tungt at administrere for hverken borgere  

 eller myndigheder.
Provenumæssige konsekvenser Forslaget skønnes at indbringe et merprovenu  

 på ca. 5 mill. kr. i 2001, 10 mill. kr. i 2002 og 15 mill. kr. fra 2003  

 og årene fremefter, hvor ordningen er fuldt indfaset.
 Halvdelen af provenuet vil tilfalde amter og kommuner.
Administrative konsekvenser for stat, amter og  

 kommuner Lovforslaget skønnes at medføre  

 engangsudgifter på 1,8 mill. kr. til edb-tilretninger i Told og  

 Skat.
Erhvervsøkonomiske konsekvenser Ændringen af beløbsgrænsen og  

 procentsatserne for fri firmabil til rådighed skønnes ikke at  

 have mærkbare erhvervsøkonomiske konsekvenser.
Administrative konsekvenser for erhvervslivet og  

 borgerne Lovforslaget skønnes ikke at have nogen  

 nævneværdige administrative konsekvenser for erhvervslivet og  

 borgerne.
Miljømæssige konsekvenser Ændringen af beløbsgrænsen og  

 procentsatserne for fri firmabil til rådighed skønnes ikke at  

 påvirke kørselsomfanget og har dermed ingen  

 miljøeffekt.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har ikke været i høring.
Vurdering af konsekvenserne af  

 lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner 2001: 5 mill. kr., heraf amter og kommuner 2,5 mill. kr.
 2002: 10 mill. kr., heraf amter og kommuner 5 mill. kr.
 2003- frem: 15 mill. kr., heraf amter og kommuner 7,5 mill.  

 kr.
Ingen Administrative konsekvenser for stat, amter og  

 kommuner Engangsudgifter på 1,8 mill. kr. til edb-tilretning i  

 Told og Skat.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 og 3 Forslagene er redaktionelle konsekvensændringer af  

 forslagene under nr. 2 og 4.
Til nr. 2 og 4 Med indsættelsen af § 7, stk. 1, litra e,  

 omfattes hovedaktionærer, som nævnt i den foreslåede  

 bestemmelse i ligningslovens § 16 A, stk. 10, jf. lovforslagets  

 § 3, nr. 3, af den personkreds, som er bidragspligtige efter  

 arbejdsmarkedsfondsloven.
 Bidragsgrundlaget fastsættes i den foreslåede  

 § 8, stk. 1, litra g, til at udgøre den skattepligtige  

 værdi opgjort efter de foreslåede regler i ligningslovens  

 § 16, stk. 4, af bil, der i form af udbytte stilles til  

 rådighed for hovedaktionæren af selskabet.
 De ændrede værdiansættelsesregler i  

 ligningslovens § 16, stk. 4, vil tilsvarende skulle anvendes ved  

 opgørelsen af bidragsgrundlaget af fri bil omfattet af  

 arbejdsmarkedsfondslovens § 8, stk. 1, litra b.
Til nr. 5 Ændringen af § 11, stk. 8, sikrer, at  

 opkrævningen af arbejdsmarkedsbidraget og den særlige  

 pensionsopsparing af biler, der stilles til rådighed i form af udbytte,  

 som det er tilfældet med andre bidragspligtige B-indkomster, vil ske  

 ved de statslige told- og skattemyndigheders foranstaltning i forbindelse med  

 udsendelse af årsopgørelsen og bidragsopgørelsen.
Til § 2 Til nr. 1 Forslaget indebærer, at der som følge af, at  

 den skattepligtige værdi af bil, der stilles til rådighed som  

 udbytte til hovedaktionærer, skal medregnes i grundlaget for betaling  

 af arbejdsmarkedsbidrag, jf. forslaget under § 1, nr. 2 og 4,  

 tilsvarende skal foretages særlig pensionsopsparing på 1 pct. af  

 arbejdsmarkedsbidragsgrundlaget.
Til nr. 2 Ændringen er en konsekvens af den foreslåede  

 udvidelse af grundlaget for betaling af arbejdsmarkedsbidrag og  

 opkrævning af særlig pensionsopsparing til at omfatte bil, der  

 stilles til rådighed for ansatte og ikke ansatte hovedaktionærer.  

 De gældende aldersgrænser for opkrævning af særlig  

 pensionsopsparing af B-indkomster foreslås således tilsvarende at  

 skulle finde anvendelse for de omhandlede biler, hvorefter opkrævning  

 af særlig pensionsopsparing sker første gang for det  

 indkomstår, hvor personen fylder 17 år og sidste gang for det  

 indkomstår, hvor personen fylder 64 år, dog 66 år for  

 personer, der inden den 1. juli 1999 er fyldt 60 år.
Til § 3 Til nr. 1 Den foreslåede ændring af § 8 M,  

 stk. 1, er en konsekvens af at pligten til at betale  

 arbejdsmarkedsbidrag udvides til at omfatte hovedaktionærer for  

 så vidt de i form af udbytte får stillet bil til rådighed  

 af selskabet, jf. forslagene under § 1, nr. 2 og 4. Med ændringen  

 sikres, at hovedaktionærerne på linie med alle andre  

 bidragspligtige får fradrag for arbejdsmarkedsbidraget og den  

 særlige pensionsopsparing ved opgørelsen af den skattepligtige  

 personlige indkomst.
Til nr. 2 Det foreslås, at beskatningen af fri firmabil  

 ændres, således at den skattepligtige værdi sættes  

 til 25 pct. af den del af bilens værdi, der ikke overstiger 300.000  

 kr., og 20 pct. af resten.
Det foreslås samtidig, at bilens værdi  

 mindst beregnes af 160.000 kr.
Der ændres ikke iøvrigt ved de  

 gældende principper for beskatning af fri firmabil i ligningslovens  

 § 16, stk. 4.
Til nr. 3 Det foreslås, at værdiansættelsen af  

 udbytte i form af fri bil til hovedaktionærer skal følge de i  

 dette lovforslag foreslåede regler for værdiansættelsen af  

 fri bil.
På denne måde sikres det, at hvis hovedaktionæren  

 er ansat som direktør eller lignende i selskabet, er beskatningen den  

 samme, uanset om hovedaktionæren modtager ydelsen i form af udbytte  

 eller som et personalegode.
Det foreslås, at disse specielle  

 værdiansættelsesregler skal gælde for  

 hovedaktionærer, hvilket vil sige ejere af hovedaktionæraktier  

 som beskrevet i aktieavancebeskatningslovens § 11, stk. 2-4. Som  

 hovedaktionæraktier anses aktier, der ejes af skatteydere, der ejer  

 eller indenfor de seneste fem år har ejet 25 pct. eller mere af  

 aktiekapitalen i selskabet, eller som råder eller indenfor de seneste  

 fem år har rådet over 50 pct. eller mere af stemmeværdien i  

 selskabet.
Ved denne opgørelse medregnes også aktier ejet af  

 skatteyderens nærmeste familie, hvilket vil sige ægtefælle,  

 forældre, bedsteforældre, børn, børnebørn  

 samt ægtefællerne eller dødsboerne til/efter disse  

 personer.
Stedbarns- og adoptivforhold sidestilles med ægte  

 slægtsskabsforhold.
Ved opgørelsen af hvorvidt der er tale om  

 hovedaktionæraktier, medregnes også aktier ejet af et selskab, en  

 fond mv., hvori aktionæren eller dennes nærmeste familie i form  

 af aktiebesiddelse, vedtægtsbestemmelser, aftale eller fælles  

 ledelse har eller har haft en bestemmende indflydelse.
Det betyder, at ejes  

 det gode, som stilles til rådighed for hovedaktionæren af et  

 helejet datterselskab, kan hovedaktionæren også beskattes af et  

 maskeret udbytte.
Bestemmelsen finder anvendelse, uanset om  

 hovedaktionæren er ansat i selskabet, eller om denne udelukkende har  

 tilknytning som hovedaktionær.
Er vedkommende ansat, kan udbytte efter  

 praksis anses som en del af aktionærens løn, som beskrevet i  

 gengivelsen af de gældende regler om udbytte.
En aktionær kan også beskattes af maskeret  

 udbytte, såfremt fordelen ikke tilfalder denne personligt, men en  

 person, en virksomhed eller organisation hvori aktionæren har en  

 personlig interesse.
Det betyder, at det ikke er et krav, at det er  

 hovedaktionæren, som har rådigheden over den bil, selskabet  

 stiller til rådighed.
Hvis det er en person, en virksomhed eller  

 organisation, hvori hovedaktionæren har en personlig interesse, der har  

 rådigheden over bilen, kan hovedaktionæren beskattes efter de her  

 foreslåede regler.
Ved vurderingen af hvorvidt bilen anses for at have  

 passeret hovedaktionærens økonomi, indgår en afvejning af,  

 om selskabet har en selvstændig økonomisk interesse i at stille  

 godet til rådighed for en virksomhed mv. eller person med tilknytning  

 til hovedaktionæren.
 Det foreslås, at  

 værdiansættelsesreglerne i § 16, stk. 4, skal finde  

 anvendelse, såfremt der er tale om en bil, der ydes som udbytte.
Til § 4 Med ændringerne i personskatteloven  

 foreslås, at udbytte omfattet af bestemmelsen i ligningslovens  

 § 16 A, stk. 10, jf. lovforslagets § 3, nr. 3, hverken skal  

 medregnes til aktieindkomsten, jf. ændringen under nr. 2, eller  

 kapitalindkomsten, jf. ændringen under nr. 1. Ændringerne  

 indebærer, at biler, som stilles til rådighed for  

 hovedaktionærer som udbytte, beskattes som personlig indkomst, jf.  

 personskattelovens § 3, stk. 1.
Til § 5 Til nr. 1.
Alle, der i det forudgående kalenderår som led  

 i deres virksomhed har ydet vederlag i form af, at der er stillet en bil  

 rådighed for privat benyttelse, jf. ligningslovens § 16,  

 stk. 4, skal, når vederlaget er ydet til en direktør eller  

 en anden medarbejder med væsentlig indflydelse på egen  

 aflønningsform, foretage indberetning herom til de statslige told- og  

 skattemyndigheder.
Endvidere skal der foretages indberetning om udbytte i  

 form af bil stillet til rådighed, der er udloddet til en  

 hovedaktionær, jf. ligningslovens § 16 A, stk. 10.  

 Indberetningspligten gælder ligeledes, selvom modtageren yder fuldt  

 vederlag herfor.
Indberetningen skal indeholde oplysninger om identiteten af  

 modtageren, vederlagets art og værdien af årets samlede vederlag  

 til den pågældende.
Skatteministeren kan fastsætte  

 nærmere regler om indberetningspligten.
Den foreslåede personkreds, som der skal indberettes  

 om, svarer til personalekredsen i den nuværende § 16, stk. 9, i  

 ligningsloven.
Det vil sige en ansat, der er direktør eller en anden  

 medarbejder med væsentlig indflydelse på egen  

 aflønningsform.
En direktør-titel er ikke i sig selv nok til at  

 være omfattet af personkredsen, det forudsættes, at der er tale  

 om en direktør med væsentlig indflydelse på egen  

 aflønningsform.
Det er endvidere en betingelse, at personen er ansat,  

 hvorimod vedkommende ikke nødvendigvis skal være  

 (hoved)aktionær.
En ansat hovedaktionær vil imidlertid altid  

 være omfattet.
 Til nr. 2 og 3.
De foreslåede ændringer til  

 skattekontrollovens §§ 9 A (bestemmelse om indberetningstidspunkter) og  

 14 (straffebestemmelse) er konsekvensændringer af, at en bil tildelt  

 som et løngode eller udloddet som udbytte udskilles i en særlig  

 indberetningsbestemmelse.
Det skal endvidere bemærkes, at  

 skattekontrollovens § 9 (bødebestemmelse) også finder  

 anvendelse, idet bestemmelsen blandt andet omfatter en henvisning til  

 skattekontrollovens §§ 7-8 H, stk. 1-3.
Til § 6 Loven træder i kraft dagen efter  

 bekendtgørelsen i Lovtidende.
 Det foreslås, at de foreslåede regler i  

 lovforslagets § 1,§ 2, § 3, nr. 1 og nr. 2, og § 4 om  

 ændringerne i lov om en arbejdsmarkedsfond, lov om Arbejdsmarkedets  

 Tillægspension, ligningslovens § 8 M, § 16, stk. 4, og  

 personskatteloven alle har virkning fra og med indkomståret 2001.
 Der foreslås en overgangsordning for frie biler som  

 personalegode, der er anskaffet af arbejdsgiveren m.v. inden 29. marts 2000.  

 For disse biler har de nye beregningsregler for den skattepligtige  

 værdi først virkning fra og med indkomståret 2003.  

 Ansatte, der råder privat over en sådan bil, kan dog vælge  

 at anvende bestemmelserne allerede fra og med indkomståret 2001.
Den foreslåede nye bestemmelse i ligningslovens  

 § 16 A, stk. 10, har virkning for udlodninger, der foretages i  

 indkomståret 2001 eller senere.
Med formuleringen understreges det, at  

 det er udbetalingstidspunktet, der er afgørende for om udlodningerne  

 behandles efter de foreslåede regler.
Der indføres ingen  

 overgangsregel, da beskatningen efter de gældende regler sker på  

 grundlag af bilens fulde værdi.
 Det foreslås, at ændringerne i  

 skattekontrolloven om indberetningspligten skal have virkning fra 1. januar  

 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om en arbejdsmarkedsfond, jf. lovbekendtgørelse nr. 720 af  

 14. september 1999, som ændret ved § 6 i lov nr. 947 af 20.  

 december 1999, § 3 i lov nr. 956 af 20. december 1999 og § 6 i lov  

 nr. 165 af 15. marts 2000, foretages følgende ændringer:
§ 7. stk. 1, - - - d)	personer, omfattet af §§ 2 a og 2 b i lov om Arbejdsmarkedets  

 Tillægspension for så vidt angår indbetalinger til  

 Arbejdsmarkedets Tillægspension, jf. § 8, stk. 1, litra c og  

 f.
 1. I § 7, stk. 1, litra d, ændres »jf.  

 § 8, stk. 1, litra c og f.« til: »jf. § 8, stk. 1, litra  

 c og f,«.
 2. I § 7, stk. 1, indsættes som litra  

 e:
 »e)	personer omfattet af ligningslovens § 16 A, stk. 10, for  

 så vidt angår udbytte i form af rådighed over bil, jf.  

 § 8, stk. 1, litra g.«.
§ 8. stk. 1, - - - 3. I § 8, stk. 1, litra f, ændres »jf.  

 § 11, stk. 5.« til: »jf. § 11, stk. 5,«.
 f)	indbetalinger til Arbejdsmarkedets Tillægspension, bortset fra  

 indbetalinger som nævnt i stk. 5, som foretages af de kommunale  

 dagpenge- og socialmyndigheder for modtagere af dagpenge i henhold til lov om  

 dagpenge ved sygdom eller fødsel, modtagere af delpension eller  

 førtidspension i henhold til lov om social pension, modtagere af  

 kontanthjælp og revalideringsydelse efter §§ 25 og 52 i lov om  

 aktiv socialpolitik, og af arbejdsløshedskasserne for modtagere af  

 seniorydelse efter lov om seniorydelse, modtagere af dagpenge i henhold til  

 lov om arbejdsløshedsforsikring m.v. og modtagere af  

 godtgørelse i henhold til lov om arbejdsmarkedsuddannelser, samt af  

 Direktoratet for Arbejdsløshedsforsikringen og  

 arbejdsløshedskasserne for modtagere af overgangsydelse,  

 efterløn i henhold til lov om arbejdsløshedsforsikring m.v. og  

 modtagere af uddannelsesgodtgørelse i henhold til lov om en aktiv  

 arbejdsmarkedspolitik, jf. § 11, stk. 5.
 4. I § 8, stk. 1, indsættes som litra  

 g:
 »g)	den skattepligtige værdi af udbytte i form af rådighed  

 over bil omfattet af ligningslovens § 16 A, stk. 10.«.
§ 11. - - - 5. § 11, stk. 8, affattes således:
Stk. 8. For vederlag i form af køberetter til aktier,  

 jf. § 8, stk. 1, litra b, og vederlag m.v. som nævnt i  

 § 8, stk. 1, litra e, der er B-indkomst, opgør de statslige  

 told- og skattemyndigheder på grundlag af de oplysninger, der er lagt  

 til grund ved skatteansættelsen, bidragsgrundlaget og beregner  

 bidragets størrelse.
Køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatning.
»Stk. 8. For vederlag i form af køberetter til aktier,  

 jf. § 8, stk. 1, litra b, bil, jf. § 8, stk. 1, litra g,  

 og vederlag m.v. som nævnt i § 8, stk. 1, litra e, der er  

 B-indkomst, opgør de statslige told- og skattemyndigheder på  

 grundlag af de oplysninger, der er lagt til grund ved  

 skatteansættelsen, bidragsgrundlaget og beregner bidragets  

 størrelse.
Biler og køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatning.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som senest ændret  

 ved lov nr. 1077 af 29. december 1999, § 2 i lov nr. 1082 og lov nr.  

 1085 af 29. december 1999, foretages følgende ændringer:
§ 17 f.
For 1999 og senere år opkræves der en  

 særlig pensionsopsparing til Arbejdsmarkedets Tillægspension  

 på 1,0 pct. af bidragsgrundlaget efter § 8, stk. 1, litra a,  

 b, d og e, og § 10 i lov om en arbejdsmarkedsfond for  

 lønmodtagere m.fl. og selvstændigt erhvervsdrivende omfattet af  

 bidragspligten efter § 7, stk. 1 og 2, i samme lov, jf. dog  

 stk. 2. Lov om en arbejdsmarkedsfonds regler om opkrævning,  

 angivelse og indbetaling, periodisering, indberetning, straf, regulering m.v.  

 finder tilsvarende anvendelse for pensionsopsparing efter 1. pkt., jf. dog  

 stk. 2.
 1. I § 17 f, stk. 1, 1. pkt., ændres  

 »§ 8, stk. 1, litra a, b, d og e« til: »§ 8, stk. 1,  

 litra a, b, d, e og g«.
Stk. 2. For personer omfattet af bidragspligten efter lov  

 om en arbejdsmarkedsfond § 7, stk. 1, litra a og b samt c, jf. § 8, stk. 1,  

 litra e, og § 11, stk. 1, opkræves pensionsopsparing efter stk. 1, 1.  

 pkt., første gang af løn, vederlag m.v., der ved indeholdelse  

 af foreløbig skat efter kildeskatteloven henregnes til en periode i  

 det kalenderår, hvor personen fylder 17 år, og sidste gang af  

 løn, vederlag m.v., der ved indeholdelse af foreløbig skat  

 efter kildeskatteloven henregnes til en periode i det kalenderår, hvor  

 personen fylder 64 år, for personer, der inden den 1. juli 1999 er  

 fyldt 60 år, dog 66 år.
For personer omfattet af bidragspligten  

 efter lov om en arbejdsmarkedsfond § 7, stk. 1, litra c, jf.  

 § 8, stk. 1, litra e, og § 11, stk. 8, og § 7,  

 stk. 2, opkræves pensionsopsparing første gang for det  

 indkomstår, hvor personen fylder 17 år, og for sidste gang for  

 det indkomstår, hvor personen fylder 64 år, for personer, der  

 inden den 1. juli 1999 er fyldt 60 år, dog 66 år.
 2. I § 17 f, stk. 2, 2. pkt., indsættes  

 efter »§ 11, stk. 8,«: »§ 7, stk. 1, litra e, «.
§ 3 I lov om påligning af indkomstskat til staten (ligningsloven), jf.  

 lovbekendtgørelse nr. 28 af 18. januar 2000, som ændret ved  

 § 3 i lov nr. 105 af 14. februar 2000, foretages følgende  

 ændringer:
§ 8 M.
For personer omfattet af § 7, stk. 1, litra  

 c, og § 10 i lov om en arbejdsmarkedsfond fragår  

 arbejdsmarkedsbidraget ved opgørelsen af den skattepligtige indkomst  

 for det indkomstår, som bidraget vedrører.
Det samme  

 gælder for personer omfattet af § 7, stk.1, litra a, i samme lov,  

 for hvilke arbejdsgiveren ikker er indeholdelsespligtig af udbetalt  

 løn, vederlag, honorarer m.v. til den ansatte.
 1. I § 8 M, stk. 1, 1. pkt., ændres  

 »§ 7, stk. 1, litra c,« til: »§ 7, stk. 1, litra c og  

 e,«.
 2. § 16, stk. 4, 1. og 2. pkt., affattes  

 således:
stk. 4. Den skattepligtige værdi af en bil, der er  

 stillet til rådighed for den skattepligtiges private benyttelse af en  

 arbejdsgiver som nævnt i stk. 1, sættes til en årlig  

 værdi på en procentdel af bilens værdi, dog mindst af  

 160.000 kr og højst af 450.000 kr.
For indkomståret 1999  

 udgør procentdelen 24, og for indkomståret 2000 og  

 følgende indkomstår udgør procentdelen 25. For biler, der  

 er anskafftet af arbejdsgiveren højst tre år efter første  

 indregistrering opgøres bilens værdi i det indkomstår,  

 hvori første indregistrering er foretaget, og i de to følgende  

 indkomstår til den oprindelige nyvognspris og herefter 75 pct. af  

 nyvognsprisen.
For biler, der er anskafftet mere end tre år efter  

 første indregistrering, og for tidligere hyrevogne, der anskaffes uden  

 berigtigelse af registerinsafgift, opgøres bilens værdi til  

 arbejdsgiverens købspris inklusive eventuelle  

 istandsættelsesudgifter.
Ved værdiansættelsen af biler, der  

 ikke indregistreres her i landet eller er omfattet af  

 registreringafgiftslovens § 3 a, stk. 6, skal den værdi  

 anvendes, som ville blive lagt til grund ved værdiansættelsen af  

 en tilsvarende bil efter 3. eller 4. pkt.
Er bilen kun til rådighed en  

 del af året, nedsættes den skattepligtige værdi svarende  

 til det antal hele måneder, hvori bilen ikke har været til  

 rådighed.
Hvis en bil, der af arbejdsgiveren m.v. er stillet til  

 rådighed for den skattepligtige udelukkende for erhvervsmæssig  

 kørsel, benyttes privat, beskattes værdien af den private  

 benyttelse i det pågældende år efter reglerne i 1.-5.pkt.  

 Kørsel mellem hjem og virksomheden højst 1 dag om ugen anses  

 ved anvendelsen af reglerne i 7. pkt. ikke for privat kørsel for  

 skattepligtige, der som led i kundeopsøgende arbejde fra hjemmet i  

 øvrigt udelukkende kører erhvervsmæssigt.
Den  

 skattepligtige værdi efter 1.-7.pkt. nesættes med den  

 skattepligtiges betaling i indkomståret til arbejdsgiveren m.v. for  

 råderetten, men nedsættes ikke med eventuelle beløb, der  

 beskattes efter reglen i § 9 C, stk. 7.
»Stk. 4. Den skattepligtige værdi af en bil, der er  

 stillet til rådighed for den skattepligtiges private benyttelse af en  

 arbejdsgiver som nævnt i stk. 1, sættes til en årlig  

 værdi på 25 pct. af den del af bilens værdi, der ikke  

 overstiger 300.000 kr., og 20 pct. af resten.
Bilens værdi beregnes dog  

 mindst af 160.000 kr.«.
 3. I § 16 A indsættes som  

stk. 10:
»Stk. 10. En hovedaktionær som nævnt i  

 aktieavancebeskatningslovens § 11, stk. 2-4, der modtager udbytte  

 fra selskabet i form af, at der stilles en bil til rådighed, skal ved  

 opgørelsen af den skattepligtige indkomst medregne værdien af  

 bilen tillagt eventuelt sparet privatforbrug i relation til bilen.
Bilens  

 værdi ansættes efter reglen i § 16, stk. 4.«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som senest  

 ændret ved § 5 i lov nr. 105 af 14. februar 2000, foretages  

 følgende ændringer:
§ 4. stk. 1, - - - 1. I § 4, stk. 1, nr. 4, ændres »§ 16  

 A« til: »§ 16 A, stk. 1-9,«.
4)	skattepligtigt aktieudbytte omfattet af ligningslovens § 16 A  

 bortset fra beløb omfattet af § 4 a, stk. 1, nr. 1, 3 og 5, § 4 a. - - - Stk. 2. Stk. 1, nr. 1-6, omfatter ikke udbytter og  

 fortjenester samt afståelsesnummer efter ligningslovens § 16 B  

 vedrørende aktier som nævnt i aktieavancebeskatningslovens § 2  

 a.
Stk. 1. Omfatter heller ikke fortjeneste og tab ved afståelse  

 af medlemsbeviser m.v. i foreninger m.v., der er skattepligtige efter  

 selskabsskattelovens § 1, stk. 1, nr. 6, med undtagelse af fortjeneste eller  

 tab som omhandlet i aktieavancebeskatningslovens § 4 ved afståelse 3  

 år eller mere efter erhvervelsen af omsættelige  

 investeringsbeviser i investereingsforeninger.
 2. I § 4 a, stk. 2, 2. pkt., ændres  

 »Stk. 1 omfatter heller ikke« til: »Stk. 1 omfatter heller ikke  

 udbytte efter ligningslovens § 16 A, stk. 10, og«.
§ 5 I skattekontrolloven, jf. lovbekendtgørelse nr. 564 af 2. juni  

 1999, som senest ændret ved lov nr. 953, 955 og 958 af 20. december  

 1999, foretages følgende ændringer:
 1. Efter § 7 B indsættes:
»§ 7 C.
Alle, der i det forudgående kalenderår som  

 led i deres virksomhed har ydet et vederlag i form af, at der er stillet en  

 bil til rådighed for privat benyttelse, skal, når vederlaget er  

 ydet til en direktør eller anden medarbejder med væsentlig  

 indflydelse på egen aflønningsform, foretage indberetning herom  

 til de statslige told- og skattemyndigheder, jf. ligningslovens § 16,  

 stk. 4. Endvidere skal der foretages indberetning om udbytte i form af  

 bil stillet til rådighed, der er udloddet til en hovedaktionær,  

 jf. ligningslovens § 16 A, stk. 10.
 Stk. 2. Indberetningen skal indeholde oplysninger om  

 identiteten af modtageren, vederlagets art og værdien af årets  

 samlede vederlag til den pågældende.
 Stk. 3. Bestemmelserne i § 7, stk. 3-8, finder  

 tilsvarende anvendelse.«.
§ 9 A.
Indberetning til skattemyndighederne efter § 7,  

 § 7 A, § 7 B, § 7 D, § 7 F, § 8 B, § 8 E,  

 § 8 F, § 8 H, § 8 P, § 8 Q, § 8 T, § 8 U,  

 § 8 V, § 10, § 10 A eller § 10 B skal foretages senest  

 den 20. januar eller, hvis denne dag er en lørdag eller søndag,  

 senest den følgende mandag.
 2. I § 9A indsættes efter »§ 7 B,«:  

 »§ 7 C,«.
§ 14. - - - Stk. 2. Den, der, uden at forholdet omfattes af stk. 1,  

 forsætligt eller af grov uagtsomhed undlader rettidigt at opfylde en  

 pligt, der påhviler ham i medfør af § 3 A, stk. 1 og  

 3, § 6, stk. 1-3, § 6 A, § 6 B, § 7, § 7 A,  

 § 7 B, § 7 E, §§ 8 A-8 H, stk. 1-4, § 8 J,  

 stk. 3, § 8 L, § 8 P, stk. 1-4, § 8 Q,  

 stk. 1-3, § 8 R, stk. 3, § 8 S, § 8 T, stk. 1  

 og 3, § 8 U, stk. 1 og 3, § 9 A, §§ 10, 10 A,  

 stk. 1, og 10 B, stk. 1, 1.-3. pkt., eller § 11 straffes med  

 bøde.
 3. I § 14, stk. 2, indsættes efter »§ 7  

 B,«: »§ 7 C,«.
