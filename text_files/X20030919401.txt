Beskatning af  

 betalt broafgift/brobizz over Storebæltsbroen Spørgsmål 1. Kan virksomheden yde medarbejderen fri  

 offentlig befordring mellem medarbejderens faste bopæl vest for Storebælt til  

 virksomhedens adresse i X, uden at dette medfører beskatning for  

 medarbejderen  

 (medarbejderen tager ikke fradrag for befordring hjem-arbejde-retur og  

 fratrækker ikke passageafgiftsfradraget over Storebæltsbroen på 15 kr. pr.  

 tur)  

 ? 2. Kan virksomheden stille en bil til rådighed for  

 medarbejderen og yde denne fri befordring inkl. broafgift til kørsel mellem  

 hjem-arbejde-retur, hvis medarbejderen på strækningen medtager en eller flere  

 andre medarbejdere, når disse ønsker det - samkørsel - uden dette medfører  

 beskatning for medarbejderen (medarbejderen tager ikke fradrag for befordring  

 hjem-arbejde-retur og fratrækker ikke passageafgiftsfradraget over  

 Storebæltsbroen) ? 3. Kan virksomheden yde medarbejderen fri brobizz  

 over Storebæltsbroen, som en del af den skattefri befordring  

 hjem-arbejde-retur, når medarbejderen får stillet fri bil rådighed og  

 samtidig  

 bliver beskattet af den fri bil (medarbejderen tager ikke fradrag for  

 befordring hjem-arbejde-retur og fratrækker ikke passageafgiftsfradraget over  

 Storebæltsbroen på 90 kr. pr. tur) ? 4. Såfremt medarbejderen ikke skattefrit kan  

 modtage fri brobizz til befordring hjem-arbejde-retur, kan medarbejderen så  

 mod  

 beskatning af fri brobizz fratrække det standardiserede passagefradrag på  

 henholdsvis 15 kr. og 90 kr. pr. passage som ligningsmæssigt fradrag ? 5. Hvis medarbejderen i spm. 2 og 3 selv  

 afholder udgiften til brobizz, og får stillet arbejdsgiverbetalt befordring  

 til  

 rådighed, kan medarbejderen så fratrække standardfradraget på 90 kr. pr.  

 passage ? Svar 1. Ja, se sagsfremstilling og begrundelse.
 2. Nej, se sagsfremstilling og begrundelse.
 3. Nej, se sagsfremstilling og begrundelse.
 4. Nej, se sagsfremstilling og begrundelse.
 5. Ja, se dog sagsfremstilling og begrundelse.
Beskrivelse  

 af de faktiske forhold Repræsentanten har oplyst følgende:
 Virksomheden består koncernmæssigt af 2  

 forretningsområder, hvor det ene omsætter for ca. 80 % af den samlede  

 koncernomsætning og det andet for de resterende ca. 20 % af  

 koncernomsætningen.
Koncernens hovedaktivitet foregår i X.
En  

 beliggenhed, der medarbejdermæssigt ikke er nær så attraktivt som ved  

 storbyerne.
Det kan derfor være nødvendigt med utraditionelle  

 aflønningspakker  

 for at fastholde og tiltrække dygtige medarbejdere.
På en af virksomhedens nøglefunktioner påtænkes  

 ansat en yderst velkvalificeret medarbejder.
Denne medarbejder har i dag både  

 bopæl og arbejde vest for Storebæltsbroen.
Et jobskifte til virksomheden vil  

 derfor være forbundet med en daglig dobbelt tur over Storebæltsbroen.
 For at kunne være en økonomisk attraktiv  

 arbejdsplads set fra medarbejderens synsvinkel, ønsker virksomheden at  

 tilbyde  

 medarbejderen fri befordring mellem hjem og arbejdsplads.
 En fri befordring kan ske enten ved en af de i  

 ligningslovens § 9 C, stk. 7, anførte måder for fri arbejdsgiverbetalt  

 befordring eller ved at der ydes medarbejderne fri bil, som beskattes efter  

 reglerne i ligningsloven § 16.
 Ad. spm. 1. Fri offentlig befordring.
Det påtænkes, at yde medarbejderen betalt  

 offentlig befordring, hvori broafgift er inkluderet i billetprisen.
Det  

 ligningsmæssige fradrag for medarbejderen udgør ved brug af offentlig  

 befordring 15 kr. pr. tur.
Medarbejderen er indstillet på ikke at tage  

 ligningsmæssige fradrag under forudsætning af, at den modtagne fri befordring  

 inkl. passage over Storebælt er skattefri for medarbejderen.
Den fri  

 befordring  

 må kun anvendes ved befordring mellem hjem-arbejde-retur, og virksomheden  

 fører  

 kontrol hermed.
 Ad. spm. 2. Fri befordring i bil - samkørsel.
Alternativt til den offentlige befordring påtænkes  

 det, at medarbejderen får stillet en bil til rådighed til kørsel mellem hjem  

 og  

 arbejde.
Medarbejderen vil på strækningen mellem sin bopæl vest for Storebælt  

 og arbejdspladsen i X samt retur skulle medtage en eller flere andre  

 medarbejdere, når disse ønsker det (samkørsel). Udover betaling af driften af  

 bilen vil virksomheden betale broafgiften.
Det forudsættes, at betalingen af  

 broafgiften udelukkende vedrører kørsel mellem hjem-arbejde-retur, samt at  

 virksomheden fører kontrol hermed.
Medarbejderen er indstillet på ikke at  

 tage  

 ligningsmæssige fradrag under forudsætning af, at den modtagne fri befordring  

 inkl. passage over Storebælt er skattefri for medarbejderen.
 Ad. spm. 3. Fri bil med brobizz.
Virksomheden forhandler med medarbejderen om at  

 stille fri bil til dennes rådighed.
En fri bil som både skal anvendes  

 erhvervsmæssigt og privat - også udover kørsel hjem-arbejde-retur.
Hvis der  

 stilles fri bil til rådighed, vil medarbejderen beskattes af værdi af fri bil  

 efter de almindelige procentregler i ligningsloven § 16, stk. 4.
Herudover vil medarbejderen få stillet et brobizz  

 månedskort til rådighed for kørsel mellem hjem-arbejde-retur.
Et sådan  

 månedskort kan anvendes til 25 dobbelt ture over Storebæltsbroen, det kan  

 alene  

 anvendes til den bil som tilmeldes (den fri bil). Via de modtagne udskrifter  

 over benyttelsen, vil der blive ført kontrol med, at brobizzen udelukkende  

 anvendes til betaling ved kørsel mellem hjem-arbejde-retur for medarbejderen.
 Medarbejderen er indstillet på ikke at tage  

 ligningsmæssige fradrag for befordring hjem-arbejde-retur under forudsætning  

 af, at den modtagne fri befordring inkl. brobizz er skattefri for  

 medarbejderen.
 Ad. spm 4. Fradragsmulighed.
Såfremt, der under spm. 2 og/eller 3 svares  

 benægtende ønskes oplyst, om medarbejderen vil kunne opnå fradrag for  

 broafgift  

 efter standardfradraget på 90 kr. pr. passage.
Det forudsættes, at  

 virksomheden  

 afholder udgiften til broafgiften, at kun selve broafgiften er skattepligtig  

 for medarbejderen, samt at medarbejderen i øvrigt ikke foretager fradrag for  

 befordring hjem-arbejde-retur efter de almindelige standardregler i  

 Ligningsloven § 9 C, og dermed heller ikke bliver skattepligtig af den fri  

 befordring.
Repræsentantens bemærkninger Det er repræsentantens opfattelse, at såfremt en  

 arbejdsgiver yder den ansatte fri befordring, er denne skattefri for  

 medarbejderen blot han ikke tager fradrag efter reglerne i ligningsloven § 9  

 C.  

 Alt andet vil være i modstrid med lovens intention og dennes ordlyd.
 Samtidig har repræsentanten gjort gældende, at det  

 ikke kan være afgørende for skattefritagelsen for medarbejderen, om  

 arbejdsgiveren yder den fri befordring som offentlig fri befordring eller ved  

 at stille et køretøj til medarbejderens fri disposition til befordringen.
I situationen hvor der stilles fri brobizz mellem  

 hjem-arbejde-retur til rådighed sammen med den i øvrigt ydede fri befordring  

 i  

 køretøj, er passagen over Storebælt en tvingende nødvendighed for at komme på  

 arbejde.
Nøjagtig på samme måde som når passagen sker med offentlig  

 transport.
Det er repræsentantens vurdering, at udgifterne  

 til færge og brobizz skattemæssig må behandles ens.
Her er i begge  

 situationer  

 tale om både betydelige og nødvendige omkostninger ved den daglige transport  

 til og fra arbejde.
Repræsentanten henviser til ligningsvejledningen afsnit  

 A.F.3.1.5, hvor det står anført, at ligningsloven § 9 C, stk. 7, omhandler  

 enhver form for befordring, der betales af arbejdsgiveren, ligesom  

 bestemmelsen  

 omfatter alle skattepligtige, der kan foretage fradrag efter ligningsloven §  

 9  

 C.
Der nævnes samtidig en række forskellige transportmåder, som er omfattet  

 af  

 reglerne, herunder betalt flyrejse og taxa.
Når medarbejderen bliver  

 transporteret i arbejdsgiverbetalt taxa, vil taxaen i lighed med personbilen,  

 skulle betale broafgift, og broafgiften vil indgå i den samlede regning til  

 arbejdsgiveren,  

 hvorved den bliver en del af den fri befordring.
Efterfølgende har repræsentanten gjort gældende,  

 at der ved flyrejser er en statsafgift på hver enkelt rejse, uden at denne  

 direkte har noget med rejsen at gøre (ved broafgiften betales en  

 passageafgift  

 uden denne har noget med selve transporten over broen at gøre). Det er derfor  

 repræsentantens opfattelse, at disse to afgifter er identiske - man får lov  

 at  

 transporter sig, hvis man betaler afgiften.
Så hvis der ikke skal ske  

 beskatning af afgiften i det ene tilfælde (flyrejsen), så bør der heller ikke  

 ske beskatning i den anden situation (broafgift). Ved flyrejse fra Kastrup  

 betales statsafgift med 221,- kr., altså tæt på broafgiften.
Styrelsens  

 indstilling og begrundelse For privat befordring mellem sædvanlig bopæl og  

 arbejdsplads, kan der foretages fradrag efter ligningsloven § 9 C.
Fradraget  

 beregnes på grundlag af den normale transportvej i bil, uanset hvilken  

 transportform skatteyderen har valgt at benytte.
Fradraget beregnes efter  

 satser fastsat af ligningsrådet på grundlag af udgifterne til transport i  

 bil.  

 Satsen tilsigter således at dække de variable omkostninger ved kørsel i bil.
 Hvis Storebæltsbroen indgår som en del af den  

 normale transportvej i bil frem og tilbage mellem en given sædvanlig bopæl og  

 arbejdsplads, kan der foretages befordringsfradrag også for den del af  

 strækningen, der tilbagelægges på broen.
 Pendlere der som led i den normale transportvej i  

 bil, må benytte færgetransport e.l. kan foretage fradrag for de faktiske  

 udgifter hertil, herunder for udgifterne til at medbringe eget  

 transportmiddel  

 med færgen jf. § 6 i bekendtgørelse nr. 873 af 17. oktober 1994. Der kan ikke  

 foretages fradrag for den afstand (antal km) færgen tilbagelægger.
Pendlere der som led i den normale transportvej,  

 benytter Storebæltsbroen, kan udover det almindelige befordringsfradrag mod  

 dokumentation foretage fradrag for udgifter afholdt til benyttelse af  

 Storbæltsforbindelsen.
Fradraget kan foretages med 90 kr. pr. passage ved  

 benyttelsen af bil og med 15 kr. pr. passage for brugere af kollektiv trafik  

 jf. ligningsloven § 9 C, stk. 9.
 Fri befordring er i følge ligningsloven § 9 C,  

 stk. 7, "en af arbejdsgiveren betalt befordring med offentlige eller  

 private transportmidler". Fri befordring foreligger således, når  

 arbejdsgiveren betaler for, at den ansatte bliver befordret eller  

 transporteret  

 med et transportmiddel.
Fri befordring mellem hjem og arbejdsplads  

 beskattes efter ligningsloven § 9 C, stk. 7, alene, hvis der foretages  

 befordringsfradrag efter ligningsloven § 9 C, stk. 1. Den skattepligtige skal  

 medregne værdien af fri befordring til den skattepligtige indkomst, svarende  

 til værdien af befordringsfradraget efter ligningsloven § 9 C, stk. 1, for  

 den  

 pågældende strækning, hvor der er adgang til fri befordring.
Hvis den  

 skattepligtige ikke foretager befordringsfradraget sker beskatningen af den  

 fri  

 befordring ved den manglende udnyttelse af fradragsretten.
 Hvis den skattepligtige fravælger den fri  

 befordring, kan den pågældende foretage fradrag for befordring hjem og  

 arbejde  

 efter de almindelige regler i ligningslovens § 9 C.
 Ad. spm. 1. Fri offentlig befordring.
Arbejdsgiverbetalt befordring kan f.eks. være fri  

 bil, frikort eller frirejse, herunder fri flyrejse, til offentlige eller  

 private transportmidler.
Herunder falder eksempelvis fri befordring i  

 firmabus,  

 fri kørsel i mandskabsvogn eller fællesbefordring i privat bil der betales af  

 arbejdsgiveren, samt arbejdsgiverbetalt taxa.
Ansatte, der har frikort til offentlige  

 transportmidler beskattes, hvis frikortet anvendes til befordring mellem hjem  

 og arbejdsplads, med et beløb der svarer til befordringsfradraget for denne  

 strækning.
Hvis medarbejderen ikke foretager dette befordringsfradrag, sker  

 der  

 ikke beskatning af den fri befordring jf. ligningsloven § 9 C, stk. 7 og i  

 øvrigt Ligningsvejledningen 2002 A.B.1.9.17.
 Det særlige storebæltsfradrag på 15. kr. pr.  

 passage ved brug af kollektive transportmidler blev fastsat på baggrund af  

 gennemsnitsbetragtninger over merudgifter til passage af Storebælt.  

 Storebæltsfradraget  

 forudsætter altså, at betalingen for en togbillet via Storebælt er dyrere end  

 andre togstrækninger, fordi man også betaler for at passere Storebælt.
Betaling for at passere Storebælt med tog vil dog  

 være en integreret del af den samlede billetpris, som kun vanskeligt kan  

 udskilles.
Værdifastsættelsen på 15. kr. pr. passage er alene fastsat i  

 forbindelse med fradragsretten.
 Det er styrelsens vurdering, at fri befordring med  

 offentlig transportmiddel over broen (tog) er en befordringsudgift i  

 ligningslovens § 9 C, stk. 7's forstand på linie med f.eks.  

 arbejdsgiverbetalt  

 taxa, firmabus eller et almindelig frikort til offentlig transportmiddel.  

 Styrelsen har lagt vægt på, at der ikke er tale om en direkte broafgift, men  

 derimod en integreret del af den samlede billetpris.
 Det indstilles, at Ligningsrådet svarer ja til  

 spørgsmål 1.
 Ad. spm. 2. Fri befordring i bil/transportmiddel -  

 samkørsel.
 Ved samkørsel i bil kan fradrag efter  

 ligningsloven § 9 C, stk. 9, 1 pkt., alene foretages af den af de samkørende,  

 som har afholdt udgiften til A/S Storebælt for benyttelsen af forbindelsen.  

 Modtager den pågældende udgiftsgodtgørelse for passageudgiften fra  

 medkørende,  

 er den pågældende ikke skattepligtig heraf, og de medkørende har ikke  

 fradragsret for godtgørelsen jf. ligningsloven § 9 C, stk. 9, 3 og 4 pkt.
Chauffører, hvis opgave er at transportere  

 personer, materialer eller værktøj, kan starte og slutte det daglige arbejde  

 ved at køre fra og til hjemme i bilen uden at det udløser beskatning af fri  

 firmabil, Der må ikke være tale om tilfældigt chauffør arbejde for  

 virksomheden, eller chaufførarbejde, der er en sekundær opgave i forhold til  

 den pågældendes øvrige arbejdsopgaver.
Det skal således kunne godtgøres, at  

 den  

 pågældende primære opgave er at være chauffør af bilen jf. cirkulære nr. 72  

 af  

 17. april 1996, pkt. 12.4.6.4.
Den 10. december 1997 afsagde Landsskatteretten en  

 kendelse, hvor en person ikke blev beskattet af fri bil, uanset at han havde  

 en  

 bil stillet til rådighed fra arbejdsgiveren til kørsel mellem hjemmet og  

 arbejdspladsen.
Han skulle ikke beskattes af fri bil, fordi han samtidig var  

 forpligtet til at tage kollegaer med til og fra arbejdet.
Skatteyderen havde  

 desuden afgivet en erklæring om, at han ikke ville anvende bilen privat, men  

 alene erhvervsmæssigt og til daglig transport af kollegaer fra  

 opsamlingssteder  

 mellem bopælen og arbejdsstedet, og omvendt, samt eventuelt firmaberoede  

 ærinder.
Skatteyderen havde forpligtet sig til at føre kørebog, ligesom han  

 kun  

 måtte bruge benzinkortet til benzin, olie og vask til/af bilen.  

 Landsskatteretten fandt, at firmabilen ikke var stillet til klagerens private  

 rådighed.
Der var herved henset til, at klagerens eneste anvendelse af bilen  

 ubestridt havde været at fungere som chauffør for arbejdsgiveren, og at  

 kørslen  

 mellem bopælen og arbejdsstedet under disse vilkår herefter ikke kunne anses  

 som privat kørsel.
På baggrund af kendelsen udsendte Told- og  

 Skattestyrelsen et genoptagelsescirkulære (TSS 2002-14), hvorefter den  

 gældende  

 praksis nu er den, at personer, der får stillet en bil til rådighed til brug  

 for at virke som chauffør for arbejdsgivere, ikke beskattes, hvis vedkommende  

 dagligt befordrer personer mellem opsamlingssteder beliggende mellem  

 vedkommendes hjem og arbejdsplads og omvendt.
Det forudsættes dog, at bilen  

 ikke anvendes privat, og at der underskrives en erklæring herom, samt at der  

 føres kørebog med dagligt kilometerregnskab.
Efter styrelsens opfattelse kan  

 landsskatteretskendelsen og den udmøntning af kendelsen, som er beskrevet i  

 genoptagelsescirkulæret  

 ikke anvendes på nærværende situation, idet det er tilfældigt om  

 medarbejderen  

 har kollegaer med i bilen.
Medarbejderen fungerer ikke som en egentlig  

 chauffør, og det er ikke konsekvent, om der skal køre nogle med dagligt, idet  

 det er op til medarbejderne selv at bestemme dette.
Der er derfor tale om befordring mellem hjem og  

 arbejde og derfor privat kørsel.
Den skattemæssige behandling skal herefter  

 ske  

 med udgangspunkt i den almindelige regel om beskatning af personalegoder i  

 ligningsloven § 16, stk. 4, om firmabilbeskatning, idet arbejdsgiveren  

 betaler  

 medarbejderens private udgift.
 Det indstilles, at Ligningsrådet svarer nej til  

 spørgsmål 2.
 Spørgsmålet om den skattemæssige behandling af den  

 arbejdsgiverbetalte broafgift behandles i spørgsmål 3.
 Ad. spm. 3. Fri bil med brobizz.
Ved fastlæggelsen af Ligningsrådets sats for  

 befordringsfradrag efter ligningsloven § 9 C, skal udgiften til befordring  

 med  

 bil lægges til grund jf. ligningsloven § 9 C, stk. 1, 2 pkt.
Ligningsrådets  

 sats dækker således de variable driftsudgifter ved kørsel i bil.
Broafgiften  

 kan imidlertid ikke betragtes som en driftsudgift vedrørende bilen, idet  

 broafgiften ikke er en udgift, der skal afholdes for at få bilen til at køre,  

 men en udgift, der skal afholdes for at få lov til at køre bilen en bestemt  

 strækning jf.
TfS 2000, 851 Dep.
Broafgiften udgør således ikke betaling for  

 en  

 befordring, men er i stedet en betaling for at få lov til at befordre sig  

 over  

 en bestemt strækning.
Broafgiften er dermed ikke en befordringsudgift i  

 ligningsloven § 9 Cs forstand, og er derfor ikke dækket af det  

 almindelige  

 kilometerfradrag efter ligningsloven § 9 C, stk. 1.
Når arbejdsgiveren stiller fri bil til rådighed,  

 er der tale om, at arbejdsgiveren har betalt for befordring med et  

 transportmiddel, jf. ligningsloven § 9 C, stk. 7, idet arbejdgiveren afholder  

 alle udgifter til bilen.
Hvis arbejdsgiveren herudover betaler broafgiften  

 (brobizz) for den ansatte, når denne pendler via Storebæltsforbindelsen, er  

 der  

 derimod ikke tale om at arbejdsgiveren har "har betalt befordring med  

 offentlige eller private transportmidler" jf. ligningsloven § 9 C, stk.  

 7.  

 Arbejdsgiveren har betalt for et transportmiddels passage over broen.
 Det er herefter styrelsens opfattelse, at  

 virksomheden ikke kan yde medarbejderen fri brobizz som en del af den  

 skattefri  

 befordring hjem-arbejde-retur, når medarbejderen får stillet fri bil til  

 rådighed, idet den arbejsgiverbetalte brobizz ikke har karakter af fri  

 befordring.
Den skattemæssige behandling skal herefter ske med  

 udgangspunkt i den almindelige regel om beskatning af personalegoder i  

 ligningsloven § 16, idet der er tale om, at arbejdsgiveren betaler  

 medarbejderens private udgift dvs. værdifastsættelsen skal ske i henhold til  

 markedsværdien Det indstilles, at Ligningsrådet svarer nej til  

 spørgsmål 3.
 Ad. spm. 4. Fradragsmulighed.
 For at medarbejderen kan foretage fradrag for  

 broafgiften over Storebæltsbroen kræves det, at han kan fremvise  

 dokumentation  

 for den afholdte udgift jf. ligningsloven § 9 C, stk. 9. Ved dokumentation  

 forstås kvittering for betaling af broafgift til A/S Storebæltsforbindelsen.
Da det er arbejdsgiveren, der har afholdt udgiften  

 til broafgiften, er medarbejderen ikke i besiddelse af den fornødne  

 dokumentation, hvorefter han ikke kan tage fradrag herfor.
Dette gør sig  

 gældende både ved fri befordring med offentlig transportmidler og ved  

 befordring med fri bil.
 Det indstilles, at Ligningsrådet svarer nej til  

 spørgsmål 4.
 Ad. spm. 5. Fradrag ved egenbetaling af brobizz.
 Af ligningsloven § 9 C, stk. 9, fremgår følgende:  

 "Den skattepligtige kan ved opgørelsen af fradrag for befordring hjem og  

 tilbage mellem sædvanlig bopæl og arbejdsplads mod dokumentation foretage  

 fradrag for udgifter afholdt til benyttelse af Storebæltsforbindelsen.  

 Fradraget for benyttelsen af Storebæltsforbindelsen kan foretages med 90 kr.  

 pr. passage ved benyttelsen af bil og med 15 kr. pr. passage for brugere af  

 kollektiv trafik".
 Af ordlyden fremgår det således, at fradrag for  

 passage forudsætter, at der foretages opgørelse af et befordringsfradrag.
 Medarbejderen har fri arbejdsgiverbetalt  

 befordring, og han tager derfor ikke umiddelbart befordringsfradrag efter  

 ligningsloven § 9 C, stk. 1. Såfremt medarbejderen ønsker at fratrække  

 standardfradraget på 90 kr. pr. passage, er det jf. ligningsloven § 9 C, stk  

 7,  

 en betingelse, at han medregner værdien af fri befordring til den  

 skattepligtige indkomst, svarende til værdien af befordringsfradraget efter  

 ligningsloven § 9 C, stk. 1, for den pågældende strækning, hvor der er adgang  

 til fri befordring.
 Under denne forudsætning indstilles det, at  

 Ligningsrådet svarer ja til spørgsmål 5.
 Ligningsrådet  

  

 tiltræder indstillingen.
