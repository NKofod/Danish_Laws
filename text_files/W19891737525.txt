Kort tid efter at en vejbestyrelse havde givet tilladelse til  

 nedlæggelse af en gasledning krævede vejbestyrelsen ledningen omlagt som  

 følge af et vejarbejde.
Ministeriet udtalte, at vejbestyrelsen ved tilladelse  

 burde havde oplyst om det kommende vejarbejde, så ledningsejer fik mulighed  

 for at afværge udgifterne til en snarlig flytning af ledningen.
 I brev af 12. januar 1989 har selskabet klaget over, at A amtskommune har  

 nægtet at afholde udgifterne til flytning af en gasledning i hovedlandevej.
Det fremgår af sagen, at N.N. for selskabet den 16. juni 1987 ansøgte A  

 amtskommune om gravetilladelse til nedlægning af gasledning bl.a. på  

 ovennævnte strækning.
Gravetilladelsen, som amtskommunen meddelte den 10.  

 juli 1987, indeholdt visse vilkår, herunder at vejbestyrelsen kan kræve  

 ledningsanlægget flyttet uden udgift for vejbestyrelsen.
Ledningsanlægget  

 blev udført i efteråret 1987 og ledningen taget i brug i slutningen af året.  

 I april 1988 blev det under et ledningsejermøde pålagt selskabet at flytte  

 ledningen på to strækninger af landevejen som følge af udvidelse og  

 forstærkning af denne.
Selskabet anfører i klagen, at selskabet er klar over, at § 106 i lov om  

 offentlige veje pålægger ledningsejeren af afholde udgifterne til flytning af  

 ledninger i vejarealer, når vejen ændres.
Selskabet finder imidlertid, at A  

 amtskommune i denne sag har forsømt sin oplysningspligt ved ikke at have  

 orienteret selskabet om planerne om det forestående vejarbejde.
Såfremt  

 selskabet havde været orienteret herom, ville det have valgt en anden  

 ledningsføring langs landevejen.
Selskabet finder derfor, at amtskommunen bør  

 afholde udgifterne til flytning af ledningen.
A amtskommune har i en udtalelse af 27. februar 1989 med bilag, som  

 tidligere er tilsendt selskabet i kopi, fastholdt, at ledningsejeren selv må  

 afholde udgifterne til ledningsflytning.
Amtskommunen er dels af den  

 opfattelse, at selskabet har været bekendt med vejplanerne, idet  

 ledningsføringen på strækningen Ørneborgvej-Kristrup Engvej er sket i  

 overensstemmelse med et i 1984 udarbejdet skitseprojekt for vejarbejdet, dels  

 finder amtskommunen ikke, at selskabet i 1987 havde haft mulighed for at  

 anlægge ledningen, så den ikke kom i strid med vejprojektet.
 Sagen har være drøftet på et møde i ministeriet den 12. maj 1989. Det blev  

 herunder oplyst, at detailprojekteringen af såvel vejanlægget som  

 ledningsanlægget er sket i firmaet N.N., som dels har forestået koordinering  

 af vejprojektet med de øvrige ledningsanlæg i vejarealet, dels har søgt  

 amtskommunen om tilladelse til at udføre gasledningsprojektet i landevejens  

 areal, og dels efterfølgende har søgt at justere ledningsarbejdet efter  

 vejprojektet, uden derved at undgå krav om flytning af gasledningen.
Ministeriet kan oplyse, at vejlovens § 106 bygger på det princip, at  

 ledninger kan nedlægges i vejarealer, uden at ledningsejeren yder vederlag  

 for tilstedeværelsen, mod at ledningsejeren til gengæld afholder  

 omkostningerne ved flytning af ledningerne, hvis vejen ændres.
Det må  

 imidlertid erkendes, at udgifter ved ledningsflytning kan andrage betydelige  

 beløb.
Vejbestyrelserne bør derfor ved administrationen af bestemmelsen  

 bestræbe sig på at bidrage til at reducere udgifterne til ledningsflytninger  

 til et minimum, bl.a. ved på et så tidligt tidspunkt som muligt at orientere  

 ledningsejere om påtænkte vejarbejder, der kan forventes at berøre  

 ledningsanlæg samt optage forhandling med ledningsejere om det pågældende  

 vejarbejde, således at der i videst muligt omfang kan tages hensyn til  

 ledningsejerens interesser.
 Ministeriet finder, at amtsrådet i den foreliggende situation burde have  

 sikret sig, at selskabet var orienteret om, at det forestående vejarbejde  

 kunne være af væsentlig betydning for den aktuelle lednings placering.
 På grund af de særlige omstændigheder i denne sag, især firmaet N.N.'s  

 rolle som forretningsfører for begge parter, finder ministeriet imidlertid  

 ikke grundlag for at pålægge A amtskommune at afholde nogen del af udgifterne  

 til omlægning af gasledningen.
 Ministeriet kan herefter ikke foretage videre i sagen.
 Offentliggjort i VEJLOVE udgivet af DAFOLO.
