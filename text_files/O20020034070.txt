Resumé En kvinde modtog med få dages mellemrum to afgørelser fra en  

 kommune om henholdsvis førtidspension og sygedagpenge.
Kvinden - der på grund  

 af ordblindhed havde svært ved at læse kommunens afgørelser mv. - fik hjælp  

 af  

 kommunen til at udforme en klage.
Denne klage vedrørte imidlertid kun  

 sygedagpengesagen.
Da kvinden senere klagede over afgørelsen i  

 førtidspensionssagen, afviste det sociale nævn at behandle sagen som følge af  

 at klagefristen var overskredet.
Ombudsmanden udtalte at retssikkerhedslovens § 5  

 indebærer at myndighedernes almindelige vejledningspligt er skærpet på det  

 sociale område.
Kommunens vejledningspligt i sagen var yderligere skærpet som  

 følge af kvindens kommunikationsproblem.
Ombudsmanden mente herefter at  

 kommunen på eget initiativ burde have inddraget spørgsmålet om hvorvidt  

 kvinden  

 ønskede at klage over afgørelsen om førtidspension.
 Ombudsmanden mente at der som følge af sagens  

 omstændigheder var grundlag for at dispensere fra klagefristen, og  

 henstillede  

 til det sociale nævn at genoptage sagen. (J.nr. 2000-2432-040).
Dispensation fra klagefrist.
Vejledningspligt Det fremgår  

 af sagen at A i 1996 gennemgik en operation for diskusprolaps, og at hun  

 lider  

 af følger af denne operation samt af lænderygsmerter og hovedpine.
Herudover  

 fremgår det af de lægelige oplysninger i sagen at der i 1999 var mistanke om  

 begyndende slidgigt i begge As hofter.
Københavns Kommune,  

 Socialcenter X, traf den 23. oktober 1998 afgørelse om afslag på ansøgning om  

 førtidspension.
Kommunen vurderede atter As sag i 1999, idet kommunen  

 den 4.  

 august 1999 afslog at rejse en sag om førtidspension.
 Af akterne i sagen fremgår  

 det at Revacentret i København i brev af 12. oktober 1999 anmodede kommunen  

 om  

 at vurdere As sag på ny, idet revacentret ikke mente der var yderligere  

 relevante muligheder for arbejdsprøvninger.
Kommunen afviste ved  

 afgørelse af 23. december 1999 at rejse en sag om førtidspension.
I  

 afgørelsen  

 var der givet klagevejledning.
Den 28. december 1999  

 meddelte kommunen A at hendes sygedagpenge ville blive bragt til ophør den  

 31.  

 december 1999. Kommunen henviste i afgørelsen bl.a. til kommunens afgørelse  

 af  

 23. december 1999 hvorved A havde fået afslag på at påbegynde en sag om  

 førtidspension.
Afgørelsen om ophør af sygedagpenge indeholdt desuden en  

 klagevejledning.
 Med brev af 29. december 1999  

 vejledte kommunen A om at hun - for at sikre sig et fremtidigt  

 forsørgelsesgrundlag - enten kunne melde sig ledig til sin  

 arbejdsløshedskasse  

 eller søge kontanthjælp.
 Ovenstående afgørelser om  

 henholdsvis afslag på at rejse sag om førtidspension og ophør af sygedagpenge  

 er i kommunens oplysningsark fortløbende noteret af As sagsbehandler  

 hos  

 kommunen.
Af kommunens oplysningsark  

 fremgår det endvidere at A den 29. december 1999 kontaktede kommunen på  

 baggrund af meddelelsen om ophør af sygedagpenge.
Af kommunens oplysningsark  

 fremgår det at A i forbindelse med denne telefonsamtale oplyste at hun ikke  

 kunne stå til rådighed for arbejdsmarkedet, hvorfor hun ikke kunne melde sig  

 ledig hos sin arbejdsløshedskasse.
Herudover var A klar over at hun ikke  

 kunne  

 få kontanthjælp på grund af sin mands indtægt.
Ifølge oplysningsarket  

 vejledte  

 kommunens sagsbehandler herefter A om muligheden for at søge boligsikring og  

 om  

 hendes mands mulighed for at opnå dobbelt personfradrag i skattemæssig  

 henseende.
Ifølge kommunens  

 oplysningsark tilkendegav A efterfølgende at hun måtte lade sig skille - hun  

 og  

 hendes mand havde ikke mulighed for at leve af én indtægt.
I forlængelse  

 heraf  

 har kommunens sagsbehandler noteret at A ønskede at klage, men at hun ikke  

 selv  

 kunne skrive klagen, hvorfor kommunen sendte et udkast til en klage til A.
 Den 4. januar 2000 modtog  

 kommunen As klage som kommunen havde hjulpet hende med at udforme.  

 Ifølge  

 klagen vedrørte den alene kommunens afgørelse af 28. december 1999 om ophør  

 af  

 sygedagpenge.
På denne baggrund sendte  

 kommunen et ankeskema til Det Sociale Nævn for Københavns og Frederiksberg  

 Kommuner.
Heraf fremgik det at den afgørelse A ønskede at klage over,  

 vedrørte  

 ophør af sygedagpenge.
Under punktet sagsresumé anførte kommunen følgende:
 Har en beskeden  

 skolebaggrund, 6 år, kan ikke skrive og læser lettere tekster med besvær.
 Hun har følger efter en  

 nakkediscusoperation, lændesmerter, der stråler ud i v. ben, ligeledes er der  

 mistanke om begynd. slidgigt i hofterne.
 Allerhelst vil hun have  

 pension, så hun i fred og ro kan futte rundt og fortsat være med i  

 ældreklubben, hvor hun kommer 2 x ugtl.
Hun oplyser, at hun og  

 ægtefællen ikke kan leve af hans indkomst, som portør. I ankeskemaet til det sociale  

 nævn har kommunen desuden oplyst at partshøring blev foretaget den 13. august  

 1998, og at partshøringen vedrørte et førtidspensionsskema.
 Det fremgår af sagen at As  

 fagforening, F, den 18. januar 2000 anmodede om aktindsigt i hendes sag.  

 Kommunen sendte dagen efter sagens akter til foreningen.
Ifølge det oplyste blev A  

 herefter klar over at der ikke var indgivet klage over afgørelsen vedrørende  

 afslag på at rejse førtidspensionssag.
Den 25. januar 2000 klagede hun derfor  

 over denne afgørelse.
Den 2. maj 2000 afviste Det  

 Sociale Nævn for Københavns og Frederiksberg Kommuner at behandle sagen  

 vedrørende påbegyndelse af førtidspensionssag.
Nævnet henviste i afgørelsen  

 til  

 at klagefristen på 4 uger var overskredet, og at nævnet ikke mente der var  

 særlige forhold i sagen som bevirkede at nævnet kunne se bort fra  

 overskridelsen.
Med brev af 22. maj 2000  

 anmodede A nævnet om at genvurdere afgørelsen af 2. maj 2000. Ud fra sagens  

 omstændigheder er det mit indtryk at A har udformet brevet med hjælp fra sin  

 fagforening.
Som begrundelse for As anmodning om nævnets genvurdering  

 af sagen  

 anførte hun følgende:
 ...
 På grund af ordblindhed har  

 jeg af kommunen fået hjælp til skrivning af klage af 04.01.00 over kommunens  

 afgørelse af 28. december 1999 om stop af min sygedagpengeudbetaling (klagen  

 er  

 under behandling i nævnet j.nr. 13-00053-00) og jeg troede også, at det af  

 denne klage fremgik, at jeg samtidig klagede over kommunens afvisning på  

 påbegyndelse af førtidspensionssag.
 Først da jeg i brev af 24.  

 januar 2000 fra min fagforening (F) modtog oplysning om, at kommunen  

 telefonisk  

 havde oplyst, at klagen kun vedrørte sygedagpengestoppet blev jeg klar over,  

 at  

 det ikke af klagen fremgik, at jeg også ønskede at klage over kommunens  

 afgørelse om afvisning på påbegyndelse af førtidspensionssag og at jeg -  

 såfremt jeg ville gennemføre mit klageønske - måtte klage særskilt over  

 kommunens afgørelse om afvisning på påbegyndelse af førtidspensionssag.
... I sit svar til A af 31. maj  

 2000 fastholdt nævnet imidlertid sit afslag på at dispensere fra klagefristen  

 på 4 uger.
 A klagede herefter til mig  

 den 1. juli 2000. I klagen til mig gentog hun bl.a. det ovenfor citerede fra  

 brevet til det sociale nævn af 2. maj 2000. Herudover anførte A i klagen at  

 hun  

 på grund af ordblindhed og sin helbredsmæssige situation i øvrigt burde kunne  

 sidestilles med en udlænding som ikke er rask, og som har  

 sprogvanskeligheder.  

 A henviste i den forbindelse til pkt. 61.4 i Den Sociale Ankestyrelses  

 vejledning om klageregler på det sociale område hvorefter der kunne  

 dispenseres  

 fra klagefristen i et sådant tilfælde.
Den 17. juli 2000 sendte jeg  

 As klage videre til det sociale nævn med henblik på at nævnet fik  

 lejlighed  

 til at tage stilling til det hun havde skrevet i brevet til mig.
Samtidig  

 sendte jeg As klage videre til nævnet som en anmodning fra hende om at  

 det  

 sociale nævn - hvis nævnet fastholdt afgørelsen - uddybede begrundelsen  

 herfor.
 Nævnet fastholdt afgørelsen i  

 sit brev til A af 31. juli 2000. Nævnet anførte som begrundelse herfor at  

 hendes ordblindhed ikke kunne sidestilles med manglende danskkundskaber, og  

 nævnet mente i øvrigt ikke at der forelå sådanne særlige omstændigheder som  

 kunne føre til at nævnet så bort fra fristoverskridelsen.
Den 5. august 2000 klagede A  

 på ny til mig.
På baggrund af As klage bad jeg Det Sociale Nævn for  

 Københavns  

 og Frederiksberg Kommuner om en udtalelse om sagen.
Jeg bad samtidig nævnet  

 om  

 forinden at indhente en udtalelse fra Københavns Kommune.
Kommunen anførte i udtalelsen  

 af 22. november 2000 bl.a. at A boede sammen med sin mand på det tidspunkt  

 hvor  

 hun modtog kommunens afgørelser om henholdsvis påbegyndelse af  

 førtidspensionssag og ophør af sygedagpenge.
Det var derfor kommunens  

 opfattelse at hun og hendes mand sammen havde læst kommunens breve til A.  

 Kommunen lagde herved særlig vægt på at afgørelserne havde betydning for  

 ægteparrets samlede indtægt, og at reduktion heraf ville blive formindsket  

 ved  

 at A og hendes mand skulle skilles.
Af kommunens udtalelse til mig af 22.  

 november  

 2000 fremgår det i øvrigt at As mand flyttede adresse pr. 31. januar  

 2000, og  

 at hendes forsørgelsesgrundlag herefter var kontanthjælp.
 Nævnet anførte i udtalelsen  

 af 12. december 2000 bl.a. følgende:
 Det skal hertil anføres, at  

 (A) overfor kommunen alene har givet udtryk for, at hun ønskede hjælp til at  

 klage over dagpengeafgørelsen.
 Endvidere fremgår det af  

 brevet, at (A) kan læse lettere tekster, hvorfor hun må formodes at have  

 været  

 i stand til at læse de 2 linier, som kommunen har udarbejdet som klage for  

 hende, modtaget i kommunen den 4. januar 2000, især under hensyn til, at hun  

 dog må formodes at have kunnet læse og forstå de trufne afgørelser eller evt.  

 har fået hjælp til at blive bekendtgjort med indholdet af disse (det  

 foreligger  

 oplyst i sagen, at (A) på det omhandlede tidspunkt boede sammen med sin  

 ægtefælle), da det jo fremgår, at hun samme dag, den 29. december 1999, som  

 hun  

 modtager afgørelsen af 28. december 2000 om dagpengestop, telefonisk  

 henvender  

 sig til kommunen og er meget forundret over brevet.
 Det skal hertil bemærkes, at  

 det fremgår af udtalelse af 12. oktober 1999 fra revacentret, at  

 konkret har  

 kursisten lært sig selv at læse, men hun kan ikke skrive.
Nævnet finder således fortsat  

 ikke, at der foreligger nogen særlig grund i lovens forstand til, at nævnet  

 kan  

 se bort fra fristoverskridelsen i (A)s tilfælde. As fagforening kommenterede  

 den 9. januar 2001 nævnets udtalelse.
Foreningen anførte i brevet bl.a. at  

 det  

 forhold at det i revacentrets udtalelse af 12. oktober 1999 var anført at A  

 havde lært sig selv at læse, ikke var ensbetydende med at hun havde kunnet  

 læse  

 kommunens udkast til klage og herved opdage at klagen ikke var i  

 overensstemmelse med hendes ønsker.
Jeg sendte foreningens  

 kommentarer til nævnet således at nævnet fik mulighed for at fremkomme med  

 eventuelle bemærkninger hertil.
Med brev af 25. januar 2001 henholdt nævnet  

 sig  

 til udtalelsen af 12. december 2000. Nævnet havde ikke yderligere  

 bemærkninger  

 til sagen.
 A eller hendes fagforening  

 har herefter ikke kommenteret sagen yderligere.
Ombudsmandens udtalelse Regler om klageadgang ved afgørelser truffet efter den sociale  

 lovgivning Afgørelser som en kommune træffer efter den sociale lovgivning, kan påklages  

 til det sociale nævn, jf. § 60, stk. 1, i lov om retssikkerhed og  

 administration på det sociale område (lov nr. 453 af 10. juni 1997 med senere  

 ændringer).
Københavns Kommune traf den 23. december 1999 afgørelse om afslag på  

 påbegyndelse af en førtidspensionssag efter lov om social pension.
Den 28.  

 december 1999 traf kommunen afgørelse om ophør af sygedagpenge efter lov om  

 dagpenge ved sygdom eller fødsel.
Begge afgørelser blev truffet i henhold til  

 den sociale lovgivning, og de kunne derfor begge indbringes for det sociale  

 nævn efter reglerne i retssikkerhedslovens kapitel 10.
Under henvisning til retssikkerhedslovens § 67 afviste Det Sociale Nævn for  

 Københavns og Frederiksberg Kommuner ved afgørelse af 2. maj 2000 at behandle  

 Deres klage over kommunens afgørelse om afslag på påbegyndelse af sag om  

 førtidspension.
Bestemmelsen i den dagældende retssikkerhedslov  

 (lovbekendtgørelse nr. 267 af 12. april 2000) havde følgende indhold  

 :
  

  

 § 67. Klage til det sociale nævn og Ankestyrelsen skal ske inden 4 uger  

 efter, at klageren har fået meddelelse om afgørelsen.
Anmodning til  

 Ankestyrelsen om optagelse af en sag til behandling efter § 57 skal ske inden  

 for samme frist.
Stk. 2. Formanden for det sociale nævn og chefen for Ankestyrelsen kan se  

 bort fra, at fristerne ikke er overholdt, når der er særlig grund hertil.  

 Afgørelser om at se bort fra klagefrister og afgørelser om klagefristens  

 beregning kan ikke indbringes for anden administrativ myndighed. Bestemmelsen har ikke ændret ordlyd siden nævnets afgørelse af 2. maj 2000.
 Af vejledning nr. 53 af 10. februar 2000 om klageregler på det sociale område  

 fremgår følgende om  

 dispensation fra klagefristen i ovennævnte bestemmelse, retssikkerhedslovens  

 §  

 67, stk. 2, jf. stk. 1:
 59.  

  

 Klageinstanserne  

 kan se bort fra klagefristens overskridelse, når der er særlig grund til det,  

 jf. retssikkerhedslovens § 67, stk. 2, og § 55, stk. 4, i lov om sikring mod  

 følger af arbejdsskade.
 Fra Ankestyrelsens praksis  

 kan nævnes følgende afgørelser om dispensation:
60. Tilfælde, hvor der ikke var grundlag for dispensation Afgørelse den 13. marts og  

 anke den 8. december.
Klageren var udlænding og havde søgt pension 3 dage  

 efter  

 at have fået permanent opholdstilladelse.
Da brevene ikke bar præg af, at  

 ansøgeren ikke var inde i reglerne, og da fristoverskridelsen var lang, blev  

 anken afvist.
61. Tilfælde, hvor der var grundlag for dispensation 3) Fristoverskridelse på 11  

 dage.
Efter det oplyste havde klageren en psykisk lidelse på grund af  

 arbejdsskaden.
Lidelsen medførte, at han havde svært ved at træffe  

 beslutninger, og han behøvede hjælp til bearbejdning af skriftligt materiale.  

 Der blev dispenseret.
4) Afgørelse den 27. oktober  

 og anke den 17. december.
Afgørelsen vedrørte en udlænding, som ikke eller  

 kun  

 dårligt forstod dansk.
Ansøgeren var ikke rask.
Under hensyn hertil og til  

 sprogvanskelighederne blev der dispenseret.
 I tilslutning til det  

 sidstnævnte eksempel skal det bemærkes, at myndighederne har en særlig  

 forpligtelse til at yde vejledning, når der kan være forståelsesmæssige  

 problemer i forbindelse med en afgørelse.
Der henvises i denne  

 forbindelse også til Justitsministeriets vejledning om forvaltningsloven,  

 pkt.  

 32-37 om tolkebistand og oversættelse, og til Folketingets Ombudsmands  

 beretning for 1990, side 240.* Hvis en myndighed har forsømt  

 sin vejledningspligt, kan dette bevirke dispensation. Af eksemplerne fra  

 vejledningen kan det udledes at det er relevant at inddrage såvel objektive  

 som  

 mere subjektive forhold ved myndighedernes bedømmelse af om der er grundlag  

 for  

 dispensation fra klagefristen.
Myndighederne kan således ifølge eksemplerne  

 lægge vægt på bl.a. fristoverskridelsens længde sammenholdt med mere  

 individuelle forhold som gør sig gældende for modtageren af afgørelsen,  

 herunder om det kan antages at modtageren har mulighed for at forstå  

 afgørelsen, samt modtagerens generelle helbredstilstand.
 Herudover fremgår det af  

 vejledningen at hvis en myndighed ikke har ydet vejledning i tilstrækkeligt  

 omfang, kan dette begrunde en dispensation fra klagefristen i  

 retssikkerhedslovens § 67, stk. 1. Det er i den forbindelse anført at en  

 forvaltningsmyndigheds vejledningspligt er skærpet når der er risiko for at  

 modtageren af afgørelsen kan have vanskeligt ved at forstå afgørelsen.
Myndighedernes vejledningspligt Retssikkerhedslovens  

 § 5 har følgende indhold:
  

  

 § 5.  

  

 Kommunen og amtskommunen skal behandle ansøgninger og  

 spørgsmål om hjælp i forhold til alle de muligheder, der findes for at give  

 hjælp efter den sociale lovgivning, herunder også rådgivning og vejledning.  

 Kommunen og amtskommunen skal desuden være opmærksom på, om der kan søges om  

 hjælp hos en anden myndighed eller efter anden lovgivning. Bestemmelsen i  

 retssikkerhedslovens § 5 er ikke kun en lovfæstelse af den almindelige  

 vejledningsforpligtelse for forvaltningsmyndigheder, jf. forvaltningslovens §  

 7  

 og pkt. 29-31 i Justitsministeriets vejledning om forvaltningsloven  

 (vejledning  

 nr. 11740 af 4. december 1986). Retssikkerhedslovens § 5 må anses for at  

 indebære at forvaltningsmyndighedernes almindelige vejledningspligt er  

 skærpet  

 på det sociale område.
I forarbejderne til bestemmelsen  

 i retssikkerhedslovens § 5 er bl.a. anført følgende, jf.
Folketingstidende  

 1996-97, tillæg A, s. 4885:
 Disse principper er ikke  

 nye, men de har hidtil ikke været formuleret som egentlige lovbestemmelser.  

 Forslaget stilles, fordi Førtidspensionsudvalg II i sin 1. delrapport fra  

 januar 1996 bl.a. fremhæver, at selv om en person søger om en bestemt form  

 for  

 hjælp, er det vigtigt, at kommunen ikke kun tager stilling til, hvad  

 ansøgeren  

 konkret søger om.
Kommunen eller amtskommunen  

 bør vurdere ansøgerens situation og behov i forhold til alle de muligheder,  

 der  

 er for at give hjælp.
Søger en person fx om kontanthjælp eller  

 førtidspension,  

 skal kommunen være opmærksom på, om ansøgeren måske er bedre hjulpet med et  

 tilbud om at blive revalideret. Tilstrækkelig vejledning i  

 forbindelse med sagsbehandlingen er en afgørende forudsætning for at borgeren  

 har mulighed for at følge med i og bidrage til behandlingen af sin sag.  

 Bestemmelsen i retssikkerhedslovens § 5 skal derfor ses i sammenhæng med  

 retssikkerhedslovens § 4 om myndighedernes pligt til at sikre at borgerne har  

 mulighed for at medvirke ved behandlingen af sociale sager.
 Under pkt. 20 i den gældende  

 vejledning om retssikkerhedsloven er det anført at forvaltningslovens regler  

 om  

 vejledning og repræsentation suppleres af bestemmelserne i  

 retssikkerhedslovens  

 §§ 4 og 5, jf. vejledning nr. 90 af 7. juni 2000 om lov om retssikkerhed og  

 administration på det sociale område.
 I den dagældende vejledning  

 om lov om retssikkerhed og administration på det sociale område var anført  

 følgende om forvaltningsmyndighedernes almindelige vejledningspligt, jf. pkt.  

 43 i vejledning nr. 44 af 6. marts 1998:
 Efter forvaltningslovens § 7  

 skal myndigheder i sager, hvor der træffes afgørelser, i fornødent omfang  

 give  

 vejledning og bistand til personer, der retter henvendelse om spørgsmål inden  

 for myndighedens sagsområde.
God forvaltningsskik udvider  

 på to områder denne pligt til at give vejledning.
Der bør således også ydes  

 vejledning og bistand på områder, hvor myndigheden ikke træffer afgørelser,  

 men  

 udøver faktisk forvaltningsvirksomhed - se hertil punkt 127. Endvidere er det  

 ikke altid tilstrækkeligt kun at yde vejledning, når borgeren selv beder om  

 det.
Er der en tilstrækkelig anledning til det, bør myndigheden som følge af  

 god forvaltningsskik efter omstændighederne på eget initiativ vejlede  

 borgeren  

 om, hvilke regler m.v. der gælder på det pågældende område.
Det betyder, at en  

 forvaltningsmyndighed i vid udstrækning har pligt til at vejlede borgeren.  

 Hvis  

 borgeren ikke behersker det danske sprog eller har et kommunikationshandicap,  

 er det en følge af denne vejledningspligt, at myndigheden normalt bør skaffe  

 den fornødne bistand, fx i form af tolkebistand og ved at oversætte  

 afgørelser  

 og skriftligt materiale i fornødent omfang.
Se også punkt 21. Af samme vejledning fremgik  

 det følgende om konsekvensen af mangelfuld vejledning:
29.  

  

 I enkelte tilfælde kan der ske en forkert eller mangelfuld  

 rådgivning.
Dette vil normalt ikke få indflydelse på selve afgørelsen efter  

 den  

 sociale lovgivning.
Efter Den Sociale  

 Ankestyrelses praksis kan manglende eller mangelfuld vejledning imidlertid  

 betyde, at der træffes en ny afgørelse, der retter op på den manglende eller  

 forkerte vejledning, således at en borger skal stilles, som om der fra  

 begyndelsen var givet korrekt vejledning.
Et eksempel fra Ombudsmandens  

 praksis  

 drejede sig om, at der ikke var givet rådgivning om retten til børnetilskud,  

 som borgeren på rådgivningstidspunktet opfyldte betingelserne for.
Første  

 senere blev borgeren opmærksom på muligheden.
Borgeren var, efter  

 Ombudsmandens  

 opfattelse, berettiget til børnetilskuddet allerede fra den første  

 henvendelse. Det Sociale Nævn for Københavns og  

 Frederiksberg Kommuners afslag på at dispensere fra klagefristen De reagerede over  

 for kommunen da De modtog afgørelsen af 28. december 1999 hvorefter Deres  

 sygedagpenge blev bragt til ophør den 31. december 1999. Eftersom De få dage  

 før havde fået afslag på påbegyndelse af en sag om førtidspension, betød  

 afgørelsen om ophør af sygedagpenge at De herefter ikke ville have et  

 forsørgelsesgrundlag, bortset fra muligheden for at søge kontanthjælp.
De tilkendegav på denne  

 baggrund at De ønskede at klage.
De bad samtidig kommunen om hjælp til at  

 skrive klagen.
Ifølge det oplyste var grunden til at De bad kommunen om  

 hjælp,  

 at De var usikker på hvordan en klage skulle udformes.
Herudover fremgår det  

 af  

 sagen at De ikke kan skrive og kun kan læse lettere tekster.
Det må lægges til grund at De  

 modtog kommunens afslag på at rejse en sag om førtidspension den 24. december  

 1999. Ifølge det oplyste klagede De over denne afgørelse den 25. januar 2000  

 -  

 straks efter at De blev klar over at Deres oprindelige klage alene indebar en  

 klage over kommunens afgørelse om ophør af sygedagpenge.
Fristoverskridelsens  

 længde var således ikke betydelig.
Nævnet har imidlertid i Deres  

 sag fastholdt at der ikke var grundlag for at se bort fra overskridelsen af  

 klagefristen.
Det sociale nævn har derfor afvist at behandle Deres klage over  

 kommunens afslag på at rejse pensionssag.
Nævnet har som begrundelse  

 herfor anført at det forhold at De er ordblind, ikke kan sidestilles med en  

 udlændings sprogvanskeligheder.
Nævnet mener i øvrigt ikke der er forhold i  

 Deres sag som fører til at der er grundlag for at dispensere fra  

 klagefristen.  

 Nævnet har herved bl.a. lagt vægt på at De havde mulighed for at få Deres  

 mand  

 - som De først umiddelbart efter afgørelserne blev skilt fra - til at hjælpe  

 Dem med at læse kommunens breve til Dem.
Herudover er nævnet tilsyneladende  

 af  

 den opfattelse at De kunne læse den klage som kommunen hjalp Dem med at  

 udforme.
 Som sagen er forelagt for  

 mig, har nævnet ikke inddraget spørgsmålet om hvorvidt kommunen i  

 tilstrækkeligt omfang har opfyldt sin vejledningspligt i Deres sag, i  

 forbindelse med vurderingen af om der kunne dispenseres fra klagefristen.
 Jeg mener ikke det kan  

 afvises at overskridelsen af klagefristen skyldtes at kommunen ikke ydede  

 tilstrækkelig vejledning i forbindelse med at De efter modtagelsen af  

 afgørelserne om henholdsvis ophør af sygedagpenge og afslag på påbegyndelse  

 af  

 sag om førtidspension henvendte Dem til kommunen.
På trods af at det var  

 afgørelsen om sygedagpenge De reagerede på, er det min opfattelse at kommunen  

 ved vejledningen af Dem på eget initiativ burde have inddraget spørgsmålet om  

 hvorvidt De ønskede at klage over afgørelsen om førtidspension.
Sidstnævnte  

 afgørelse havde De modtaget få dage forinden Deres henvendelse til kommunen,  

 og  

 afgørelsen om førtidspension var nævnt i kommunens afgørelse om ophør af  

 sygedagpenge.
 Jeg har herved lagt vægt på  

 Deres forsørgelsesmæssige situation sammenholdt med kommunens  

 vejledningspligt  

 i sociale sager, herunder kommunens pligt til at foretage en helhedsvurdering  

 når en borger har brug for hjælp efter den sociale lovgivning, jf.  

 retssikkerhedslovens § 5.
De har yderligere et  

 kommunikationshandicap som bevirkede at De havde svært ved at læse kommunens  

 afgørelser og breve til Dem.
Herudover udtrykte De under sagsforløbet  

 usikkerhed over for hvordan en klage skulle udformes.
Kommunens  

 vejledningspligt må derfor anses for at være skærpet i en situation som  

 Deres.
Det følger af almindelige  

 forvaltningsretlige principper at manglende eller mangelfuld vejledning efter  

 omstændighederne fører til at den berørte borger stilles som om myndighederne  

 havde ydet en korrekt og fyldestgørende vejledning og borgeren havde handlet  

 i  

 overensstemmelse hermed.
Jeg henviser herved til min udtalelse i bl.a.  

 sagerne  

 som er refereret i Folketingets Ombudsmands beretninger for 1989, s. 168ff,*  

 og  

 for 1990, s. 240ff.* Begge sager er nævnt i de ovenfor citerede uddrag af  

 henholdsvis Den Sociale Ankestyrelses vejledning om retssikkerhedsloven og  

 Ankestyrelsens vejledning om klageregler på det sociale område.
Jeg henviser  

 endvidere til John Vogter, Forvaltningsloven med kommentarer, 3. udgave  

 (1999),  

 s. 218ff, og til Jon Andersen, Juristen, 1990, s. 311ff.
 Som følge af  

  

 at  

  

 De havde svært ved såvel at skrive en  

 klage som at læse kommunens afgørelser og breve,  

  

 at  

  

 De stod i en vanskelig situation både forsørgelses- og  

 helbredsmæssigt,  

  

 at  

  

 kommunens  

 vejledningspligt af disse grunde var skærpet,  

  

 at  

  

 det er tvivlsomt om kommunen ydede tilstrækkelig vejledning  

 under sagsforløbet, og  

  

 at  

  

 De klagede  

 så snart De blev klar over at der ikke var klaget over afgørelsen om  

 førtidspension,  

 er det min opfattelse at der var grundlag for at dispensere fra klagefristen  

 i  

 Deres sag.
Jeg har på denne baggrund  

 henstillet til Det Sociale Nævn for Københavns og Frederiksberg Kommuner at  

 genoptage behandlingen af Deres sag med henblik på at meddele Dem en  

 afgørelse  

 i realiteten. Det Sociale Nævn for  

 Københavns og Frederiksberg Kommuner meddelte ved brev af 29. april 2002 at  

 sagen var sendt til Københavns Kommune med henblik på kommunens genvurdering  

 af  

 sagen.
Kommunen fastholdt sin tidligere afgørelse i førtidspensionssagen.
Det sociale nævn traf den 15.  

 november 2002 afgørelse om ændring af Københavns Kommunes afgørelse af 23.  

 december 1999 om afslag på at rejse sag om førtidspension.
Som følge heraf  

 genoptog nævnet tillige sagen om ophør af sygedagpenge og ændrede både sin  

 egen  

 og kommunens tidligere afgørelser i sagen.
På baggrund af afgørelsen om  

 påbegyndelse af førtidspensionssag traf nævnet således afgørelse om at der  

 var  

 grundlag for forlængelse af sygedagpengeperioden.
 Med brev af 22. november 2002  

 meddelte jeg nævnet at jeg herefter ikke foretog mig mere i sagen.
 NOTER: (*)  

 FOB 1989, s. 168, og  

 FOB 1990, s. 240.
