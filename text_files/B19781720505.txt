 I medfør af kap. 5 i ministeriet for offentlige arbejders bekendtgørelse  

 nr. 264 af 27. juni 1966 om driftsforskrifter for regelmæssig og  

 ikke-regelmæssig, offentlig lufttrafik fastsætter luftfartsdirektoratet  

 herved følgende forskrifter for flyvemaskiners ydeevne.
1. Anvendelsesområde 1.1 BL'en foreskriver de analysemetoder, som skal lægges til grund for den  

 præstationsanalyse, der skal udføres umiddelbart forud for hver flyvning til  

 godtgørelse af, at flyvemaskinens lastningstilstand ikke er til hinder for,  

 at flyvningen vil kunne gennemføres i overensstemmelse med driftsflyveplanen  

 under opfyldelse af de krav til præstationssikkerhed, der er foreskrevet for  

 start, flyvning en route og landing.
 1.2 Forskrifterne gælder planlægningen af flyvninger med dansk  

 registrerede flyvemaskiner, hvis maksimalt tilladte fuldvægt ved start  

 overstiger 5.700 kg, og som af danske luftfartsforetagender benyttes til  

 rute- eller charterflyvning.
 1.3 Medmindre andet er aftalt med registreringslandets myndighed, skal  

 forskrifterne desuden gælde planlægningen af flyvninger med udenlandsk  

 registrerede flyvemaskiner, som af danske luftfartsforetagender benyttes til  

 rute- eller charterflyvning.
 1.4 I tilfælde af dansk registreret flyvemaskines overdragelse til brug  

 for udenlandsk luftfartsforetagende kan tilsvarende udenlandske forskrifter  

 bringes i anvendelse efter overenskomst med brugerlandets luftfartsmyndighed.
2. Almene regler for analysens udførelse 2.1 Til beregning af en flyvemaskines ydeevne må alene anvendes  

 datamateriale, der er indeholdt i den til luftdygtighedsbeviset knyttede  

 flyvehåndbog eller andet tilsvarende af luftfartsdirektoratet godkendt  

 dokument.
 2.2 Flyvemaskinens vægt i ethvert punkt langs den planlagte flyvevej skal  

 beregnes ved reduktion af startvægten med vægten af den brændstofmængde, som  

 ifølge den aktuelle driftsflyveplan påregnes forbrugt under flyvningen frem  

 til punktet.
 2.3 Hvor normernes opfyldelse kræves verificeret under iagttagelse af  

 virkningen på flyvemaskinens ydeevne af forhold, såsom vind, temperatur og  

 banetilstand, hvis variation i tid og rum ikke kan forudsiges eksakt, skal  

 korrektion foretages under benyttelse af parametre, som efter fartøjschefens  

 vurdering af senest foreliggende rapporter og prognoser anses repræsentative  

 for den situation, som mest sandsynligt vil råde på det relevante sted og  

 tidspunkt.
3. Definitioner 3.1 Acceleration - stop distance (Accelerate-stop distance required).
 Den i flyvehåndbogen angivne distance, som kræves for gennemførelse af et  

 afbrudt start efter motorbortfald ved kritisk hastighed.
 3.2 ASDA Internationalt benyttet forkortelse af begrebet  

 »Acceleratestop distance available«, der betegner længden af det  

 areal omfattende startbane og stopway, som af den kompetente myndighed er  

 erklæret disponibelt til startløb og standsning af luftfartøjer i forbindelse  

 med afbrudt start.
3.3 Startdistance (Take-off distance required). Den i flyvehåndbogen  

 angivne distance, som kræves for udførelse af proceduren for gennemført start  

 med påfølgende stigning til en specificeret højde, efter at motorstop er  

 indtruffet ved kritisk hastighed.
Den specificerede højde kan, afhængig af  

 certificeringsgrundlaget, være 35 ft eller 50 ft over hindringsfrit niveau.
 3.4 TODA Internationalt benyttet forkortelse af begrebet »Take-off  

 distance available«, der betegner længden af det areal omfattende  

 startbane og clearway, som af den kompetente myndighed er erklæret  

 disponibelt til startløb og påfølgende stigning til en højde af 35 ft over  

 hindringsfrit niveau.
 3.5 Stopway Et areal i forlængelse af en startbane, som af den kompetente  

 myndighed er godkendt til benyttelse for standsning af luftfartøjer efter en  

 afbrudt start.
 3.6 Clearway Et hindringsfrit område i forlængelse af en startbane, som af  

 den kompetente myndighed er godkendt til overflyvning i lavere højde end 35  

 ft i forbindelse med udflyvning efter start.
 3.7 Kritisk hastighed (Critical engine-failure speed V1). Den i  

 flyvehåndbogen specificerede værdi af indikeret fart, der definerer  

 grænseværdien imellem det lavere hastighedsområde, inden for hvilket starten  

 forudsættes afbrudt i tilfælde af motorstop, og det højere hastighedsområde,  

 inden for hvilket starten forudsættes fuldført i tilfælde af motorstop.
3.8 Startløb (Take-off run). Den distance, som ifølge flyvehåndbogen  

 maksimalt påregnes tilbagelagt, inden hjulene definitivt er fri af  

 baneoverfladen (lift off) under en gennemført start efter motorstop ved eller  

 efter kritisk hastighed. (V1) Anm.: Ovenstående startløb er en nettodistance, defineret som den ved  

 typens certificering demonstrerede distance til lift-off efter motorstop ved  

 V1 plus en sikkerhedsmargin omfattende halvdelen af den distance, hvormed  

 denne overstiges af startdistancen.
 3.9 TORA International benyttet forkortelse af begrebet »Take-off run  

 available«, der betegner længden af den del af en bane, som af den  

 kompetente myndighed er godkendt til brug for flyvemaskiners startløb.
 3.10 Nettoydeevne (Net performance). Anvendelsen af betegnelsen  

 »netto« i tilknytning til visse ydelsesnormer angiver, at  

 opfyldelsen af disse skal verificeres under benyttelse af præstationsdata,  

 der er kvalificeret som nettodata (net performance data). Herved forstås  

 data, som i relation til de ved typens certificering faktisk demonstrerede  

 præstationsdata (gross performance data) er reduceret således, at de  

 umiddelbart kan tages som udtryk for den ydeevne, som i praksis kan påregnes  

 opnået under almindelige driftsforhold.
 3.11 Krævet landingsdistance (Landing distance required). Den i  

 flyvehåndbogen angivne mindste banelængde, som skal være til rådighed for  

 landing, for at en flyveplads kan optages i driftsflyveplanen som  

 destinations- eller alternativ flyveplads.
 Anm.: I den krævede landingsdistance (nettodistance) er inkluderet et  

 operationelt sikkerhedstillæg, der for så vidt angår landing på  

 destinationsflyveplads, altid skal være af en sådan størrelse, at den ved  

 typens certificering faktisk demonstrerede landingsdistance kan indeholdes  

 inden for 60 pct. af den krævede landingsdistance. (sikkerhedsfaktor 1.67).  

 For så vidt angår landing på alternativ flyveplads, gælder samme  

 sikkerhedsfaktor for flyvemaskiner, der er certificeret efter nyere normer,  

 medens der for flyvemaskiner, som er certificeret på grundlag af ældre  

 normer, gælder en lempeligere regel, idet de ovenanførte 60 pct. er erstattet  

 med 70 pct. (sikkerhedsfaktor 1.43).
 3.12 LDA Internationalt benyttet forkortelse af begrebet »Landing  

 distance available«, der betegner længden af den del af en bane, som af  

 den kompetente myndighed er godkendt til brug for flyvemaskiners landing.
4. Præstationskrav for start 4.1 Startvægten må ikke overstige den maksimalværdi, der er foreskrevet  

 for startflyvepladsens trykhøjde og yderluftens temperatur.
 4.2 Acceleration - stopdistancen må ikke overstige ASDA.
 4.3 Startdistancen må ikke overstige TODA.
 4.4 Startløbet må ikke overstige TORA.
4.5 Hindringsfrihed under udflyvning Hindringsfrihed under udflyvning i fortsættelse af en fuldført start efter  

 motorstop ved kritisk fart anses etableret, når normerne for enten lateral  

 separation i 4.5.1 eller for vertikal separation i 4.5.2 er opfyldt, indtil  

 nettohøjden over startflyvepladsen er 1500 ft, eller sådan større nettohøjde  

 er opnået, som måtte være nødvendig til sikring af, at flyvemaskinen vil  

 kunne returnere eller fortsætte til en anden flyveplads, hvor landing kan  

 foretages.
4.5.1 Lateral separation Lateral separation anses tilvejebragt, når den laterale afstand fra den  

 planlagte flyvevej til hindring er mindst 90 m + 12.5 pct. af afstanden målt  

 langs flyvevejen fra enden af TODA til det punkt på flyvevejen, der er  

 nærmest hindringen.
Lateral separation anses dog etableret for alle  

 hindringer, der ligger i større afstand fra flyvevejen, end angivet i  

 4.5.1.1, 4.5.1.2 og 4.5.1.3 nedenfor (jf. 4.6).
 4.5.1.1 300 m, når flyvevejens retningsændring er mindre end 15 grader, og  

 hele udflyvningen kan foretages under VMC om dagen, eller der forefindes  

 navigationshjælpemidler, som sikrer, at den planlagte udflyvningsvej kan  

 følges med tilsvarende nøjagtighed.
 4.5.1.2 600 m, når flyvevejens retningsændring er større end 15 grader, og  

 udflyvningen kan foretages under VMC om dagen, eller når flyvevejens  

 retningsændring er mindre end 15 grader, og forudsætningerne for anvendelse  

 af 4.5.1.1 ikke er opfyldt.
 4.5.1.3 900 m, når flyvevejens retningsændring er større end 15 grader, og  

 forudsætningerne for anvendelse af 4.5.1.2 ikke er opfyldt.
4.5.2 Vertikal separation Vertikal separation anses tilvejebragt, når nettostigebanen er sådan, at  

 niveauet for det laveste punkt på flyvemaskinen ved dennes passage af det  

 sted på den planlagte udflyvningsvej, der er nærmest hindringen, overstiger  

 dennes højde med en lodret margin, som angivet nedenfor:
 4.5.2.1 35 ft, når flyvemaskinen er forsynet med turbinemotorer, og så  

 langt den planlagte udflyvningsvej er sammenfaldende med startbanens  

 forlængede centerlinie.
 4.5.2.2 50 ft, når flyvemaskinen er forsynet med stempelmotorer samt for  

 flyvemaskiner med turbinemotorer fra og med den position, hvor den planlagte  

 flyvevej afviger fra startbanens forlængede centerlinie.
4.6 Begrænsninger vedrørende valg af udflyvningsvej Til etablering af lateral separation i henhold til 4.5.1 er det tilladt at  

 planlægge med en krum udflyvningsvej indeholdende et enkelt drej med konstant  

 drejeradius.
Er denne drejeradius af en sådan størrelse, at drejet kan  

 udføres med en krængning på 15 grader eller mindre, kræves ingen korrektion  

 af nettostigebanen.
 Drej må ikke planlægges påbegyndt, førend enden af TODA er passeret, og  

 normerne i 4.5.2.2 kan opfyldes.
4.7 Korrektion af præstationsdata for start Ved bestemmelsen af acceleration-stopdistancen, startdistancen, startløbet  

 samt hindringsfrigangen under udflyvning (jf. 4.2, 4.3, 4.4 og 4.5) skal  

 korrektion foretages i overensstemmelse med flyvehåndbogens angivelser for:
4.7.1 Flyvepladsens trykhøjde 4.7.2 Lufttemperaturens afvigelse fra standardtemperatur.
 4.7.3 Vindkomponenten i startbanens retning.
Anm.: Korrektion må foretages for højst 50 pct. af en modvindskomponent og  

 skal foretages for mindst 150 pct. af en medvindskomponent.
Denne faktorering  

 er normalt indkalkuleret i flyvehåndbogens korrektionsdata.
4.7.4 Længdehældningen af ASDA, TODA og TORA Anm.: Normalt beregnes længdehældningen som elevationsforskellen imellem  

 de relevante strækningers endepunkter divideret med den vandrette afstand  

 imellem punkterne.
For accelerationstopdistancen gælder specielt, at denne i  

 højere grad end af middelhældningen afhænger af formen af banens  

 længdeprofil.
Er midtpunktet af ASDA væsentligt hævet over den rette  

 forbindelseslinie imellem endepunkterne, bør hensyn tages hertil ved  

 beregning af acceleration-stopdistancen.
4.7.5 Forekomst af vand, snesjap, sne eller is på banen Anm.: Såfremt flyvehåndbogen ikke indeholder oplysninger om disse forholds  

 indvirkning på ydeevnen, skal luftfartsforetagendet udgive instrukser for,  

 hvorledes de skal tages i betragtning.
 4.7.6 Andre forhold, for hvilke der er givet korrektionsværdier i  

 flyvehåndbogen, f.eks. anvendelse af afisningsanlæg, nedsat  

 funktionsdygtighed af bremse- eller reverseringssystem etc.
5. Præstationskrav for flyvning en route 5.1 En motor ude af drift Ingen flyvning må påbegyndes, medmindre startvægten er således begrænset,  

 at normerne i 5.4 for terrænfrigang med en motor ude af drift vil kunne  

 overholdes, uanset på hvilket tidspunkt under flyvning en route motorsvigt  

 måtte indtræffe.
5.2 To motorer ude af drift Er afstanden fra den planlagte flyvevej til en flyveplads, der opfylder  

 betingelserne for anvendelse som alternativ flyveplads, under nogen del af  

 flyvetiden større end den distance, flyvemaskinen tilbagelægger i vindstille  

 ved normal marchfart på 90 minutter, skal desuden normerne i 5.4 for  

 terrænfrigang med to motorer ude af drift kunne overholdes.
5.3 Terminalbetingelser Ved bestemmelse af maksimal startvægt ifølge 5.1 og 5.2 skal flyvemaskinen  

 ved ankomsten over den påtænkte landingsplads antages at befinde sig i en  

 højde af mindst 1500 ft over pladsens niveau, og nettostigegradienten skal i  

 denne mindstehøjde være positiv.
5.4 Hindringsfrihed under flyvning en route Sikkerhed imod kollision med terrænhindringer en route anses tilvejebragt,  

 når normerne i enten 5.4.1 for lateral separation eller normerne i 5.4.2 for  

 vertikal separation er opfyldt.
5.4.1 Lateral separation Lateral separation anses etableret for alle hindringer, hvis afstand fra  

 den planlagte flyvevej er 5 NM eller mere.
5.4.2 Vertikal separation Vertikal separation anses etableret, når nettoflyvebanens højde i det  

 punkt, hvor den planlagte flyvevej er nærmest hindringen, overstiger dennes  

 højde med en margin, der er lig med eller større end følgende værdier:
 5.4.2.1 For flyvning med en motor ude af drift:
 5.4.2.2 For flyvning med to motorer ude af drift:
 2000 ft, uanset om nettostigegradienten er positiv eller negativ.
5.5 Korrektion af præstationsdata for flyvning en route Ved bestemmelse af nettoflyvebanen i 5.4.2 skal følgende forventede  

 forhold tages i betragtning:
 5.5.1 Yderlufttemperaturen, hvis denne forventes at overstige  

 standardværdien.
 5.5.2 Vindens styrke og retning.
 5.5.3 Anvendelsen af afisningssystem.
5.5.4 Hurtig tømning Er flyvemaskinen forsynet med et anlæg til udtømning af brændstof under  

 flyvning, kan sådan udtømning tages i betragtning ved beregning af  

 nettoflyvebanen.
Der skal herved regnes med en reservebeholdning efter  

 landing svarende til mindst 15 minutters flyvetid ved normal marcheffekt.
6. Præstationskrav for landing Ingen flyvning må påbegyndes, medmindre startvægten er således begrænset,  

 at flyvemaskinen ved den vægt, hvormed den ifølge driftsflyveplanen beregnes  

 at lande på bestemmelsesstedet henholdsvis alternativ flyveplads, opfylder  

 normerne i 6.1, 6.2 og 6.3.
 6.1 Landingsvægten må ikke overstige den maksimalværdi, der i  

 flyvehåndbogen er angivet for den forventede trykhøjde og lufttemperatur på  

 landingstidspunktet.
 6.2 Den krævede landingsdistance i vindstille må ikke overstige LDA for  

 den bane, som forventes benyttet i tilfælde af vindstille.
 6.3 Den krævede landingsdistance for den på landingstidspunktet forventede  

 vindsituation må ikke overstige LDA for den bane, som påregnes benyttet.
Anm.: Ved beregning af krævet landingsdistance må der korrigeres for højst  

 50 pct. af en forventet modvindskomponent, og der skal korrigeres for mindst  

 150 pct. af en forventet medvindskomponent.
Disse faktoreringer er normalt  

 indkalkuleret i flyvehåndbogens korrektionsdata.
6.4 Korrektion af præstationsdata for landing Ved anvendelsen af 6.2 og 6.3 skal følgende forhold tages i betragtning:
 6.4.1 Flyvepladsens elevation.
 6.4.2 Længdehældningen af LDA.
 6.4.3 Banens friktionsegenskaber, såfremt sandsynligheden taler for, at  

 der på landingstidspunktet vil befinde sig vand, sne, snesjap eller is på  

 banen i sådant omfang, at dette i væsentlig grad vil forøge  

 standsningslængden.
 6.4.4 Andre forhold, for hvilke der er givet korrektionsværdier i  

 flyvehåndbogen, f.eks. nedsat funktionsdygtighed af bremsesystem,  

 reverseringssystem, spoilersystem etc.
7. Dispensation 7.1 Dokumenteres det, at opfyldelsen af andre normer end de i nærværende  

 BL indeholdte vil sikre opretholdelsen af samme eller højere niveau for  

 præstationssikkerhed, kan luftfartsdirektoratet tillade, at sådanne andre  

 normer anvendes i stedet for nærværende.
 7.2 Fritagelse for pligten til forud for hver enkelt flyvning at  

 verificere normernes opfyldelse kan meddeles af luftfartsdirektoratet, når  

 det er tilfredsstillende godtgjort, at sikkerhed herfor er tilvejebragt på  

 anden måde.
8. Straffebestemmelser Overtrædelse af bestemmelser i denne BL straffes i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
9. Ikrafttræden Denne BL træder i kraft den 1. oktober 1978. Samtidig ophæves BL 5-14,  

 udgave 1, af 1. januar 1967.
