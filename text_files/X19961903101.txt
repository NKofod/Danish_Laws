Legionærsygdom som arbejdsskade - Legionærsygdommen eller legionella  

 er en infektionssygdom, der skyldes legionellabakterier En 40-årig pakkeriassistent blev indlagt på hospital i 1994 og fik stillet  

 diagnosen legionella.
 Da der var fundet legionellabakterier i varmtvandssystemet på  

 arbejdspladsen, blev tilfældet anmeldt som en arbejdsskade.
 Legionella findes mange steder i naturen, men har gode vækstbetingelser i  

 ventilations- og vandsystemer, fx på fabrikker, institutioner og hospitaler.
 Arbejdsskadestyrelsen anerkendte ud fra en konkret vurdering, at der var  

 tale om en arbejdsskade, da det måtte anses for overvejende sandsynligt, at  

 pakkeriassistenten havde pådraget sig smitten på arbejdspladsen.
Følgerne efter legionellainfektion varierer meget fra tilfælde til  

 tilfælde.
I den konkrete sag blev menet vurderet til 50 procent, da der var  

 tale om svæ-re følger efter nervebetændelse med mulig påvirkning af  

 rygmarven.
Erhvervsevnetabet blev vurderet til 65 procent.
 KOMMENTAR:
Når Arbejdsskadestyrelsen træffer afgørelse i sager, der drejer sig om en  

 infektionssygdom, lægger vi vægt på - at en konkret påviselig smittefare skal kunne dokumenteres - at den syge under sit arbejde har været udsat for smitte, og - at den beskrevne sygdom kan tilskrives denne smitte.
 I den forbindelse lægger vi vægt på, at der er tidsmæssig sammenhæng  

 mellem udsættelsen for smitte og sygdomsudbruddet.
 Hvad angår almindeligt forekommende infektionssygdomme som eksempelvis  

 forkølelse og influenza, vil det normalt ikke være muligt at godtgøre, at  

 sygdommen skyldes arbejdet.
 Anderledes stiller det sig, når det drejer sig om en infektion, der  

 stammer fra en bestemt smitte, der findes på arbejdsstedet.
 Yderligere oplysninger kan fås hos kontorchef Christen Christensen.
 Vi udsender hvert kvartal oplysninger om udviklingen i antallet af  

 anmeldte arbejdsskader - se vedlagte bilag.
 Yderligere oplysninger kan fås hos budget- og statistikchef Carl Georg  

 Røser.
 Særlige note:
 (* 1) Offentliggjort af Arbejdsskadestyrelsen i Nyt om arbejdsskader nr 7,  

 juli 1996.
