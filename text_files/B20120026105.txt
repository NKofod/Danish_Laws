Bekendtgørelse om henlæggelse af kompetencen i planlovens § 3, stk. 5, til Naturstyrelsen I medfør af § 52, stk. 3 og 4, i lov om planlægning, jf. lovbekendtgørelse nr. 937 af 24. september 2009, fastsættes:
 § 1. Miljøministerens beføjelse til i særlige tilfælde at beslutte at overtage regionsråds og kommunalbestyrelsers beføjelser efter planloven i sager, der berører andre myndigheders lovbestemte opgaver eller har større betydning, jf. lovens § 3, stk. 5, delegeres til Naturstyrelsen, for så vidt angår følgende tilfælde:
 1) Beslutning om at tilvejebringe nye lokalplaner som erstatning for Thisted kommunes Lokalplan nr. 4.13  Vindmøller ved Danopal og Lokalplan nr. 6.2  Hjardemål  Vindmøller ved Hjardemål.
 2) Beslutning om at tilvejebringe nødvendige ændringer af Thisted Kommunes kommuneplan.
 § 2. Afgørelser truffet af Naturstyrelsen efter § 1 kan ikke påklages til ministeren.
