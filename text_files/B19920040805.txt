I medfør af § 40 i lov nr. 279 af 6. juni 1984 om apoteksvirksomhed fastsættes:
Åbningstid § 1.  Den almindelige åbningstid for apoteker,  

 apoteksfilialer og apoteksudsalg er på hverdage følgende:
 Søn- og helligdage holdes lukket, bortset fra søndag før juleaften, hvor  

 en apoteker kan vælge at holde åbent.
 Stk. 2.  Apoteker i de byer, som er optaget på liste I i  

 bilaget til bekendtgørelsen, skal udover den i stk. 1 nævnte åbningstid have  

 fast åbningstid på lørdage fra kl. 17.30 til kl. 18.30 og på søn- og  

 helligdage fra kl. 16.00 til kl. 18.00. Apotekeren kan dog placere den faste  

 åbningstid på andre tidspunkter tilpasset efter lokale behov.
 Stk. 3 .  En apoteker kan fravige de i stk. 1 fastsatte  

 åbningstider for de apoteksenheder, som denne driver, når hensynet til lokalt  

 iværksatte almindelige butiksåbningstider taler herfor. Åbningstiden skal dog  

 fastsættes således, at den mandag til fredag ikke er mindre end 8 timer  

 daglig og lørdage ikke mindre end 3 timer, og således at lukketidspunktet  

 ikke er senere end kl. 20.00 på mandage til fredage og kl. 14.00 på lørdage.  

 Den samlede åbningstid pr. uge må, når bortses fra ugen før jul, ikke  

 overstige 56 timer.
 Stk. 4 .  Fravigelse i åbningstiden af andet omfang end  

 det i stk. 2 og 3 anførte kan kun ske med Sundhedsstyrelsens godkendelse.
Stk. 5 .  Sundhedsstyrelsen kan i særlige tilfælde  

 påbyde en apoteker at ændre åbningstiden.
Hvor der i byer eller lokalområder  

 er mere end et apotek, kan Sundhedsstyrelsen bestemme, at apotekerne skal  

 have samme åbningstid.
 Stk. 6 .  Sundhedsstyrelsen kan meddele apoteker, der  

 drives uden farmaceutisk medhjælp, tilladelse til at holde lukket i kortere  

 tidsrum inden for åbningstiden.
 Stk. 7.  I byer uden apotek med vagttjeneste tillader  

 sundhedsministeren, efter anmodning fra apotekeren, at eet eller flere  

 apoteker har fast åbningstid - udover den i stk. 1 nævnte åbningstid - nogle  

 få timer om ugen, fortrinsvis lørdag eftermiddag og søndag.
 § 2.  Apoteker, apoteksfilialer og apoteksudsalg skal  

 være fuldt tilgængelige for publikum i den for de pågældende apoteker,  

 filialer og udsalg fastsatte åbningstid.
 Stk. 2 .  For apoteksfilialer kan Sundhedsstyrelsen i de  

 enkelte tilfælde fastsætte, at receptekspedition kun finder sted i en  

 begrænset del af filialens åbningstid.
 § 3.  I de enkelte apoteker, apoteksfilialer og  

 apoteksudsalg skal der findes en for publikum iøjnefaldende angivelse af  

 åbningstiden for pågældende apotek, filial eller udsalg.
 Stk. 2 .  Apotekerne skal sørge for, at offentligheden  

 samt byens og oplandets medicinalpersoner på passende måde underrettes om  

 apotekernes åbningstid.
 § 4.  En apoteker kan bestemme, at apoteket eller en  

 apoteksfilial på hverdage i tidsrummet kl. 08.30-09.00 skal være åbent for  

 modtagelse af telefonrecepter fra læger, tandlæger og dyrlæger.
Vagttjeneste § 5.  Ved vagttjeneste for et apotek forstås i  

 denne bekendtgørelse, at apoteket ved henvendelse uden for apotekets  

 åbningstid skal være tilgængeligt for ekspedition ved en vagthavende  

 farmaceut, der befinder sig på apoteket.
 § 6.  Ved tilkaldevagttjeneste for et apotek  

 forstås i denne bekendtgørelse, at man ved direkte eller telefonisk  

 henvendelse til apoteket uden for apotekets åbningstid bliver bekendt med, på  

 hvilket telefonnummer den vagthavende farmaceut træffes.
 Stk. 2 .  Etablering af tilkaldevagttjeneste  

 forudsætter:
§ 7.  Ethvert apotek og enhver apoteksfilial, der er  

 lukket, skal ved indgangen være forsynet med et let læseligt skilt med  

 oplysninger om navn og beliggenhed for de(t) nærmeste apotek(er) med  

 vagttjeneste eller tilkaldevagttjeneste samt med oplysning om, inden for  

 hvilket tidsrum de(t) nærmeste apotek(er) har vagttjeneste.
Disse oplysninger  

 skal også gives ved opkald til apotekets eller apoteksfilialens  

 telefonnummer.
 Stk. 2 .  Apotekerne skal sørge for, at offentligheden  

 samt byens og oplandets medicinalpersoner på passende måde underrettes om  

 apotekernes vagttjeneste.
Stk. 3 .  Enhver apoteker, provisor og  

 apoteksmedhjælper, der ikke har vagttjeneste efter bekendtgørelsens §§ 8 og  

 9, har pligt til at efterkomme en anmodning fra medicinalpersoner om  

 udlevering af lægemidler m.v. uden for apotekets åbningstid.
Pligten gælder  

 alene, såfremt apotekeren, provisoren eller apoteksmedhjælperen bor i  

 umiddelbar nærhed af apoteket eller en af apotekets filialer og træffes  

 hjemme.
 § 8.  I de byer, som er optaget på liste II i bilaget  

 til bekendtgørelsen, etableres vagttjeneste i hele tidsrummet uden for  

 apotekets åbningstid.
 Stk. 2 .  Sundhedsstyrelsen fastsætter, hvilke(t)  

 apotek(er) i de pågældende byer, der skal have vagttjeneste.
 § 9.  I de byer, som er optaget på liste III, a-c, i  

 bilaget til bekendtgørelsen, skal eet apotek have tilkaldevagttjeneste i hele  

 tidsrummet uden for apotekets åbningstid.
 Stk. 2 .  Denne vagttjeneste kan efter  

 Sundhedsstyrelsens nærmere bestemmelse for den enkelte by enten pålægges et  

 apotek fast eller være skiftende mellem hensigtsmæssigt beliggende apoteker.
 Stk. 3.  Apoteker, der har tilkaldevagttjeneste og som  

 er optaget på liste III, a, i bilaget til bekendtgørelsen, skal have fast  

 vagt på hverdage indtil kl. 22.00, på lørdage indtil kl. 14.00 og fra kl.  

 18.00 til kl. 22.00, samt på søn- og helligdage fra kl. 10.00 til kl. 14.00  

 og fra kl. 18.00 til kl. 22.00.
Stk. 4.  Apoteker, der har tilkaldevagttjeneste og som  

 er optaget på liste III, b, i bilaget til denne bekendtgørelse, skal have  

 fast vagt mindst 1 time på hverdage, mindst 2 timer på lørdage og mindst 3  

 timer på søn- og helligdage.
Den faste vagt skal tidsmæssigt koordineres med  

 den lokale vagtlægeordning og i øvrigt tilpasses efter lokale behov.
 § 10.  Sundhedsstyrelsen kan ud over det i §§ 8 og 9  

 fastsatte påbyde eller tillade vagttjeneste i et vist tidsrum uden for  

 apotekets åbningstid, hvor der er behov derfor.
§ 11.  De apoteker, som efter bekendtgørelsens §§ 8 og  

 9 har vagttjeneste eller tilkaldevagttjeneste, er i tidsrummet for  

 vagttjenesten eller tilkaldevagttjenesten forpligtet til, hver inden for sit  

 naturlige område, vederlagsfrit at lade udbringe lægemidler og  

 forbindsstoffer til patienter.
Forsendelsespligten er betinget af, at den  

 ordinerende læge, tandlæge eller dyrlæge skønner det nødvendigt, at  

 lægemidlerne (forbindsstofferne) bringes til veje, før disse kan skaffes på  

 sædvanlig måde.
 § 12.  Ved ekspedition fra apoteker og apoteksfilialer  

 under vagttjeneste mellem kl. 20.00 og kl. 08.30, på lørdage dog fra kl.  

 14.00 samt på søn- og helligdage betales et af sundhedsministeren fastsat  

 vagtgebyr, jf. apotekerlovens § 44. Vagtgebyr opkræves dog ikke ved  

 ekspedition af recepter, dateret een af de dage, der er omfattet af vagten.
 Stk. 2 .  Publikums opmærksomhed skal på passende måde  

 henledes på gebyrreglerne.
 Ikrafttræden m.v.
 § 13.  Denne bekendtgørelse træder i kraft den 1. juni  

 1992. Bekendtgørelse nr. 30 af 16. januar 1991 om apotekernes åbningstid og  

 vagttjeneste ophæves.
