Bindende forhåndsbesked   fradrag for  

 driftsmiddelsaldo ved ophør af virksomhed   én eller flere  

 virksomheder Ligningsrådet blev anmodet om at bekræfte, at  

 driftsmiddelsaldoen i et selskab ville kunne fratrækkes med virkning  

 for indkomståret 2001, såfremt selskabet ved udløbet af  

 indkomståret 2001 havde afstået alle sine leasingaktiver,  

 således at selskabet alene drev finansieringsvirksomhed i form af  

 udlån af penge.
Ligningsrådet fandt at den af selskabet drevne  

 finansieringsvirksomhed udgjorde én virksomhed, således at  

 ophør af leasingaktiviteten ikke medførte, at  

 driftsmiddelsaldoen kunne fratrækkes ved opgørelsen af den  

 skattepligtige indkomst for indkomståret 2001.
Sagsfremstilling Selskabet driver finansieringsvirksomhed i form af  

 udlån samt leasingvirksomhed vedrørende driftsmidler og fast  

 ejendom.
Leasingaktiviteten forventes at ophøre i løbet af  

 indkomståret 2001. Ophøret af leasingaktiviteten i  

 indkomståret 2001 indebærer efter repræsentantens  

 opfattelse, at selskabets driftsmiddelsaldo, der alene knytter sig til  

 leasingsaktiviteten, skal medregnes (fratrækkes) ved opgørelsen  

 af den skattepligtige indkomst for ophørsåret, medmindre der ved  

 udgangen af ophørsåret fortsat er driftsmidler, som ikke er  

 solgt, jf. afskrivningslovens § 9.
 For at driftsmiddelsaldoen kan fradrages ved  

 opgørelsen af den skattepligtige indkomst for indkomståret 2001,  

 kræves det efter repræsentantens opfattelse, at følgende  

 betingelser er opfyldt: virksomheden er ophørt og alle driftsmidler er  

 afstået.
 Efter repræsentantens opfattelse er begge  

 betingelser opfyldt ved udgangen af indkomståret 2001, hvorfor  

 selskabet vil skulle fratrække driftsmiddelsaldoen ved  

 opgørelsen af den skattepligtige indkomst for indkomståret  

 2001.
For at vurdere om der skattemæssigt er tale om to  

 adskilte virksomheder, må der efter repræsentantens opfattelse, i  

 den konkrete sag, jf.
Ligningsvejledningen 2000, tages udgangspunkt i, hvad  

 der i almindelig sprogbrug forstås ved en virksomhed.
Hvis der er tale  

 om en række ensartede virksomheder, kan der ved afgørelsen bl.a.  

 henses til, om der har været fælles regnskabsføring,  

 fælles saldoafskrivning, fælles administration, fælles  

 indkøb m.v.
 I den konkrete sag bør der efter  

 repræsentantens opfattelse hovedsageligt fokuseres på baggrunden  

 for, at selskabet udøver to aktiviteter (udlån af penge og  

 leasing), idet dette viser, at der er tale om to adskilte aktiviteter.
Leasingaktiverne består af driftsmidler og  

 ejendomme.
Leasingkontrakterne blev indgået i perioden 1985 til 1992  

 som almindelig finansiel leasing til erhvervsvirksomheder i Danmark.  

 Kontrakterne er standardkontrakter med variable rente.
I denne periode var  

 selskabet et leasing- og finansieringsselskab med en balance på ca. 2  

 mia. kr., fordelt med ca. 1/3 privatlån, 1/3 erhvervslån og  

 leasing samt 1/3 lån til bl.a. ejendomsprojekter.
Leasingskontrakterne  

 blev således indgået med det formål at generere indtjening  

 via forskellen mellem den rente, som selskabet kunne låne og den  

 interne rente, som leasingydelsen blev beregnet på baggrund af.
I 1992 stoppede selskabet med nyudlån til erhverv og  

 ejendomme, dog fortsatte selskabet med enkelte nye privatlån i perioden  

 1992 til 1994. Siden 1996 er der stort set ikke indgået nye  

 engagementer, men enkelte af de eksisterende leasingskontrakter er omlagt med  

 forlænget løbetid.
Selskabets nuværende  

 udlånsaktivitet (ekskl. koncerninterne udlån) er oprindeligt  

 opstået som finansiering af ejendomsprojekter.
Udlånsaktiviteten  

 forventes opretholdt efter overdragelsen af leasingsaktiverne, og der  

 forventes ikke foretaget nyudlån i fremtiden.
Selskabet har siden medio 1996 været administreret  

 af en uafhængig administrator.
Det påhviler administrator at  

 købe eller lease de til administrationen af selskabet  

 nødvendige driftmidler.
Selskabet har således ikke erhvervet  

 materielle aktiver siden medio 1996, som anvendes af selskabet selv, idet  

 alle erhvervede aktiver er leaset ud.
 Som det fremgår af ovenstående, har selskabets  

 leasingsaktivitet været under afvikling siden 1992, og der har alene  

 været en meget begrænset tilgang af nye kontrakter.  

 Leasingskontrakterne og udlånene blev oprindeligt indgået med  

 henblik på at generere indtjening og de to virksomheder adskiller sig  

 ved, at leasingstagerne i alle tilfælde har været  

 erhvervsvirksomheder, medens den nuværende udlånsaktivitet alene  

 er rettet mod privatpersoner.
 Disse forhold medfører efter repræsentantens  

 opfattelse, at der er tale om to forskellige typer af virksomheder, som ved  

 vurderingen af om der er sket skattemæssigt ophør, skal  

 behandles som to adskilte virksomheder.
Told- og Skattestyrelsens indstilling og begrundelse Ifølge årsregnskabet for Selskabet, driver  

 selskabet finansieringsvirksomhed i form af udlån og leasing.
Afgørende i nærværende sag er hvorvidt  

 leasingsaktiviteten i selskabet, kan anses som én særskilt  

 virksomhed i forhold til den samlede finansieringsvirksomhed som selskabet  

 driver.
Såfremt leasingsaktiviteten udgør en særskilt  

 virksomhed, så vil ophør af denne virksomhed betyde, at  

 driftsmiddelsaldoen skal medregnes ved opgørelsen af den  

 skattepligtige indkomst for ophørsåret, jf. afskrivningslovens §  

 9, stk. 1.
Ved vurderingen af om der foreligger én eller flere  

 virksomheder, skal der tages udgangspunktet i, hvad der i almindelig  

 sprogbrug forstås ved én virksomhed.
Hvis den skattepligtige  

 driver en række ensartede virksomheder, kan der ved afgørelsen  

 bl.a. henses til, om der har været fælles regnskabsføring,  

 fælles saldoafskrivning, fælles administration, fælles  

 indkøb m.v., jf.
Ligningvejledningen 2000, afsnit E.C.2.4.9.2.
Ifølge det oplyste har selskabet op gennem 90'erne  

 drevet forskellige former for finansieringsvirksomhed, og løbende  

 ændret deres aktiviteter.
Leasingaktiviteten har været under  

 afvikling siden 1992, og selskabet driver i dag primært  

 finansieringsvirksomhed i form af udlån, dels til privatpersoner, dels  

 koncerninterne lån.
En omlægning af aktiviteterne, er dog ikke  

 ensbetydende med at der er tale om særskilte virksomheder.
Selskabet  

 fremstår samlet set som én virksomhed, der driver forskellige  

 former for aktiviteter, der alle vedrører finansiering.
At der er tale om én virksomhed,  

 understøttes af selskabets formål, der som nævnt  

 ifølge årsregnskabet, er angivet som finanseringsvirksomhed i  

 form af udlån og leasing.
Hovedaktiviteten er således  

 finansieringsvirksomhed, der udmønter sig i forskellige former for  

 aktiviteter, herunder udlån og leasing.
Hertil kommer, at der føres et fælles  

 regnskab for hele finansieringsvirksomheden, således at  

 leasingsaktiviteten ikke er udskilt i et særskilt regnskab.
Der er  

 ligeledes en fælles administration af aktiviteterne i selskabet.
 På baggrund af det anførte, er det Told- og  

 Skattestyrelsens opfattelse, at den af selskabet drevne  

 finansieringsvirksomhed udgør én virksomhed, således at  

 ophør af leasingaktiviteten ikke medfører, at  

 driftsmiddelsaldoen skal medregnes ved opgørelsen af den  

 skattepligtige indkomst for ophørsåret, jf. afskrivningslovens §  

 9, stk. 1.
 Ligningsrådet tiltrådte Told- og  

 Skattestyrelsens indstilling.
