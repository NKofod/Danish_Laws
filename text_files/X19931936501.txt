Afgørelsen vedrører følgende retsforskrifter: R LOV nr 390 af  

 20/05/19992 Afgørelsen er truffet af: Arbejdsskadestyrelsen Nr 19365  

 00/10/1993 BAGGRUND Arbejdsskadestyrelsen modtager en del anmeldelser om psykiske lidelser.  

 Lidelserne anmeldes dels som følge af ulykkestilfælde, dels som  

 erhvervssygdomme.
Styrelsen har anerkendt chok som følge af en arbejdsulykke i en række  

 situationer.
Eksempelvis hos personer, der i forbindelse med arbejde på  

 postkontorer, tankstationer mv. bliver udsat for røverier.
Chok hos  

 plejepersonale, som konfronteres med patienter, der har begået selvmord,  

 anerkendes også som arbejdsulykke.
Togførere, der får et chok på grund af  

 selvmordsforsøg foran toget, vil også være omfattet af ulykkesbegrebet.
 Desuden anerkendes chok, der er opstået i visse vidnesituationer, hvis det  

 er en dramatisk, helt usædvanlig begivenhed, og den psykiske reaktion kommer  

 forholdsvis hurtigt efter påvirkningen.
 Hvis en psykisk lidelse anmeldes som erhvervssygdom, fordi den er en følge  

 af vold eller længerevarende trusler om vold, kan den anerkendes som  

 arbejdsbetinget efter indstilling fra Erhvervssygdomsudvalget.
TO KONKRETE EKSEMPLER I det følgende gennemgås 2 sager, som belyser Arbejdsskadestyrelsens  

 praksis på området.
1. En sygehjælper, som var ansat på et plejehjem med mange psykisk dårlige  

 patienter, blev gentagne gange truet med vold og med at blive slået ihjel af  

 en af beboerne.
Ved to lejligheder blev hun slået.
Hun udviklede gradvist en  

 posttraumatisk stresstilstand.
 Lidelsen blev anerkendt som en erhvervssygdom, fordi det var overvejende  

 sandsynligt, at de belastende episoder var årsag til lidelsen.
Arbejdsskadestyrelsen lagde vægt på, at der var nær tidsmæssig sammenhæng  

 mellem truslerne og udviklingen af en posttraumatisk stresstilstand.
Vi lagde  

 også vægt på, at sygehjælperen var psykisk velfungerende, inden hun blev  

 udsat for de belastende episoder, og at der således ikke var andre  

 forklaringer på den psykiske lidelse end den arbejdsmæssige belastning.
2. En socialrådgiver, som var ansat i en kommune, havde som klienter en  

 gruppe flygtninge med mange problemer.
Hun blev udsat for trusler om vold og  

 chikane fra især to af klienterne.
 Hun udviklede i samme periode en psykisk lidelse.
Arbejdsskadestyrelsen afviste, at der var tale om en erhvervsbetinget  

 lidelse.
Vi fandt det ikke overvejende sandsynligt, at lidelsen skyldtes  

 arbejdet.
 Vi lagde vægt på, at der ikke var en entydig tidsmæssig sammenhæng mellem  

 de belastende episoder på arbejdet og udviklingen af den psykiske lidelse.  

 Den pågældende havde også før de belastende episoder haft psykiske  

 vanskeligheder.
KOMMENTAR Vurderingen af, om en psykisk lidelse kan antages at være arbejdsbetinget,  

 er meget vanskelig.
Psykiske lidelser har ofte andre årsager end de  

 arbejdsmæssige.
Det er i sagens natur vanskeligt at fremskaffe en objektiv og  

 videnskabelig dokumentation for årsagssammenhæng mellem arbejdsforhold og  

 psykiske lidelser, der kan benyttes ved behandlingen af den enkelte sag.
 Arbejdsskadestyrelsen lægger ved behandlingen af sagerne vægt på  

 oplysningerne om arbejdet og belastningens art, om sygdomsforløbet, og om der  

 kan være andre forklaringer på den psykiske lidelse.
 Yderligere oplysninger fås ved henvendelse til kontorchef Karin Holst  

 Jensen.
