Selvstændig,  

 beskæftigelseskrav, butik, antik, brugskunst, afsyrede møbler Ankenævnet har behandlet Deres klage på møde den 18.  

 marts 2004.
Nævnet traf denne A F G Ø R E L S E De anses for at have udøvet selvstændig virksomhed i  

 væsentligt omfang i 52 uger i tiden fra 1. juli 2000 til 30. juni 2003,  

 således  

 at beskæftigelseskravet som betingelse for ret til dagpenge var opfyldt, da  

 De  

 meldte Dem ledig den 1. juli 2003.
B E G R U N D  

 E L S E Det er en betingelse for ret til dagpenge, at et  

 fuldtidsforsikret medlem har haft lønarbejde i en tid, som sammenlagt svarer  

 til beskæftigelse i fagets fulde, sædvanligt arbejdstid i mindst 52 uger  

 inden  

 for de sidste 3 år, eller i en tilsvarende periode har udøvet selvstændig  

 erhvervsvirksomhed.
 Ved væsentligt omfang af selvstændig virksomhed forstås, at  

 virksomheden skal have haft et omfang, der kan sidestilles med lønarbejde i  

 over 30 timer om ugen.
Ankenævnet har lagt til grund, at   

 	  

 De drev en butik som  

 enkeltmandsfirma uden ansatte,   

 	  

 De udførte alt  

 arbejde i virksomheden med en ugentlig arbejdstid på 39,5 timer,   

 	  

 butikken ikke var  

 beliggende i forbindelse med Deres bopæl, men 17 km derfra,   

 	  

 De drev virksomheden  

 som Deres hovedbeskæftigelse fra 1. maj 1994 til 30. juni 2003,   

 	  

 åbningstiden var kl.  

 11  17 på hverdage + en lørdag à 2 timer og ca. 8 timer til opkøb og  

 restaurering  

 af møbler,   

 	  

 omsætningen var på  

 51.832 kr. i 2000, 89.108 kr. i 2001, 67.313 kr. i 2002 og 31.348 kr. fra 1.  

 januar til 30. juni 2003, samt   

 	  

 prisniveauet på  

 varerne var mellem 20 og 150 kr.
 Ankenævnet har lagt vægt på, at Deres butik ikke blev drevet fra  

 Deres bopæl, at åbningstiden var kl. 11  17 på hverdage + en lørdag à 2  

 timer,  

 hvortil kom 8 timer til opkøb og restaurering af møbler, at De udførte alt  

 arbejde i virksomheden, og at Deres ugentlige arbejdstid udgjorde 39,5 timer.
 På denne baggrund finder ankenævnet tilstrækkeligt grundlag for at  

 anse Dem for at opfylde kravet om at have udøvet selvstændig virksomhed i  

 væsentligt omfang, svarende til mere end 30 timers lønarbejde om ugen.
 Dette gælder uanset den relativt beskedne omsætning og uanset, at  

 der i Deres arbejdstid indgik tid, hvor De i butikken stod til rådighed for  

 potentielle kunder.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 799 af 24. september 2002 med de ændringer,  

 der  

 følger af lov nr. 1035 af 17. december 2002 § 53, stk. 2, litra a, og  

 Arbejdsdirektoratets bekendtgørelse nr. 504 af 16. juni 2003 om  

 beskæftigelseskrav  

 og dagpengeperiode § 5, stk. 1.
 Ankenævnet ændrer således Arbejdsdirektoratets afgørelse af 16.  

 oktober 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen Arbejdsdirektoratet 1. Sagsforløb Arbejdsdirektoratet fremstillede sagen på denne måde:
De oplyste på Deres ledighedserklæring af 1. juli 2003,   

 	  

 at De havde drevet  

 virksomheden   

 	  

 at virksomhedens  

 branche var antikviteter og brugskunst,   

 	  

 at virksomheden  

 havde været Deres hovedbeskæftigelse,   

 	  

 at De var begyndt  

 virksomheden den 1. maj 1994,   

 	  

 at Deres sidste  

 arbejdsdag i virksomheden var den 30. juni 2003, og   

 	  

 at De tilmeldte Dem  

 hos Arbejdsformidlingen den 30. juni 2003.
De oplyste på væsentlighedserklæring af 30. juni 2003,   

 	  

 at arbejdet bestod i  

 restaurering og salg af afsyrede møbler samt brugskunstbutik,   

 	  

 at virksomhedens  

 åbningstid var kl. 11-17 hverdage + en lørdag á 2 timer og  

 ca. 8 timer til opkøb og restaurering af  

 møbler,   

 	  

 at Deres personlige  

 arbejdsopgaver i virksomheden består af butikssalg, regnskab, opkøb og  

 restaurering af møbler,   

 	  

 at Deres arbejdstid  

 i virksomheden var 39,5 timer om ugen.
De oplyste også på væsentlighedserklæringen, at virksomhedens  

 omsætning var på   

 	  

 51.832 kr. i 2000,   

 	  

 89.108 kr. i 2001,   

 	  

 67.313 kr. i 2002,  

 og   

 	  

 31.348 kr. i  

 perioden fra den 1. januar 2003 til den 30. juni 2003.
 Den 15. juli 2003 traf a-kassen afgørelse om, at De ikke  

 var berettiget til dagpenge.
 De klagede over a-kassens afgørelse i et brev af 18. juli 2003.
 De anførte bl.a.:
 Virksomheden var oprindelig tiltænkt som værende en  

 antikvitetsforretning med afsyrede møbler.
Forsyningsmulighederne blev  

 efterhånden dårligere for mig, idet den væsentligste forsyningskilde afgik  

 ved  

 døden og vanskeliggjorde fremskaffelse af et tilstrækkeligt antal møbler  

 samtidig  

 med øget konkurrence fra private udbydere igennem gratis aviser.  

 Jeg  

 besluttede derfor at have en kombination af gaveartikler og afsyrede møbler i  

 min forretning.
Jeg har anvendt en betydelig mængde tid uden for forretningens  

 åbningstider for at fremskaffe mere specielle møbler.
Dette være sig  

 transport  

 og restaurering.
Dette område er heller ikke blevet lettere igennem de sidste  

 år.
Flere og flere forretninger i   handler med gaveartikler, dertil  

 øgede restriktioner omkring parkering i midtbyen, hvilket har medvirket til  

 faldende kundeantal.
Supermarkeder m.m. handler også med gaveartikler.
For 3 år siden blev konkurrencen yderligere forøget, idet naboforretningen  

 også begyndte at sælge gaveartikler.
Jeg klagede herover til udlejer, idet  

 det  

 var fra samme bygning, det skete, og fandt, at dette var i strid med  

 lejeloven.  

 Udlejer afslog, og jeg skulle så evt. gå rettens vej, hvilket jeg fandt for  

 bekosteligt.
 En række uheldige omstændigheder har således medvirket til, at  

 omsætningen ikke har nået det forventede resultat.
Der er da ingen fornuftige personer, der hver dag holder åbent i  

 en butik beliggende 17-18 km fra sin bopæl, uden at det er til hensigt at  

 oparbejde  

 og drive virksomheden.
Der har været betalt en række faste omkostninger  

 (husleje, strøm, varme, alarm, forsikringer) samt transport, hvilket  

 naturligvis  

 ikke er for sjov.
Jeg har vist meget udholdenhed i at forsøge at øge omsætningen,  

 men på et eller andet tidspunkt må man stoppe, hvis dette synes umuligt.
Det  

 er  

 ikke formålet med arbejdsløshedsforsikringen at hindre denne udholdenhed.
 Jeg ser frem til, at dette underbygger forståelsen af mit virke i  

 virksomheden, således at afslaget bliver ændret .
Den 23. juli 2003 sendte a-kassen Deres klage og sagens akter til  

 direktoratet.
A-kassen bemærkede, at den i anledning af Deres klage på ny har  

 gennemgået sagen.
A-kassen har på den baggrund oplyst, at den må fastholde  

 afgørelsen. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 16. oktober 2003 denne afgørelse:
 De opfyldte ikke beskæftigelseskravet den 30. juni 2003.
 De havde ikke ret til dagpenge, da De blev ledig den 1. juli 2003.
Begrundelse Det er en betingelse for at få ret til dagpenge, at et  

 medlem har haft arbejde, der svarer til 52 ugers beskæftigelse på fuld tid  

 inden for de seneste 3 år eller i en tilsvarende periode har udøvet  

 selvstændig  

 virksomhed i væsentligt omfang.
Det står i § 53, stk. 2, litra a, i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003.
 Reglerne om kravet til beskæftigelse står i bekendtgørelse nr. 504  

 af 16. juni 2003 om beskæftigelseskrav og dagpengeperiode.
 Ved afgørelsen har direktoratet lagt til grund, at De meldte Dem  

 ledig den 30. juni 2003. Beskæftigelseskravet på 52 uger skal derfor være  

 opfyldt fra 1. juli 2000 til 30. juni 2003.
Selvstændig virksomhed kan medregnes til beskæftigelseskravet,  

 hvis virksomheden har været udøvet i væsentligt omfang.
Det betyder, at  

 virksomheden skal have haft et omfang, der kan sidestilles med lønarbejde i  

 over 30 timer pr. uge.
Det fremgår af bekendtgørelsens § 5, stk. 1.
 Når direktoratet vurderer, om virksomheden har været drevet i  

 væsentligt omfang, lægger vi ikke alene vægt på arbejdsindsatsen i  

 virksomheden, men også på oplysninger om virksomhedens art, omfang,  

 omsætning,  

 åbningstider, kundegrundlag, priser m.v.
Virksomhedens omsætning, moms- og skatteregnskaber samt  

 virksomhedens handelsmæssige aktiviteter ses bl.a. som udtryk for en  

 virksomheds økonomiske aktiviteter.
Disse forhold skal være af en sådan  

 størrelse, at arbejdet i virksomheden samlet set kan sammenlignes med arbejde  

 som lønmodtager i mere end 30 timer pr. uge.
 Det forudsættes, at de indtægtsgivende arbejdsfunktioner skal stå  

 i rimeligt forhold til de ikke-indtægtsgivende arbejdsfunktioner, når det  

 skal  

 vurderes, om væsentlighedskravet er opfyldt.
 Direktoratet vurderer, at det ikke er dokumenteret, at De ved  

 drift af Deres virksomhed med antikviteter og brugskunst har haft  

 beskæftigelse, der kan sidestilles med 52 ugers lønarbejde i over 30 timer  

 pr.  

 uge.
Direktoratet har lagt vægt på virksomhedens lave omsætning på  

 henholdsvis   

 	  

 51.832 kr. i 2000,   

 	  

 89.108 kr. i 2001,   

 	  

 67.313 kr. i 2002,  

 og   

 	  

 31.348 kr. i  

 perioden fra den 1. januar 2003 til den 30. juni 2003, der efter vores opfattelse ikke afspejler et aktivitetsniveau på  

 mere end 30 timer pr. uge.
Direktoratet har også lagt vægt på Deres oplysning om,   

 	  

 at arbejdstiden var  

 39,5 timer om ugen,   

 	  

 at åbningstiden i  

 forretningen var kl. 11-17 (6 timer dagligt) og én lørdag à 2 timer, og   

 	  

 at Deres personlige  

 arbejde i virksomheden har været butikssalg, regnskab, opkøb og restaurering  

 af  

 møbler.
 Det forhold, at De har haft åbent i virksomheden og været til  

 disposition for kunder m.v., er ikke ensbetydende med, at De kan anses for at  

 have drevet virksomheden i væsentligt omfang.
Vi vurderer, at det ikke kan tillægges betydning, at  

 konkurrencevilkårene inden for gaveartikelområdet har ændret sig, således at  

 der er øget konkurrence, hvilket har medført en lavere omsætning i Deres  

 virksomhed. 3. Klagen til  

 ankenævnet De skrev den 4. november 2003:
 I forbindelse med afslag fra Arbejdsdirektoratet om ret til  

 dagpenge skal jeg hermed indsende min klage til Arbejdsmarkedets Ankenævn.
 Jeg mener ikke, at fortolkningen af beskæftigelseskravet er  

 korrekt, idet fortolkningen alene bygger på omsætningen, og der ikke tages  

 hensyn til den faktiske tid og øvrige forhold, der er i sagen.
 Jeg vil gerne fremføre følgende:
  

 	  

 Jeg har ikke  

 modtaget tilstrækkelig rådgivning fra arbejdsløshedskassen, hvilket  

 naturligvis  

 ikke er Arbejdsdirektoratets eller ankenævnets problem, men i  

 sagsfremstillingen fra Arbejdsdirektoratet er det fremført, at a-kassen har  

 oplyst, at de efter klagen har gennemgået sagen på ny.
Det er lidt  

 paradoksalt,  

 at a-kassen ikke kontakter undertegnede for yderligere uddybning/oplysninger.
   

 	  

 Den omsætning, der  

 er realiseret de seneste år, er primært gaveartikler.
   

 	  

 Der er mig bekendt  

 ikke tal for omsætningen i nogen af de bestemmelser, der  

 foreligger.
  

 	  

 Forretningen er  

 beliggende 17 km fra mit hjem, så jeg kan ikke uden videre gå ind i  

 privaten  

 og foretage andre ting.
Altså har jeg været til stede i hele åbningstiden.
  

 	  

 Det indgåede lejemål  

 gør, at forretningen ikke umiddelbart kan skifte over til anden branche, ej  

 heller på grund af forretningens fysiske størrelse.
Kopi af forside på  

 lejekontrakt vedlagt.
   

 	  

 I vedlagte kopi fra  

 kommunen kan det ses, at der skal drives en eller anden forretning i  

 lejemålet.  

 En åbningstid på minimum den, jeg har haft, at nødvendig for i det hele taget  

 at få kunder til forretningen.
  

 	  

 A-kassen og  

 Arbejdsdirektoratet har ikke indhentet oplysninger omkring priser og kan  

 derfor  

 ikke fremføre dette som et punkt i forbindelse med afgørelsen.
For god ordens  

 skyld vil jeg gøre opmærksom på, at ca. 70% af omsætningen er baseret på salg  

 af varer i prisklassen 20  150 kr.
  

 	  

 Forretningen har  

 været drevet i 9 år, men at få den ændret til en højere omsætning er ikke  

 mulig,  

 derfor er jeg nødsaget til at lukke. 4. Arbejdsdirektoratets  

 bemærkninger til klagen Direktoratet skrev den 3. december 2003:
 Direktoratet sender klage over afgørelse af 16. oktober 2003.
 Der er ikke kommet nye oplysninger, der giver direktoratet anledning  

 til at ændre afgørelsen.
 Medlemmet anførte i sin klage af 4. november 2003, at hun ikke  

 havde modtaget tilstrækkelig rådgivning fra a-kassen.
 I et brev af 6. november 2003 bad direktoratet a-kassen om  

 a-kassens kommentar hertil.
Den 18. november 2003 svarede a-kassen, at den løbende havde  

 orienteret sine medlemmer om kravet om arbejde i væsentligt omfang.
A-kassen  

 vedlagde artikler fra sit nyhedsblad fra henholdsvis marts 2000 og december  

 2001 samt uddrag fra a-kassens medlemsblad fra foråret 2003, som beskriver  

 begrebet selvstændig virksomhed i væsentligt omfang.
A-kassen var  

 ikke enig  

 med medlemmet i, at hun skulle være blevet misinformeret.
 Den 21. november 2003 skrev medlemmet til direktoratet på ny.
 Medlemmet skrev, at hun ikke havde nærlæst a-kassens medlemsblade,  

 og at hun ikke erindrer omtale af realisering af en bestemt omsætning.  

 Medlemmet  

 skrev også, at a-kassens artikler normalt kræver uddybning.
 Hun anførte bl.a., at a-kassen ikke havde givet hende personlig  

 rådgivning eller taget kontakt til hende.
 Hun anførte også, at hun ved henvendelse til a-kassens lokalkontor  

 kun fik en forklaring på, hvordan diverse skemaer skulle udfyldes.
 Direktoratet finder, at det først er i forbindelse med  

 ledigmeldelsen, at a-kassen skal vurdere, om beskæftigelseskravet er opfyldt,  

 og at a-kassen ikke på forhånd vil kunne angive en bestemt omsætning som  

 værende tilstrækkelig til at opfylde beskæftigelseskravet, eftersom  

 afgørelsen  

 beror på en konkret vurdering, hvori blandt andet indgår virksomhedens  

 omsætning som et af flere elementer.
 Direktoratet bemærker, at det ikke fremgår af sagen, at medlemmet  

 specifikt anmodede a-kassen om en vejledende udtalelse angående begrebet  

 selvstændig virksomhed i væsentligt omfang, inden hun ophørte med  

 sin selvstændige  

 virksomhed.
 Direktoratet finder, at a-kassen ikke af egen drift burde have  

 rettet henvendelse direkte til medlemmet for at orientere hende om begrebet  

 selvstændig virksomhed i væsentligt omfang, inden a-kassen traf  

 afgørelse om,  

 hvorvidt hun havde ret til dagpenge eller ej.
 Direktoratet finder således ikke anledning til at kritisere  

 a-kassens sagsbehandling.
 Direktoratet har d.d. skrevet til medlemmet og truffet afgørelse  

 om a-kassens sagsbehandling.
 Bilagsfortegnelse og alle bilag i sagen vedlægges.
Kopi af dette brev er sendt til medlemmet og a-kassen. Direktoratet skrev den 3. december 2003 til Dem:
 De har klaget over direktoratets afgørelse af 16. oktober 2003 i  

 et brev af 4. november 2003.
 Direktoratet har i dag skrevet til Arbejdsmarkedets Ankenævn.
 Kopi af brevet og bilagsfortegnelse vedlægges.
Klage over a-kassens sagsbehandling Direktoratet bemærker, at De anførte i Deres klage af 4. november  

 2003, at De ikke havde modtaget tilstrækkelig rådgivning fra a-kassen.
 I et brev af 6. november 2003 bad direktoratet a-kassen om  

 a-kassens kommentar hertil.
Den 18. november 2003 svarede a-kassen, at den løbende havde  

 orienteret sine medlemmer om kravet om arbejde i væsentligt omfang.
A-kassen  

 vedlagde artikler fra sit nyhedsblad fra henholdsvis marts 2000 og december  

 2001 samt uddrag fra a-kassens medlemsblad fra foråret 2003, som beskriver  

 begrebet selvstændig virksomhed i væsentligt omfang.
A-kassen var  

 ikke enig  

 med Dem i, at De skulle være blevet misinformeret.
 Den 21. november 2003 skrev De til direktoratet på ny.
De skrev, at De ikke havde nærlæst a-kassens medlemsblade, og at  

 De ikke erindrer omtale af realisering af en bestemt omsætning.
De skrev  

 også,  

 at a-kassens artikler normalt kræver uddybning.
 De anførte bl.a., at a-kassen ikke havde givet Dem personlig  

 rådgivning eller taget kontakt til Dem.
 De anførte også, at De ved henvendelse til a-kassens lokalkontor  

 kun fik en forklaring på, hvordan diverse skemaer skulle udfyldes.
 Direktoratet bemærker, at De meldte Dem ledig og ansøgte om  

 dagpenge.
 Direktoratet finder, at det først er i forbindelse med  

 ledigmeldelsen, at a-kassen skal vurdere, om beskæftigelseskravet er opfyldt,  

 og at a-kassen ikke på forhånd vil kunne angive en bestemt omsætning som  

 værende tilstrækkelig til at opfylde beskæftigelseskravet, eftersom  

 afgørelsen  

 beror på en konkret vurdering, hvori blandt andet indgår virksomhedens  

 omsætning som et af flere elementer.
 Direktoratet bemærker, at det ikke fremgår af sagen, at De  

 specifikt anmodede a-kassen om en vejledende udtalelse angående begrebet  

 selvstændig virksomhed i væsentligt omfang, inden De ophørte med  

 Deres  

 selvstændige virksomhed.
 Direktoratet finder, at a-kassen ikke af egen drift burde have  

 rettet henvendelse direkte til Dem for at orientere Dem om begrebet  

 selvstændig virksomhed i væsentligt omfang, inden a-kassen traf  

 afgørelse om,  

 hvorvidt De havde ret til dagpenge eller ej.
 Direktoratet finder således ikke anledning til at kritisere  

 a-kassens sagsbehandling.
 De kan ikke klage til anden administrativ myndighed over a-kassens  

 sagsbehandling, jf. § 99, stk. 4, i lov om arbejdsløshedsforsikring m.v.
Hvis De mener at have lidt et tab som følge af a-kassens  

 sagsbehandling, må kravet rejses over for a-kassen, eventuelt via  

 domstolene. 5. Nyt efter  

 klagen Den 15. december 2003 skrev De:
 Idet jeg henviser til Deres brev af 08.12.2003 fremsendes hermed  

 mine sidste bemærkninger.
 Efterhånden er det meget pinligt at måtte konstatere, at når der  

 rejses spørgsmål omkring en afgørelse truffet af henholdsvis  

 arbejdsløshedskassen og Arbejdsdirektoratet, så flyttes fokus fra selve sagen  

 til at dreje sig om et forsvar af kassens sagsbehandling.
 Sagen drejer sig om, at der fra sagsbehandlingens side  

 konkluderes, at jeg ikke har drevet selvstændig virksomhed i væsentligt  

 omfang.  

 Dette konkluderes ud fra, at man dividerer mine timer op i min omsætning.  

 Dette  

 er det eneste væsentlige punkt i sagsbehandlingen, og på den baggrund ser man  

 bort fra alle øvrige forhold, nemlig:
  

 	  

 Jeg har drevet  

 selvstændig virksomhed i mere end 30 timer pr. uge i 9 år fra lejede lokaler  

 beliggende  

 17 km fra mit private hjem.
Lokalerne skal anvendes til forretning eller  

 lignende.
Dokumentation er tidligere fremsendt som bilag.
   

 	  

 Jeg er ikke bekendt  

 med, at reglerne blev fortolket på den måde, de nu fortolkes på, da jeg  

 startede  

 min forretning og meldte mig ind i en arbejdsløshedskasse.
  

 	  

 Jeg har ikke kunnet  

 finde de regler, der fastsætter det nøjagtige beløb pr. time for  

 at kunne  

 komme under betegnelsen  at have drevet selvstændig virksomhed i  

 væsentligt  

 omfang.
Hvis tingene var så simple, kunne man jo klart melde ud, at for den  

 og  

 den branche forholder det sig sådan og sådan   I  

 telefonsamtale med  

 ankenævnets sekretariat den 8. marts 2004 oplyste De, at De har levet af  

 indtægten af den selvstændige virksomhed i de 9 år, De har haft den.
6. Regler Lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002  

 med de ændringer, der følger af lov nr.  

 1035 af 17. december 2002 § 53.  

  

 Ret til dagpenge opnås efter 1 års medlemskab af en anerkendt  

 arbejdsløshedskasse.
Stk. 2.  

  

 Retten til at opnå dagpenge i de i § 55, stk. 1 og 3,  

 nævnte perioder er endvidere betinget af, a)  

 	  

 at et fuldtidsforsikret medlem har haft beskæftigelse som  

 lønmodtager i en tid, som sammenlagt svarer til beskæftigelse i fagets fulde,  

 sædvanlige arbejdstid i mindst 52 uger inden for de sidste 3 år, eller i en  

 tilsvarende periode har udøvet selvstændig erhvervsvirksomhed i væsentligt  

 omfang Arbejdsdirektoratets bekendtgørelse nr. 504 af 16. juni 2003  

 om beskæftigelseskrav og dagpengeperiode § 5.  

  

 Selvstændig virksomhed medregnes til opfyldelse af beskæftigelseskravet, hvis  

 medlemmet godtgør at have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den selvstændige virksomhed  

 har  

 haft et omfang, der kan sidestilles med lønarbejde i over 30 timer pr. uge.
