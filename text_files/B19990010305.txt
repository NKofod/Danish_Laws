Bekendtgørelse om revision af de  

 anerkendte arbejdsløshedskasser I medfør af § 88, stk. 2 og 4, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, og efter bemyndigelse fra arbejdsministeren i medfør  

 af § 88, stk. 3, i samme lov fastsættes efter forhandling med  

 Landsarbejdsrådet:
Kapitel 1 Indledende bestemmelser § 1. Revisionen skal udføres af en  

 statsautoriseret revisor.
 Stk. 2. I tilfælde af revisorskifte skal den  

 tiltrædende revisor rette henvendelse til den fratrædende  

 revisor, der har pligt til at oplyse om grundene til fratrædelsen.
 § 2. For den del af arbejdsløshedskassens  

 virksomhed, der vedrører forskuds- og refusionsmidler, foretages  

 revisionen i overensstemmelse med god offentlig revisionsskik, sådan  

 som dette begreb er fastlagt i § 3 i lov om revision af statens regnskaber  

 mm., jf. lovbekendtgørelse nr. 3 af 7. januar 1997. Revisionen af  

 arbejdsløshedskassens øvrige virksomhed foretages i  

 overensstemmelse med god revisionsskik.
 Stk. 2. Ved revisionen efterprøves, om regnskabet  

 er retvisende, og om de dispositioner, der er omfattet af  

 regnskabsaflæggelsen, er i overensstemmelse med love og andre  

 forskrifter.
Kapitel 2 Revisionens tilrettelæggelse og omfang § 3. Revisionen, der kan udføres ved  

 stikprøvevise undersøgelser, skal ske efter  

 revisionsinstruksen, jf. bilag 1 til denne bekendtgørelse.
 Stk. 2. Revisionens omfang og nærmere indhold  

 afhænger af arbejdsløshedskassens størrelse,  

 administrative struktur, forretningsgange, interne kontroller og andre  

 forhold af betydning for regnskabsaflæggelsen.
§ 4. Der foretages sædvanligvis revision i  

 årets løb.
Revisor skal mindst én gang årligt  

 foretage uanmeldt kasse- og beholdningseftersyn.
 Stk. 2. Som led i revisionen, jf. § 3, skal revisor  

 kontrollere, at der foreligger ajourførte, skriftlige  

 forretningsgangsbeskrivelser og påse, at de interne kontroller er  

 betryggende.
 § 5. Arbejdsløshedskassen skal give revisor  

 de oplysninger, som må anses af betydning for bedømmelsen af  

 kassens regnskab og administration.
 Stk. 2. Arbejdsløshedskassen skal give revisor  

 adgang til at foretage de undersøgelser, denne finder  

 nødvendige, og sørge for, at revisor får de oplysninger  

 og den bistand, som revisor anser for nødvendig for udførelsen  

 af sit hverv.
§ 6. Bliver revisor opmærksom på  

 overtrædelser af gældende lovgivning eller andre regler for  

 arbejdsløshedskassens virksomhed, skal revisor straks rapportere dette  

 til arbejdsløshedskassen.
Revisor skal endvidere påse, at  

 arbejdsløshedskassen inden 3 uger kommenterer revisors rapport.  

 Arbejdsløshedskassens kommentarer, bilagt revisors rapport, skal inden  

 for samme tidsfrist indsendes til Direktoratet for  

 Arbejdsløshedsforsikringen (DfA). Hvis arbejdsløshedskassen  

 ikke overholder fristen, skal revisor omgående give DfA meddelelse  

 herom.
Kapitel 3 Revisionsprotokollen § 7. Revisor fører en revisionsprotokol med  

 fortløbende sidenummerering.
I revisionsprotokollen indføres  

 beretning om, hvilket revisionsarbejde, der er udført, herunder  

 resultatet af foretagne uanmeldte kasse- og beholdningseftersyn, og om alle  

 væsentlige forhold, der har givet anledning til  

 bemærkninger.
Stk. 2. Ved revisionen af årsregnskabet  

 indføres beretning om den udførte revision, herunder 1)	om revisor opfylder de i lovgivningen indeholdte  

 habilitetsbetingelser, 2)	om revisor under sin revision har modtaget alle de oplysninger, der  

 er anmodet om, og 3)	om revisor har opnået en begrundet overbevisning om, at  

 forskud og refusion er anvendt og opgjort i henhold til gældende  

 regler.
Stk. 3. Revisionsprotokollen skal i øvrigt  

 udfærdiges under hensyntagen til DfA s krav om oplysninger til brug for  

 tilsyn og kontrol, jf. bilag 1 til denne bekendtgørelse.
I  

 revisionsprotokollen indføres endvidere oplysning om særlige  

 kontrolarbejder, afgivelse af særlige beretninger, rådgivning  

 eller assistance.
 § 8. Ved enhver indførsel i  

 revisionsprotokollen skal arbejdsløshedskassen indsende en kopi af det  

 underskrevne revisionsprotokollat til DfA senest 8 dage efter, at  

 protokollatet er modtaget.
Kapitel 4 Revisionspåtegninger på reviderede  

 årsregnskaber § 9. Det reviderede årsregnskab forsynes med  

 en påtegning om, at regnskabet er revideret i overensstemmelse med  

 denne bekendtgørelse.
 Stk. 2. Påtegningen skal affattes i  

 overensstemmelse med kravene i Erhvervs- og Selskabsstyrelsens til enhver tid  

 gældende bekendtgørelse om statsautoriserede og registrerede  

 revisorers erklæringer mv.
Kapitel 5 Ikrafttrædelsesbestemmelser § 10. Bekendtgørelsen træder i kraft  

 den 1. marts 1999 og har virkning fra og med regnskabsåret 1999.  

 Samtidig ophæves den af DfA pr. 3. april 1987 udsendte  

 revisionsinstruks for de statsanerkendte arbejdsløshedskasser, dog  

 således at denne finder anvendelse ved revisionen for  

 regnskabsåret 1998.
Direktoratet for Arbejdsløshedsforsikringen,  

 den 18. februar 1999 Lisbeth Lollike /Morten Bergulf Bilag 1 Bilag til Direktoratet for  

 Arbejdsløshedsforsikringens bekendtgørelse nr. 103 af   

 18. februar 1999 om revision af de anerkendte arbejdsløshedskasser Revisionsinstruks for de anerkendte  

 arbejdsløshedskasser 1.	Revisionen omfatter den løbende revision i  

 arbejdsløshedskassen med tilhørende afdelinger samt revision af  

 arbejdsløshedskassens årsregnskab, herunder  

 refusionsopgørelse, resultatopgørelse, status, noter og  

 beretningsdel.
Kassens statsautoriserede revisor er ansvarlig for den samlede  

 revision, selvom nogle afdelinger eventuelt har valgt egen revisor.
Hvis kassens statsautoriserede revisor anvender arbejde udført  

 af en eventuel intern revision, skal den interne revisions arbejdsplaner  

 godkendes af den statsautoriserede revisor.
Endvidere skal den interne  

 revision løbende afgive beretninger til arbejdsløshedskassens  

 hovedbestyrelse og til den statsautoriserede revisor om det udførte  

 revisionsarbejde.
Samme fremgangsmåde skal anvendes, hvis tilsvarende  

 arbejde udføres af en anden intern kontrolenhed.  

 Uanset at Direktoratet for Arbejdsløshedsforsikringen (DfA)  

 gennemfører en stikprøvevis revision af, om sagsbehandlingen i  

 forbindelse med udbetaling af dagpenge mv. er foretaget på et korrekt  

 grundlag, skal revisor foretage undersøgelser af udbetalingsgrundlaget  

 i det omfang, det er nødvendigt for at skaffe sig en begrundet  

 overbevisning om forretningsgangenes sikkerhed og pålidelighed.
Revisor  

 skal løbende ved oplysning  i revisionsprotokollen rapportere om  

 resultatet af disse undersøgelser.
2.	Revisionen udføres i overensstemmelse med god offentlig  

 revisionsskik, for så vidt angår den del af regnskabet, der  

 vedrører forskuds- og refusionsmidler, og i overensstemmelse med god  

 revisionsskik, for så vidt angår resten af regnskabet, jf. § 2,  

 stk. 1, i bekendtgørelsen.  

 Endvidere skal revisionen udføres i overensstemmelse med relevante  

 vejledninger udsendt af Foreningen af Statsautoriserede Revisorer.  

 Revisor skal bl.a. kontrollere, 1)	at en eventuel intern revision eller anden intern kontrolenhed har  

 fungeret tilfredsstillende  og rapporteret i det forudsatte og  

 nødvendige omfang, hvis kassens statsautoriserede revisor anvender  

 dennes arbejde i sin bedømmelse af regnskabet, eller dennes arbejde er  

 en del af kassens interne kontrolprocedurer.
2)	at arbejdsløshedskassens kasse- og regnskabsmæssige  

 forretningsgange er betryggende, herunder om der er adskillelse mellem kasse  

 og bogholderi, 3)	at der er etableret anden og tilstrækkelig sikkerhed, hvis der  

 ikke er adskillelse mellem kasse og bogholderi, 4)	at hovedkassen har ført fornøden løbende  

 kontrol med eventuelle afdelingers overholdelse af gældende regler og  

 forskrifter, 5)	at attestationsregler er blevet overholdt, 6)	at der er etableret betryggende kontrolforanstaltninger til sikring  

 af hovedkassens og eventuelle afdelingers indtægter og aktiver, 7)	at der er etableret tilstrækkelige kontrolforanstaltninger  

 omkring arbejdsløshedskassens udbetaling af dagpenge mv., herunder at  

 ydelsesmodtageren er berettiget til at modtage ydelserne i henhold til  

 gældende regler, 8)	at der er etableret tilstrækkelig kontrolforanstaltninger  

 omkring anvendelse af edb-systemer, 9)	at udgifterne er behørigt dokumenteret ved bilag, kontrakter  

 mv. og posteret på de rigtige konti, 10)	at indtægter og udgifter er henført til rette  

 regnskabsår efter gældende regler, 11)	at tilbageholdte beløb, hvor der er hjemmel hertil, er  

 afregnet over for rette myndighed og til rette tid, og 12)	at mellemværender med DfA, faglige organisationer mv. er  

 afstemt.
3.	Ved bedømmelse af kassens administration vedrørende  

 udbetaling af dagpenge mv. skal revisor bl.a. efterprøve, 1)	at arbejdsløshedskassen overholder forskrifterne for  

 udbetaling af dagpenge mv., 2)	at arbejdsløshedskassens midler holdes adskilt fra en  

 eventuel tilknyttet faglig organisations midler, 3)	at forskuddene ikke overstiger det beløb, som  

 arbejdsløshedskassen har viderebetalt til ydelsesmodtagerne, 4)	at refusionen ikke overstiger det beløb, som  

 arbejdsløshedskassen har viderebetalt til ydelsesmodtagerne, 5)	at arbejdsløshedskassens forretningsgange, kontrolprocedurer  

 mv. sikrer korrekt udbetaling af dagpenge mv., og 6)	at arbejdsløshedskassens forvaltning af mellemværender  

 med arbejdsgivere, medlemmer, offentlige myndigheder, faglige organisationer  

 mv. sker i overensstemmelse med de fastsatte bestemmelser.
 4.	Revisionen kan udføres ved stikprøver efter revisors  

 skøn, jf. bekendtgørelsens § 3, stk. 1. Stikprøverne,  

 der også skal omfatte eventuelle afdelinger, udvælges bl.a. under  

 hensyntagen til de etablerede forretningsgange, omfanget af en intern  

 revision eller anden intern kontrolenhed, samt til hovedkassens  

 løbende kontrol med afdelingerne.
5.	Hvis arbejdsløshedskassen har indgået en  

 administrationsaftale med en faglig organisation, skal revisor endvidere  

 kontrollere, 1)	at administrationsaftalen er indgået i overensstemmelse med  

 gældende regler, 2)	at administrationshonoraret er fastsat på grundlag af de med  

 administrationen reelt forbundne omkostninger, og 3)	at de anvendte fordelingsnøgler er korrekt beregnet og  

 anvendt i overensstemmelse med gældende regler.
 6.	Revisionsprotokollen skal som minimum indeholde  

 følgende:
 1)	En redegørelse for den udførte revision, herunder  

 henvisning til de i årets løb afgivne beretninger.  

 Redegørelsen skal bl.a. omfatte de undersøgelser og  

 revisionsarbejder, der ovenfor er stillet krav om.
 2)	De bemærkninger, revisionen har givet anledning til, herunder  

 oplysninger om svagheder i forretningsgange og interne kontroller.
 3)	Revisors eventuelle forslag til ændringer i forretningsgange,  

 herunder ændringer, der i årets løb er aftalt med kassens  

 ledelse.
4)	Revisors udtalelse om a)	de generelle edb-kontroller sikrer en betryggende system-, drift- og  

 datasikkerhed og giver det nødvendige grundlag for etablering af  

 betryggende administrative forretningsgange og procedurer, b)	der er etableret betryggende administrative forretningsgange og  

 procedurer samt interne kontroller, c)	der foreligger ajourførte og dækkende beskrivelser af  

 de administrative forretningsgange og procedurer samt etablerede interne  

 kontroller, og d)	der eventuelt er konstateret underslæb eller lignende  

 vedrørende arbejdsløshedskassemidler, som har øvet  

 indflydelse på vurderingen.
 5.	Revisors eventuelle kommentarer til enkelte regnskabsposter.
 6.	Redegørelse for forløbet af inddrivelsen af fejlagtigt  

 udbetalte dagpenge mv.
 7.	Redegørelse for omfanget af kontingentrestancer og disses  

 inddrivelse.
7.	Årsregnskabets revisionspåtegning skal gengives i  

 revisionsprotokollen.
Hvis revisor har taget forbehold i påtegningen,  

 skal der i revisionsprotokollen gives en nærmere redegørelse  

 herfor.
