§ 1 I Miljøministeriets bekendtgørelse nr. 768 af 23. august 1994 om  

 bekæmpelsesmidler foretages følgende ændringer:
 1. I indledningen indsættes efter »§ 35, stk. 4 og 7«:  

 »§ 35 d, stk. 3«.
 2. I § 3, stk. 2, 1. pkt. indsættes efter  

 »Miljøstyrelsen«: »jf. dog kap. 10 a«.
 3. I § 7, stk. 2, 2. pkt. udgår: »efter  

 anmodning«.
 4. I § 44, stk. 2 indsættes efter  

 »Miljøklagenævnet«: »jf. dog kap. 10 a«.
 5. Som nyt kapitel indsættes:
Kapitel 10 a Forbudsprocedure § 44 a.  Reglerne i kap. 10 a fastlægger proceduren i  

 bekæmpelsesmiddelsager omfattet af lovens § 35 d, stk. 1, nr. 1.
Stk. 2.  Miljøstyrelsen udarbejder en grundvurdering af  

 midlet og det pågældende aktivstof.
Vurderingen sker efter de til enhver tid  

 gældende regler for vurdering af bekæmpelsesmidler.
Stk. 3.  En grundvurdering indeholder Grundvurderingen indeholder desuden en risikovurdering, når de til enhver  

 tid gældende regler stiller krav om, at en sådan foretages.
En  

 risikovurdering omfatter en effektvurdering sammenholdt med en  

 eksponeringsvurdering.
Stk. 4.  Grundvurderingen udleveres til  

 ansøgeren/godkendelsesindehaveren, der inden tre måneder fra følgebrevets  

 dato kan fremsætte sine kommentarer hertil.
Miljøstyrelsen vurderer  

 ansøgerens/godkendelsesindehaverens kommentarer og meddeler  

 ansøgeren/godkendelsesindehaveren sine bemærkninger hertil.
Yderligere  

 dokumentation vurderer Miljøstyrelsen kun, såfremt den indeholder nye og  

 væsentlige oplysninger, der ændrer Miljøstyrelsens vurdering af midlet og  

 aktivstoffet.
 Stk. 5.  Miljøstyrelsen udarbejder efter høring af  

 Landbrugs- og Fiskeriministeriet og Arbejdsministeriet et notat om de  

 samfundsøkonomiske konsekvenser ved et helt eller delvist forbud mod midler,  

 der indeholder det pågældende aktivstof, forslag til afviklingsfrister m.v.  

 Notatet udleveres til ansøgeren/godkendelsesindehaveren og relevante  

 interesseorganisationer, herunder brugerorganisationer, der inden tre måneder  

 fra modtagelsen kan fremsætte sine kommentarer hertil.
 § 44 b.  Ansøgeren/godkendelsesindehaveren kan anmode  

 Miljøstyrelsen om en ekspertbedømmelse af grundvurderingen, jf. § 44 c.  

 Anmodning herom skal fremsættes over for Miljøstyrelsen inden to uger fra  

 modtagelsen af Miljøstyrelsens bemærkninger, jf. § 44 a, stk. 4.
 Stk. 2.  Ekspertbedømmelsen kan alene omfatte  

 Miljøstyrelsens faglige behandling af undersøgelsesresultater og andre data.  

 Bedømmelsen kan omfatte Miljøstyrelsens risikovurdering i det omfang, der  

 ligger konkrete undersøgelsesresultater eller andre data til grund herfor.  

 Bedømmelsen kan ikke omfatte generelle eksponeringsmodeller, acceptniveauer,  

 sikkerhedsfaktorer m.v.
Stk. 3.  Anmodningen skal i form af konkrete spørgsmål  

 præcisere, på hvilke punkter Miljøstyrelsens faglige vurdering ønskes bedømt.  

 Miljøstyrelsen anmoder ekspertpanelet om en begrundet udtalelse, der skal  

 foreligge inden to måneder.
Ansøgeren/godkendelsesindehaveren har i denne  

 periode ikke adgang til at stille yderligere spørgsmål.
Ekspertudtalelsen  

 sendes til ansøgeren/godkendelsesindehaveren til orientering.
Stk. 4.  Miljøstyrelsen vurderer sagen påny og  

 udarbejder en endelig vurdering af midlet og det pågældende aktivstof.
Den  

 endelige vurdering, ekspertudtalelsen, Miljøstyrelsens notat, jf. § 44 a,  

 stk. 5 og ansøgerens/godkendelsesindehaverens eventuelle kommentarer til  

 notatet drøftes i Bekæmpelsesmiddelrådet.
Rådets formand foretager en  

 skriftlig opsummering af debatten.
 Stk. 5.  Ministeren træffer herefter afgørelse om,  

 hvorvidt midler med det pågældende aktivstof skal optages på bilag 2, liste A  

 i lov om kemiske stoffer og produkter.
§ 44 c.  Det Sundhedsvidenskabelige, Det  

 Naturvidenskabelige og Det Jordbrugs- og Veterinærvidenskabelige  

 Forskningsråd udpeger i fællesskab et antal uvildige eksperter inden for  

 områderne sundhedsmæssig effekt af bekæmpelsesmidler, miljømæssig effekt af  

 bekæmpelsesmidler, vurdering af dokumentation vedrørende eksponering samt  

 vurdering af dosering og udbringning af bekæmpelsesmidler.
Når der foreligger  

 anmodning herom, beskikker Miljøstyrelsen ad hoc blandt de udpegede en eller  

 flere eksperter fra relevante fagområder, der foretager den faglige vurdering  

 nævnt i § 44 b, stk. 2.
§ 2 Bekendtgørelsen træder i kraft den 1. marts 1995.
