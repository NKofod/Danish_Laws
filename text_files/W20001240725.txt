 To dage efter indlæggelsen blev der truffet beslutning om  

 tvangsbehandling med mikstur/tabletter Cisordinol 20 mg om nødvendigt  

 halv dosis som indsprøjtning, og når det var muligt hel eller  

 delvis overgang til behandling med Zyprexa i sædvanlige doser, og  

 således at medicineringen skulle justeres afhængig af effekt og  

 bivirkninger inden for sædvanlig doseringsområde.
Klage over manglende grundlag for  

 tvangsbehandling efter to dages indlæggelse Det lokale Psykiatriske Patientklagenævn godkendte beslutningen om  

 tvangsmedicinering.
Der blev som begrundelse anført, at patienten  

 på indlæggelsestidspunktet blev fundet sindssyg og var kendt med  

 lidelsen paranoid skizofreni, samt at han i sin aktuelle tilstand ikke kunne  

 antages at være i stand til at samarbejde om en ambulant behandling.  

 Nævnet lagde vægt på, at han tidligere havde været i  

 behandling med antipsykotisk medicin med god effekt.
Sundhedsvæsenets Patientklagenævn fandt efter en samlet  

 bedømmelse, at patienten var sindssyg, og at det havde været  

 uforsvarligt ikke at tvangsbehandle ham, da udsigten til en helbredelse eller  

 en betydelig bedring af hans tilstand ellers var blevet væsentlig  

 forringet.
Nævnet lagde vægt på, at han led af  

 sindsspaltningssygdom (skizofreni).
Sundhedsvæsenets Patientklagenævn fandt imidlertid, at  

 tvangsbehandlingen ikke opfyldte kravet om mindst indgribende foranstaltning.  

 Nævnet lagde vægt på, at beslutningen om tvangsbehandling  

 blev truffet 2 dage efter patientens indlæggelse.
I dette tidsrum havde  

 han efter det oplyste ikke været væsentlig forpint,  

 angstpræget eller selvmordstruet.
Ved indlæggelsen blev han  

 beskrevet som tidvis anspændt, urolig og latent aggressiv, og det  

 fremgik ikke af journalen, at han skulle være i risiko for at udvikle  

 et delirium.
Videre lagde nævnet vægt på, at han ved  

 indlæggelsen accepterede at indtage den ordinerede beroligende medicin.  

 Hvis han kørte yderligere op, ville man kunne bedre hans psykiske  

 tilstand ved en beroligende indsprøjtning.
