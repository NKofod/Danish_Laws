Den 22. april 1994 undertegnedes i Kampala en overenskomst mellem Danmark og Uganda, ifølge hvilken den danske regering i perioden 1994-1999 yder et beløb på 12,1 millioner kroner som støtte til et kvægavlsprojekt i Uganda.
 Projektet har til formål at øge udbuddet af mælk og kød for derigennem at  

 opnå, at Uganda i første omgang bliver selvforsynende med disse produkter og  

 senere kan oparbejde en vis eksport.
 Bevillingen dækker udarbejdelse af en avlsplan for kvæg på grundlag af  

 regionale erfaringer og forsøgsresultater, støtte til oprettelse af lokale  

 kvægavlsforeninger samt hjælp til øget anvendelse af kunstig befrugtning.
 Overenskomsten trådte i kraft den 22. april 1994 og løber i 5 år.
