Fremsat den 14. december 2006 af  

 transport- og energiministeren (Flemming Hansen) Forslag til Lov  

 om projektering af jernbaneanlæg København-Ringsted § 1.  

  

 Transport- og energiministeren bemyndiges til at undersøge og projektere de  

 nødvendige anlæg med henblik på udvidelse af jernbanekapaciteten  

 København-Ringsted ved 1)  

 	  

 en ny  

 jernbanestrækning mellem København og Ringsted over Køge med dertil hørende  

 anlæg og 2)  

 	  

 et ekstra  

 jernbanespor mellem Hvidovre og Høje Taastrup med vendespor i Roskilde samt  

 ekstra  

 spor på dele af strækningen Roskilde-Ringsted og dertil hørende anlæg.
§ 2.  

  

 Transport- og energiministeren kan pålægge byggelinjer, når det er nødvendigt  

 for at sikre de i § 1 nævnte anlæg.
Byggelinjer kan pålægges for en  

 periode af højst 10 år.
Byggelinjepålægget kan ved et nyt pålæg forlænges med  

 yderligere op til 10 år.
Stk. 2.  

  

 På  

 ejendomme, der ligger inden for byggelinjen, må der ikke uden tilladelse fra  

 transport- og energiministeren opføres ny bebyggelse, herunder ved tilbygning  

 eller ved genopførelse af nedbrændt eller nedreven bebyggelse, ligesom der  

 ikke  

 må foretages væsentlige forandringer i eksisterende bebyggelse.
På sådanne  

 ejendomme må der heller ikke indrettes andre anlæg af blivende art.
 § 3.  

  

 Transport- og energiministeren kan nedlægge forbud mod, at der på en ejendom,  

 der berøres af de i § 1 nævnte anlæg, foretages de foranstaltninger, der  

 er nævnt i § 2, stk. 2. Et sådant forbud kan kun nedlægges for et  

 tidsrum af 1 år og kan ikke nedlægges mere end én gang.
Stk. 2.  

  

 Kommunerne  

 skal indberette til transport- og energiministeren, inden der meddeles  

 tilladelser  

 til byggeri på ejendomme, der ikke er pålagt byggelinjer, og som berøres af  

 projekteringen.
Hvis transport- og energiministeren ikke inden for 2 måneder  

 efter at have modtaget sådan indberetning nedlægger forbud i henhold til  

 stk. 1,  

 kan byggetilladelse meddeles.
 § 4.  

  

 Transport- og energiministeren skal i lokale blade offentliggøre  

 byggelinjepålæg efter § 2. Transport- og energiministeren skal sende  

 meddelelse til de ejere og brugere, hvis ejendomme direkte berøres af  

 pålægget,  

 og hvis adkomst fremgår af tingbogen.
Stk. 2.  

  

 Klage over  

 pålæg af byggelinjer skal ske senest 4 uger efter, at meddelelsen er kommet  

 frem til den pågældende.
Når fristen for klage er udløbet, og der er truffet  

 afgørelse i klagesagerne, skal byggelinjepålægget tinglyses med angivelse af  

 hjemmel.
 Stk. 3.  

  

 Klage over  

 en afgørelse om byggelinjepålæg fritager ikke klageren for at efterkomme  

 pålægget.  

 Klagemyndigheden kan dog bestemme, at klagen skal have opsættende virkning.
 Stk. 4.  

  

 Byggelinjepålægget skal fra offentliggørelsens dato respekteres af  

 ejendommenes  

 ejere og brugere og af panthavere og andre indehavere af rettigheder over  

 ejendommene, uanset hvornår rettighederne er erhvervet.
 Stk. 5.  

  

 Forinden  

 byggearbejder iværksættes på en ejendom, hvorpå der er pålagt byggelinjer i  

 henhold  

 til § 2, skal bygherren indhente oplysning hos transport- og  

 energiministeren om, hvorvidt arbejdets udførelse vil komme i strid med  

 byggelinjepålægget.
 § 5.  

  

 Hvis ejeren af et areal, der er pålagt byggelinjer efter § 2, afskæres  

 fra  

 en udnyttelse af arealet, der er økonomisk rimelig og forsvarlig under hensyn  

 til arealets beliggenhed og øvrige beskaffenhed, og som svarer til den  

 udnyttelse, der finder sted af andre tilgrænsende eller omliggende arealer,  

 kan  

 ejeren på ethvert tidspunkt kræve, at transport- og energiministeren  

 overtager  

 arealet mod erstatning.
 Stk. 2.  

  

 Ejeren af  

 et areal, der i væsentligt omfang er pålagt byggelinjer efter § 2, kan  

 på  

 ethvert tidspunkt desuden kræve, at transport- og energiministeren overtager  

 arealet mod erstatning, når byggelinjerne hindrer afhændelse af arealet på  

 normale vilkår, og ejeren af særlige personlige grunde ønsker at afstå  

 ejendommen før det tidspunkt, hvor der kan foretages ekspropriation.
 Stk. 3.  

  

 Udgør  

 arealet kun en del af en ejendom, kan ejeren kræve hele ejendommen overtaget,  

 hvis den tilbageværende del af ejendommen bliver så lille eller således  

 beskaffen, at det ikke skønnes hensigtsmæssigt at kunne bevare den som  

 selvstændig  

 ejendom, og hvis den ikke kan udnyttes på rimelig måde, eller hvis  

 byggelinjepålægget hindrer afhændelse af hele ejendommen på normale vilkår i  

 de  

 i stk. 2 nævnte situationer.
Stk. 4.  

  

 Afslår  

 transport- og energiministeren ejerens anmodning om overtagelse efter  

 stk. 1-3,  

 eller opnås der ikke enighed om erstatningens størrelse, kan ejeren påklage  

 transport- og energiministerens afgørelse til de i §§ 57-58 i lov om  

 offentlige veje nævnte taksationsmyndigheder.
Taksationsmyndighederne afgør,  

 om  

 ejernes krav efter stk. 1-3 skal imødekommes og fastsætter erstatning  

 for  

 arealets overtagelse efter reglerne i § 51 i lov om offentlige veje.
Ved  

 taksationsmyndighedernes behandling finder bestemmelserne i §§ 58 a-62 i  

 lov om offentlige veje tilsvarende anvendelse.
Stk. 5.  

  

 Afgørelser,  

 der kan påklages efter stk. 4, kan ikke indbringes for domstolene, før  

 klageadgangen er udnyttet.
Søgsmål skal være anlagt inden for 6 måneder  

 efter,  

 at afgørelsen er kommet frem til klageren.
 § 6.  

  

 Transport- og energiministeren kan efter anmodning fra ejeren forlods  

 overtage  

 en ejendom, der berøres særligt indgribende af projekteringen, når ejeren af  

 særlige personlige grunde ønsker at afstå ejendommen før det tidspunkt, hvor  

 der kan foretages ekspropriation, og ejendommen ikke kan afhændes på normale  

 vilkår.
 Stk. 2.  

  

 Overtagelsessummen fastsættes af ekspropriations- og taksationsmyndighederne  

 i  

 henhold til lov om fremgangsmåden ved ekspropriation vedrørende fast ejendom.
 § 7.  

  

 Trafikstyrelsen  

 for Jernbane og Færger har, hvis det skønnes nødvendigt, til enhver tid mod  

 behørig legitimation uden retskendelse adgang til at foretage  

 jordbundsundersøgelser, opmålinger, afmærkninger og andre undersøgelser af  

 udendørs arealer med henblik på at foretage undersøgelse og projektering af  

 de  

 anlæg, der er nævnt i § 1.
 Stk. 2.  

  

 Ejeren af  

 arealet skal underrettes skriftligt senest 8 dage inden gennemførelsen af  

 undersøgelsen mv. efter stk. 1.
 Stk. 3.  

  

 Erstatning  

 for skade, som måtte blive påført grundejeren ved de i stk. 1 nævnte  

 foranstaltninger, fastsættes, hvis der ikke kan indgås aftale med ejeren  

 herom,  

 ved taksation efter reglerne i lov om fremgangsmåden ved ekspropriation  

 vedrørende  

 fast ejendom.
 § 8.  

  

 Transport- og energiministeren kan bemyndige Trafikstyrelsen for Jernbane og  

 Færger eller andre myndigheder under Transport- og Energiministeriet til at  

 udøve ministerens beføjelser i denne lov.
 § 9.  

  

 Loven træder i kraft den 1. marts 2007.
 Stk. 2.  

  

 Samtidig  

 ophæves lov nr. 343 af 20. maj 1997 om projektering af jernbaneanlæg  

 København-Ringsted.
Bemærkninger til lovforslaget Almindelige bemærkninger 1. Indledning.
Med forslaget bemyndiges transport- og energiministeren til  

 at undersøge og projektere anlæg af en ny jernbanestrækning fra København  

 over  

 Køge til Ringsted med dertil hørende anlæg (den såkaldte Nybygningsløsning)  

 samt undersøge og projektere et ekstra jernbanespor mellem Hvidovre og Høje  

 Taastrup med vendespor i Roskilde (den såkaldte 5. sporsløsning). Det indgår  

 desuden i projekterne, at der skal gennemføres VVM-analyser af  

 Nybygningsløsningen og 5. sporsløsningen.
Som bilag til lovforslaget er  

 medtaget et kort med skitser over de linieføringer, der omfattes af begge  

 løsninger.
Derudover foreslås det, at transport- og energiministeren  

 kan pålægge byggelinjer, når det er nødvendigt for at sikre de nødvendige  

 anlæg.
Desuden foreslås det, at ministeren efter ejerens anmodning i de  

 tilfælde, hvor byggelinjepålæg virker særligt indgribende, kan overtage en  

 ejendom helt eller delvis.
 Endvidere foreslås det, at ministeren bemyndiges til at  

 erhverve ejendomme, der berøres særligt indgribende af planerne om anlæg af  

 den  

 nye bane og udbygning af den eksisterende bane, når ejeren af særlige  

 personlige  

 grunde ønsker at afstå ejendommen forud for endelig beslutning om anlæg af  

 banen.
 De foreslåede bestemmelser om pålæg af byggelinjer og  

 bemyndigelse til i visse tilfælde at erhverve berørte ejendomme svarer i al  

 væsentligt til bestemmelserne i bekendtgørelse af lov om offentlige veje nr.  

 671 af 18. august 1999 med senere ændringer med de forskelle, der er  

 begrundet  

 i de forskellige forhold på vej- og baneområdet.
2. Baggrunden for lovforslaget Jernbanen mellem København og Ringsted er den mest  

 benyttede banestrækning i Danmark.
Udnyttelsen er meget intensiv i forhold  

 til  

 kapaciteten, og strækningen udgør derfor en flaskehals, som lægger grænser  

 for  

 den videre udvikling af jernbanetrafikken.
Med den økonomiske vækst i samfundet, stadigt stigende  

 pendling samt øget pres på vejnettet stiger behovet for en forbedring af den  

 kollektive trafik  ikke mindst af hensyn til trafikken mellem bolig og  

 arbejdssted  

 på Sjælland og i Hovedstadsområdet.
Hertil kommer, at strækningen samtidig er  

 central for jernbanetrafikken mellem landsdelene samt godstransporten på bane  

 mellem Sverige og Tyskland, som er i stadig vækst.
 Mulighederne for en forbedring af trafikken på den  

 bestående banestrækning er ved at være udtømt efter gennemførelsen af en  

 række  

 mindre kapacitetsforbedringer vest for København.
2.1. Undersøgelser og forslag siden 1997 Der har siden 1997 været gennemført en række undersøgelser  

 af forskellige modeller for udvidelse af banekapaciteten mellem København og  

 Ringsted.
I 1997 vedtog Folketinget lov nr. 343 af 20. maj 1997 om  

 projektering af jernbaneanlæg København  Ringsted.
Hermed blev det  

 bestemt, at  

 en større udbygning af strækningen skulle undersøges nærmere.
Disse  

 undersøgelser blev gennemført fra 1997 til 1999, og i 1998 blev der afholdt  

 en  

 idéfase samt en supplerende offentlig høring om tre hovedforslag.  

 Undersøgelserne blev afsluttet i 1999 og førte ikke til igangsættelse af  

 anlæg.
 Den 24. januar 2001 indgik den daværende regering  

 (Socialdemokratiet og Det Radikale Venstre) en aftale med Venstre, Det  

 Konservative Folkeparti og Centrumdemokraterne om de kommende års  

 investeringer  

 på trafikområdet.
 Aftalen udmøntede sig i lov nr. 497 af 7. juni 2001 om  

 ændring af lov om projektering af jernbaneanlæg København-Ringsted.
 Ved trafikforliget af 5. november 2003 indgik regeringen en  

 10-årig investeringsaftale med Det Radikale Venstre, Dansk Folkeparti og  

 Kristendemokraterne.
 Aftalen indebar bl.a., at der skulle udarbejdes en  

 strategianalyse for jernbanestrækningen mellem København og Ringsted, der  

 skulle danne baggrund for beslutninger om en langsigtet strategi for løsning  

 af  

 kapacitetsproblemerne for jernbanetrafikken på strækningen.
Desuden indeholdt aftalen mindre og mere kortsigtede  

 kapacitetsudvidelser mellem Østerport og Ringsted (KØR-pojektet). De  

 væsentligste delprojekter var anlæg af ekstra spor for fjerntog mellem  

 Enghave  

 og Valby samt anlæg af et overhalingsspor øst for Ringsted Station.
For disse  

 delprojekter blev der i februar 2006 udarbejdet endelige miljøredegørelser.  

 For  

 så vidt angår anlæg af et overhalingsspor øst for Ringsted Station henvises i  

 øvrigt til det samtidigt fremsatte lovforslag om anlæg af ekstra jernbanespor  

 i  

 Ringsted.
2.2. Strategianalysen København  Ringsted af  

 oktober 2005 I strategianalysen af de fremtidige kapacitetsforbedringer  

 på jernbanestrækningen København-Ringsted blev der foretaget en  

 sammenlignende  

 analyse af fire forskellige hovedforslag til forbedringer af strækningen:
  

 	  

 Nybygningsløsningen  

 med etablering af to nye spor over Køge til Ringsted,   

 	  

 Udbygningsløsningen  

 med udbygning af den eksisterende bane til fire spor på strækningen mellem  

 København  

 og Ringsted,   

 	  

 5. sporsløsningen  

 med udbygning med et ekstra fjerntogsspor mellem Hvidovre og Høje Taastrup og  

 endelig   

 	  

 S-togsløsningen med  

 forlængelse af S-togsdriften fra Høje Taastrup til Roskilde.
Analysen blev baseret på både eksisterende materiale og nye  

 undersøgelser og indeholdt analyser af de trafikale, økonomiske og  

 miljømæssige  

 hovedemner og en efterfølgende sammenligning af de fire løsninger.
Analysens  

 resultater er sammenfattet i rapporten Strategianalyse  

 København-Ringsted  

 oktober 2005 (fremsendt til Folketingets Trafikudvalg den 14. oktober 2005  

 alm.  

 del  bilag 30).
 Den 4. november 2005 blev det mellem Det Radikale Venstre,  

 Dansk Folkeparti og regeringspartierne aftalt, at strategianalysen skulle  

 indgå  

 i de politiske forhandlinger om jernbanen i 2006. Samtidigt blev den videre  

 interesse koncentreret om Nybygningsløsningen og et 5. spor.
I foråret 2006 blev strategianalysen uddybet med  

 supplerende undersøgelser.
Det fremgår heraf, at en ny bane skønnes at kunne  

 gennemføres for en investering på mellem 7,0 og 8,2 mia. kr. og et 5. spor  

 mellem 3,3 og 4,0 mia. kr. afhængig af hvor mange supplerende tiltag, der  

 gennemføres for at forbedre indpasningen i omgivelserne.
På dette grundlag  

 kunne den samfundsmæssige rentabilitet af en ny bane opgøres til mellem 4,5  

 og  

 5,2 pct. og rentabiliteten af et 5. spor til mellem 2,3 og 2,8 pct.
3. Politisk aftale af oktober 2006 Regeringen, Det Radikale Venstre og Dansk Folkeparti har på  

 baggrund af strategianalysens resultater i oktober 2006 besluttet, at  

 Nybygningsløsningen og 5. sporsløsningen skal gøres til genstand for en  

 nærmere  

 projektering med tilhørende VVM-undersøgelse.
Undersøgelserne tilrettelægges  

 med henblik på, at der i efteråret 2009 kan træffes politisk beslutning om  

 den  

 langsigtede udbygning på baneområdet på baggrund af resultatet af de  

 gennemførte analyser og høringer.
Det er desuden besluttet at gennemføre projektet for de  

 mindre kapacitetsforbedringer på en måde, der i videst muligt omfang kan  

 indgå  

 i begge langsigtede løsninger mellem København og Ringsted.
I 2007 sigtes mod  

 iværksættelse af arbejdet med anlæg af et overhalingsspor øst for Ringsted  

 til  

 afslutning inden 2010, jf. det samtidigt fremsatte lovforslag om anlæg af  

 ekstra jernbanespor i Ringsted.
Der sigtes endvidere på at etablere to spor  

 mellem Københavns Hovedbanegård og Ny Ellebjerg til ibrugtagning senest 2011,  

 idet det præcise indhold og omfang fastlægges i løbet af 2007.
4. Beskrivelse af undersøgelser og  

 projektering af Nybygningsløsningen Det forudsættes, at den ny bane fra København over Køge til  

 Ringsted, Nybygningsløsningen, vil bestå af en ny dobbeltsporet  

 jernbanestrækning fra Ny Ellebjerg over Køge Nord til Kværkeby.
Fra Kværkeby  

 til Ringsted projekteres to ekstraspor langs den eksisterende bane.
Ved Køge  

 Nord etableres en forbindelse til banen Roskilde  Køge  Næstved.  

 Banen skal  

 som udgangspunkt kunne trafikeres med en hastighed for togene på  

 200 km  

 i timen, men i forbindelse med  

 projekteringen tages der i videst muligt omfang hensyn til, at det senere vil  

 blive muligt at foretage banetekniske ændringer på strækningen, så togene kan  

 køre  

 250 km  

 i  

 timen.
Analysen omfatter en station ved Køge Nord og Ny Ellebjerg samt  

 vurdering af behov og placering af eventuelle andre stationer.
Desuden  

 vurderes  

 en hensigtsmæssig placering af en kombiterminal samt de arealmæssige krav  

 hertil, idet en sådan terminal dog i øvrigt vil forudsætte en selvstændig  

 analyse.
Projekteringen gennemføres på programfaseniveau.
I VVM-analysen vil alle relevante miljøtemaer blive  

 behandlet, og linjeføringen og udformningen af jernbaneanlægget fastlægges på  

 baggrund  

 af fremlagte forslag og gennemført offentlighedsfase.
På særligt kritiske  

 lokaliteter kan VVM-analysen omfatte flere løsningsforslag, hvoraf alle eller  

 udvalgte forslag vil kunne fremlægges til offentlig debat.
VVM-analysen  

 tilrettelægges i forlængelse af den gennemførte strategianalyse.
5. Beskrivelse af undersøgelser og  

 projektering af 5. sporsløsningen Det forudsættes, at en 5. sporsløsning omfatter udbygning  

 af strækningen mellem Hvidovre Fjern og Høje Taastrup med et ekstra  

 hovedspor,  

 anlæg af niveaufri sporskæring mellem Høje Taastrup og Hedehusene til brug  

 for  

 godstog, etablering af et vendesporsanlæg i Roskilde, placeret på et areal  

 nord  

 for Holbækmotorvejen langs Lille Syd banen og et ekstra spor langs den  

 eksisterende strækning mellem Kværkeby og Ringsted.
5. sporsløsningen giver i denne udstrækning øget kapacitet  

 for persontrafikken mellem Københavns Hovedbanegård og Roskilde svarende til  

 5  

 tog pr. retning pr. time.
Det vil yderligere indgå i undersøgelserne, om  

 etablering af et ekstra spor på strækningen mellem Kværkeby og Ringsted i  

 højere grad vil muliggøre videreførelse af persontog til Ringsted og videre  

 mod  

 syd eller vest i stedet for et vendespor i Roskilde.
I VVM-analysen vil alle relevante miljøtemaer blive  

 behandlet, og linjeføringen og udformningen af jernbaneanlægget fastlægges på  

 baggrund af fremlagte forslag og gennemført offentlighedsfase.
På særligt  

 kritiske  

 lokaliteter kan VVM-analysen omfatte flere løsningsforslag, hvoraf alle eller  

 udvalgte forslag vil kunne fremlægges til offentlig debat.
VVM-analysen  

 tilrettelægges i forlængelse af den gennemførte strategianalyse.
6. Forhold i anlægsfasen I begge projekter undersøges mulighederne for at begrænse  

 genevirkningerne samt konsekvenserne herved, f. eks. for  

 anlægsomkostningerne.
 Gennem VVM-analysen klarlægges endvidere miljøgener for  

 borgerne i forbindelse med anlægsarbejdet (støj, vibrationer,  

 luftforurening),  

 herunder undersøges mulighederne for begrænsning af disse og afledte  

 konsekvenser  

 af alternative forslag.
7. Forlods overtagelse og byggelinjer Med baggrund i lov nr. 198 af 7. juni 2001 om ændring af  

 lov om projektering af jernbaneanlæg København-Ringsted blev der gennemført  

 et  

 arbejde for at fastlægge trachéet for en ny bane.
I perioden 2004-2006 har  

 staten forlods overtaget 19 berørte ejendomme.
Med påbegyndelse af de to projekter åbnes muligheder for  

 etablering af jernbaneanlæg, som ligger ud over ovennævnte.
For  

 Nybygningsløsningen har strategianalysen peget på, at den oprindelige  

 linjeføring måske efter en helhedsbetragtning ikke alle steder var lige  

 velbegrundet, og der er derfor mulighed for, at banen efter en  

 offentlighedsfase vil blive placeret andre steder end de forventede.
På  

 størstedelen af strækningen vil der være tale om mindre forskydninger, men  

 langs motorvejen vest for Køge kan resultatet af projekteringsarbejdet blive,  

 at banen placeres på motorvejens nordside i stedet for syd for, hvilket vil  

 lede til andre, men færre påvirkninger af boliger og virksomheder.
I lovforslaget udvides muligheden for forlods overtagelse  

 til at omfatte alle, som potentielt vil kunne blive berørt af enten  

 Nybygningsløsningen  

 eller af 5. sporsløsningen.
En opgørelse af de potentielt berørte ejendomme  

 viser, at i alt ca. 180 boliger vil blive berørt så meget af projekterne, at  

 total ekspropriation er nødvendig.
For de af ejendommene, hvor arealet  

 overgår  

 til etablering af den besluttede jernbanelinjeføring, svarer udgifterne til  

 forlods overtagelse til en fremrykning af anlægsinvesteringen.
For de  

 ejendomme, som alligevel ikke bliver berørt af anlægsarbejdet, vil  

 investeringen blive tilbageført ved salg af ejendommene efter de almindelige  

 regler herfor.
 Med lovforslaget gives der mulighed for pålæg af  

 byggelinjer for at sikre en senere gennemførelse af de projekterede  

 jernbaneanlæg.
Byggelinjerne vil således sikre gennemførelsen af de  

 jernbaneanlæg, der er under projektering mod fordyrelser.
Byggelinjerne er  

 tidsbegrænset til 10 år, men der kan træffes én ny beslutning om  

 byggelinjepålæg, hvis byggelinjerne ønskes opretholdt.
 Byggelinjerne pålægger grundejerne en begrænsning i  

 dispositionsmulighederne, men sikrer samtidig grundejerne et retskrav på  

 statslig overtagelse, hvis byggelinjerne vurderes at være særligt indgribende  

 i  

 ejendommens anvendelsesmuligheder.
 De foreslåede bestemmelser om byggelinjepålæg vurderes  

 således samlet at give de berørte borgere og erhvervsvirksomheder en  

 tilfredsstillende retsstilling på linje med forholdene i forbindelse med  

 projektering af vejanlæg og nyere jernbanelovgivning, jf. lov nr. 1453 af 22.  

 december 2004 om projektering af en udbygning af Nordvestbanen mellem Lejre  

 og  

 Vipperød.
Ud over overtagelse i forbindelse med byggelinjepålæg gives  

 der med lovforslaget grundejerne mulighed for i særlige situationer af få  

 overtaget deres ejendom forlods.
Det foreslås endvidere af hensyn til ejerne  

 af  

 arealerne at udvide mulighederne for at få staten til at overtage arealer,  

 der  

 påvirkes væsentligt af projekteringen (uanset om der pålægges byggelinjer).  

 Der  

 henvises herved til bemærkningerne til §§ 2-6.
 Grundejerne vil, selv om der ikke er nogen formelle  

 begrænsninger i deres mulighed for at udnytte en ejendom, kunne have  

 vanskeligt  

 ved at sælge deres ejendom, fordi køberpotentialet til ejendomme, der er  

 beliggende,  

 hvor nye infrastrukturanlæg er på tale, er mindre, end det ellers ville have  

 været.
 Lovforslaget giver derfor transport- og energiministeren  

 mulighed for i særlige tilfælde på begæring af ejeren at overtage en ejendom  

 forlods, når ejeren af personlige grunde ønsker at afstå ejendommen før det  

 tidspunkt,  

 hvor det er blevet endeligt besluttet at ekspropriere ejendommen til brug for  

 anlæg.
Det er hensigten, at Trafikstyrelsen for Jernbane og Færger  

 vil blive bemyndiget til at udøve kompetencen til at afgøre, om en  

 overtagelsesbegæring skal imødekommes.
Der henvises i øvrigt til  

 bemærkningerne  

 til §§ 26.
8. Økonomiske konsekvenser for stat, kommuner  

 og regioner De berørte lokale myndigheder vil blive inddraget i  

 processen, men forventes ikke at blive påført nogen økonomiske konsekvenser  

 som  

 følge heraf.
Herudover forventes de nedenfor nævnte udgifter.
 8.1 Udgifter til projektering.
Trafikstyrelsen for Jernbane og Færger vil til  

 gennemførelse af projektering, VVM-undersøgelser og pålæg af byggelinjer  

 forventeligt  

 få omkostninger på 234 mio. kr. (prisniveau 2007) i perioden 2007   

 2010, der  

 fordeler sig på løn og øvrige omkostninger, som det fremgår af nedenstående  

 tabel.
Projektets størrelse betyder, at Trafikstyrelsens bevilling for denne  

 periode skal forøges med i alt 234 mio. kr.
Omkostningernes anslåede  

 fordeling  

 på finansår fremgår af tabel 1.
 Tabel 1. Trafikstyrelsens  

 meromkostninger til projektering m.v.
Mio. kr. (prisniveau 2007) 2007 2008 2009 2010 I  

 alt Løn 7 7 7 1 22 Øvrige omkostninger 53 84 70 5 212 I alt 60 91 77 6 234 8.2 Udgifter til forlods overtagelse Det forventes, at det vil være Trafikstyrelsen for Jernbane  

 og Færger, der efter delegation fra transport- og energiministeren skal  

 afgøre  

 ansøgninger om forlods overtagelse.
Det er imidlertid Banedanmark, der som  

 infrastrukturforvalter overtager ejendommene, når de er overtaget af staten.
Det skønnes, at Banedanmarks bevilling på finansloven til  

 udgifter til forlods overtagelse skal øges med nedenstående beløb.
Skønnet er  

 behæftet med stor usikkerhed.
Udgifternes fordeling på finansår fremgår af  

 tabel 2.
Tabel 2. Banedanmarks  

 merudgifter til forlods overtagelse År (prisniveau 2007) 2007 2008 2009 2010 Bevilling (mio. kr.) 25 15 10 5 Der er i tabel 2 tale om en  

 skønnet udgift til forlods overtagelse.
Udgiften i 2010 er estimeret ud fra  

 en  

 forventning om, at ekspropriation vil kunne påbegyndes medio 2010 på baggrund  

 af en egentlig anlægslov.
9. Administrative konsekvenser for stat,  

 kommuner og regioner Undersøgelses- og projekteringsarbejdet forestås af  

 Trafikstyrelsen for Jernbane og Færger og har således primært konsekvenser  

 for  

 staten.
De berørte kommuner og regioner vil blive inddraget i  

 projekteringsarbejdet  

 i det nødvendige omfang.
Projekterne vil derfor medføre mindre administrative  

 konsekvenser for disse kommuner og regioner.
10. Økonomiske og administrative konsekvenser  

 for erhvervslivet og borgerne Lovforslaget har ikke økonomiske og administrative  

 konsekvenser for erhvervslivet og borgerne.
11. Miljømæssige konsekvenser Lovforslaget har ikke i sig selv nogen miljømæssige  

 konsekvenser.
I forbindelse med projekteringen af både  

 Nybygningsløsningen og 5. sporsløsningen vil der blive gennemført  

 undersøgelser, der belyser projekternes påvirkning af omgivelserne, for så  

 vidt  

 angår støj og vibrationer, naturinteresser, kulturhistoriske  

 interesseområder,  

 grundvandsinteresser, jord og forurenet jord, æstetik og arkitektur,  

 planforhold m.v.
Undersøgelserne vil blive foretaget i et samarbejde med  

 Miljøministeriet og de berørte kommuner.
Undersøgelserne vil resultere i en VVM-redegørelse, der vil  

 blive grundlaget for offentlige høringer om projekterne.
De indkomne  

 bemærkninger fra offentligheden vil indgå i det videre beslutningsgrundlag  

 for  

 projekterne.
 Der har været afholdt idéfase med offentlig høring om anlæg  

 af jernbane mellem København-Ringsted i 1998.
12. Høring og myndighedsgodkendelser Lovforslaget har været sendt i høring i HUR, DSB,  

 Banedanmark, Miljøstyrelsen, Københavns Amt, Roskilde Amt, Vestsjællands Amt,  

 Kommunernes Landsforening og Danske Regioner.
Forslaget er endvidere sendt i  

 høring i Københavns Kommune, Hvidovre Kommune, Rødovre Kommune, Glostrup  

 Kommune, Høje Taastrup Kommune, Roskilde Kommune, Brøndby Kommune, Vallensbæk  

 Kommune, Albertslund Kommune, Ishøj Kommune, Solrød Kommune, Greve Kommune,  

 Køge Kommune, Skovbo Kommune og Ringsted Kommune.
Desuden er  

 Arbejderbevægelsens Erhvervsråd, Dansk Industri, Danmarks  

 Naturfredningsforening,  

 Forbrugerrådet, Dansk Jernbane ApS, Dansk Jernbaneforbund, Brancheafdelingen  

 for trafik og jernbane under HK, Jernbanernes Arbejdsgiverforening, NOAH  

 Trafik, Railion Denmark A/S, Statsansattes Kartel, Trafikforbundet,  

 Ørestadsselskabet I/S, Handels-, Transport- og Serviceerhvervene, LO og  

 3F  

 blevet hørt.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
13. Forholdet til EU-retten De VVM-undersøgelser, der vil blive gennemført om  

 jernbanestrækningen fra København over Køge til Ringsted og det ekstra spor  

 mellem Hvidovre og Høje Taastrup samt ekstra spor på dele af strækningen  

 Roskilde-Ringsted  

 og eventuelle andre anlæg skal opfylde kravene i Rådets direktiv 85/337/EØF  

 af  

 27. juni 1985 om vurdering af visse offentlige og private projekters  

 indvirkning på miljøet (EF-Tidende 1985 nr.
L 175, side 40, som ændret ved  

 Rådets  

 direktiv 97/11/EF af 3. marts 1997 (EF-Tidende 1997 nr.
L 73, side 5).
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Projekteringsomkostningerne for staten anslås til 60  

 mio. kr. i 2007, 91 mio. kr. i 2008, 77 mio. kr. i 2009 og 6 mio. kr. 2010.  

 Statens udgifter til forlods overtagelse skønnes til 25 mio. kr. i 2007, 15  

 mio. kr. i 2008, 10 mio. kr. i 2009 og 5 mio. kr. i 2010.
Administrative konsekvenser for stat, kommuner og  

 regioner Ingen Projektet har primært administrative konsekvenser for  

 staten.
Mindre administrative konsekvenser for regioner og kommuner.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Lovforslaget har ikke i sig selv miljømæssige konsekvenser.  

 I forbindelse med projekteringen vil der blive gennemført undersøgelser, som  

 belyser projekternes påvirkning af omgivelserne for så vidt angår støj og  

 vibrationer, naturinteresseområder, kulturhistoriske interesser,  

 grundvandsinteresser,  

 jord og forurenet jord, æstetik og arkitektur, planforhold m.v.
Administrative konsekvenser for borgerne Ingen Ingen Forholdet til EU-retten De VVM-undersøgelser, der skal gennemføres, skal opfylde  

 kravene i Rådets direktiv 85/337/EØF af 27. juni 1985 om vurderinger af visse  

 offentlige og private projekters indvirkning på miljøet (EF-Tidende 1985 nr.  

 L 175, side 40), som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5).
Bemærkninger til lovforslagets enkelte bestemmelser Til § 1 Det foreslås, at transport- og energiministeren bemyndiges  

 til at projektere følgende mulige kapacitetsudvidelser af jernbanen:
1)  

 	  

 anlæg af en ny  

 jernbane mellem København og Ringsted over Køge  den såkaldte  

 Nybygningsløsning  med dertil hørende anlæg og 2)  

 	  

 et ekstra spor  

 mellem Hvidovre og Høje Taastrup med et vendespor i Roskilde samt ekstra spor  

 på dele af strækningen Roskilde-Ringsted og dertil hørende anlæg  den  

 såkaldte  

 5. sporsløsning.
Med hensyn til ekstra spor på dele af strækningen  

 Roskilde-Ringsted er der opnået politisk forlig om undersøgelse af ekstra  

 spor  

 mellem Kværkeby og Ringsted.
Iværksættelse af undersøgelser herudover kræver  

 enighed mellem forligspartierne.
Til §§ 2-6 Bestemmelserne giver transport- og energiministeren  

 bemyndigelse til at sikre de nødvendige anlæg ved at kunne pålægge  

 byggelinjer,  

 udstede forbud og evt. overtage et areal.
Bestemmelserne svarer i det væsentlige til reglerne om  

 sikring af vejanlæg i lov om offentlige veje og sikring af baneanlæg i nyere  

 jernbanelovgivning jf. lov nr. 1453 af 22. december 2004 om projektering af  

 en  

 udbygning af Nordvestbanen mellem Lejre og Vipperød.
Praksis på disse områder  

 vil derfor i relevant omfang kunne indgå i vurderingen ved anvendelsen af  

 bestemmelserne i §§ 2-6 i denne lov.
Borgernes mulighed for at få overtaget et areal eller en  

 ejendom af staten foreslås dog udvidet lidt i bestemmelserne i §§ 5-6 i  

 denne lov.
Efter høring af Kommissarius for Øerne om tilsvarende bestemmelser  

 på andre områder foreslås, at ejerens mulighed for at få staten til at  

 overtage  

 arealer udvides, således at det ikke vil være et krav, således som  

 situationen  

 er i dag i de gældende love på vejområdet og jernbaneområdet, at det  

 forventes,  

 at ejendommen vil skulle  

  

 total  

  

 eksproprieres.  

 Det vil således kunne komme på tale, hvis de øvrige betingelser er opfyldt,  

 at  

 staten overtager et areal, selv om ejendommen kun forventes delvist  

 eksproprieret,  

 eller hvis ejeren påføres væsentlige ulemper i forbindelse med projektets  

 gennemførelse.
Det foreslås dog, at den forventede delvise ekspropriation  

 eller  

 de ulemper, som projektet indebærer, skal have et betydeligt omfang.
Til § 2 I stk. 1 foreslås det at give transport- og  

 energiministeren adgang til at sikre de for begge løsninger nødvendige  

 arealer  

 ved at kunne pålægge byggelinjer på berørte ejendomme.
Med bestemmelsen i  

 stk. 1  

 begrænses den periode, der kan pålægges byggelinjer i, til højst 10 år ad  

 gangen.
Der skal således træffes en ny beslutning om byggelinjepålæg, hvis  

 byggelinjerne ønskes opretholdt ud over denne periode.
Byggelinjepålægget kan  

 ved nyt pålæg forlænges én gang med yderligere op til 10 år.
Bestemmelsen i stk. 2 beskriver virkningerne af  

 byggelinjepålægget.
Byggelinjerne medfører, at grundejeren ikke uden  

 transport-og  

 energiministerens tilladelse må opføre ny bebyggelse og anlæg af blivende  

 art,  

 såsom sportspladser, kirkegårde, tankanlæg, grusgrave eller lignende -  

 herunder  

 ved tilbygning eller ved genopførsel - på det areal, der ligger inden for  

 byggelinjerne.
Byggelinjerne er dog ikke til hinder for, at der foretages  

 almindelig istandsættelse og vedligeholdelse, herunder tidssvarende  

 modernisering af eksisterende bygninger og anlæg.
Byggelinjerne er heller  

 ikke  

 til hinder for salg af ejendommen eller optagelse af lån mod sikkerhed i  

 ejendommen, f.eks. kreditforeningslån eller boliglån i bank.
Til § 3 Efter forslaget i stk. 1 gives transport- og  

 energiministeren hjemmel til at nedlægge forbud mod bebyggelse på ejendomme,  

 som vil blive berørt af planerne om den ny jernbane mellem København og  

 Ringsted over Køge og ekstra spor mellem Hvidovre og Høje Taastrup,  

 vendesporet  

 i Roskilde samt ekstra spor på dele af strækningen Roskilde-Ringsted og  

 eventuelle andre anlæg.
Forbudsperioden har gyldighed i ét år og kan ikke  

 forlænges.  

 Bestemmelsen giver mulighed for at gribe ind i tilfælde, hvor der endnu ikke  

 er  

 pålagt byggelinje, og hvor der påtænkes gennemført foranstaltninger, som  

 nævnt  

 i § 2, stk. 2.
Bestemmelsens stk. 2 pålægger kommunerne at underrette  

 transport- og energiministeren om planlagt nybyggeri på ejendomme, der ikke  

 er  

 pålagt byggelinjer, og som berøres af projekteringen.
Hvis der ikke er  

 nedlagt  

 forbud inden to måneder efter indberetningen, kan bygningsmyndigheden udstede  

 byggetilladelse.
Trafikstyrelsen vil i forbindelse med projekteringsarbejdet  

 nærmere informere de berørte kommuner om de relevante ejendomme.
Til § 4 Efter stk. 1 skal der foretages offentlig kundgørelse  

 af pålæg af byggelinjer og om, at der skal ske meddelelse direkte til ejere  

 og  

 brugere af ejendomme, der direkte er berørt af pålægget, og der skal oplyses  

 om  

 beliggenheden af byggelinjer på den pågældendes ejendom.
I stk. 2 foreslås en frist for klager over pålæg af  

 byggelinjer på 4 uger.
Bestemmelsen giver hjemmel til tinglysning af  

 byggelinjepålæg,  

 dog først efter at der er truffet afgørelse i forbindelse med eventuel klage.
 I stk. 3 fastsættes, at klager over pålæg af  

 byggelinjer som hovedregel ikke har opsættende virkning, men at  

 klagemyndigheden  

 har mulighed for i konkrete tilfælde at beslutte at give klagen opsættende  

 virkning.
I stk. 4 fastsættes det, at byggelinjebestemmelser,  

 der er offentligt kundgjort, skal respekteres af såvel ejendommens ejere som  

 af  

 andre rettighedshavere, uanset hvornår deres rettigheder er erhvervet.  

 Gyldighedsvirkningen  

 af byggelinjepålæg er knyttet til offentliggørelsen.
Meddelelsen til ejere og  

 brugere af berørte ejendomme er kun af oplysende karakter.
 I stk. 5 pålægges bygherren pligt til forud for  

 iværksættelse af et planlagt byggeri at indhente oplysning om, hvorvidt  

 byggeri  

 på en ejendom, der er pålagt byggelinje efter § 5, vil komme i strid med  

 byggelinjebestemmelsen.
Til § 5 Efter forslaget i stk. 1 kan ejeren af et areal, der  

 er pålagt byggelinjer efter § 2, kræve arealet overtaget af transport-  

 og  

 energiministeren mod erstatning, hvis den pågældende afskæres fra en  

 udnyttelse  

 af arealet, der er økonomisk rimelig og forsvarlig under hensyn til  

 ejendommens  

 beliggenhed og øvrige beskaffenhed, og som svarer til den udnyttelse, der  

 finder sted af andre tilgrænsende eller omliggende arealer.
 Den retsbeskyttelse, forslaget til stk. 1 giver  

 grundejerne, er således begrænset til situationer, hvor ejendommen ikke kan  

 udnyttes  

 på økonomisk forsvarlig måde.
 Som eksempel på et tilfælde, hvor ejendommen ikke kan  

 udnyttes på økonomisk forsvarlig måde, kan nævnes den situation, hvor en  

 tilbygning ikke vil kunne opføres, og hvor det må lægges til grund, at det på  

 ejendommen beliggende hus efter kvarterets karakter ikke har en sådan  

 størrelse  

 og beskaffenhed, at grunden efter sin beliggenhed, størrelse og værdi kan  

 anses  

 for udnyttet i økonomisk rimeligt omfang.
 Med forslaget i stk. 2 kan ejeren af et areal, der i  

 væsentligt omfang er pålagt byggelinjer efter § 2, kræve, at transport-  

 og  

 energiministeren overtager arealet mod erstatning, når byggelinjerne hindrer  

 afhændelse af arealet på normale vilkår, og der foreligger særlige personlige  

 grunde hos ejeren.
 Særlige personlige grunde vil f.eks. foreligge, hvor en  

 grundejer på grund af sygdom, alder, familiemæssige eller af andre sociale  

 grunde ønsker at afhænde ejendommen for at flytte til et andet sted.
 Kravet om, at byggelinjerne skal omfatte et areal, der i  

 væsentligt omfang er pålagt byggelinjer efter § 2, sigter  

 til den situation,  

 hvor det vurderes, at den pågældende ejendom helt eller delvist i større  

 omfang  

 vil blive eksproprieret i forbindelse med projektets eventuelle  

 gennemførelse.  

 Der skal således på det tidspunkt, hvor anmodningen om overtagelse  

 fremsættes,  

 i hvert enkelt tilfælde foretages en konkret vurdering af byggelinjernes  

 betydning for arealet eller ejendommen, baseret på den viden, der er om  

 linjeføringen ud fra den foretagne projektering på dette tidspunkt.  

 Vurderingen  

 vil være afhængig af, om der er tale om en beboelsesejendom eller en  

 erhvervsejendom, og om den pågældende ejendom består af én eller flere  

 lodder.
Som eksempel kan nævnes en erhvervsvirksomhed, der ønsker  

 at udvide i form af en tilbygning, men hvor udvidelsen vil strække sig ind  

 over  

 den planlagte jernbane.
I et sådant tilfælde vil der kunne pålægges  

 byggelinjer  

 med den konsekvens, at der ikke vil kunne meddeles tilladelse til det  

 pågældende byggeri.
 Udgangspunktet er, at byggelinjepålægget skal omfatte en så  

 stor del af ejendommen, at der er risiko for, at transport- og  

 energiministeren  

 under alle omstændigheder vil skulle overtage ejendommen helt eller delvist i  

 betydeligt omfang for at kunne realisere jernbaneanlægget i den linjeføring,  

 som  

 byggelinjen skal sikre.
Hvis byggelinjen eksempelvis alene vedrører en lod af en  

 landbrugsejendom, der er beliggende et stykke fra bygningslodden, vil dette  

 normalt ikke kunne begrunde en overtagelse.
Tilsvarende vil det forhold, at  

 en  

 landbrugsejendoms bygningslod perifert berøres af byggelinjer, og uden at  

 byggelinjerne hindrer en fremtidig bygningsudvidelse, heller ikke kunne  

 begrunde en overtagelse.
Det er i øvrigt en betingelse, at byggelinjerne hindrer  

 salg af arealet eller ejendommen på normale vilkår, hvilket ejeren f.eks. kan  

 dokumentere ved erklæring fra en ejendomsmægler.
Der gælder ingen frister for  

 fremsættelse af begæring om overtagelse.
Efter forslaget i stk. 3 kan ejeren af en ejendom,  

 hvor arealet, der er omfattet af byggelinjepålægget, kun udgør en mindre del,  

 kræve hele ejendommen overtaget mod erstatning.
Det forudsættes dog, at den  

 tilbageværende del af ejendommen bliver så lille eller får en sådan karakter,  

 at det ikke vurderes som hensigtsmæssigt at bevare den som en selvstændig  

 ejendom.  

 Hele ejendommen kan endvidere kræves overtaget, hvis byggelinjepålægget  

 hindrer  

 afhændelse af hele ejendommen på normale vilkår i de i stk. 2 nævnte  

 situationer.
Byggelinjernes betydning for den enkelte ejer kan ændre sig  

 i tidens løb.
Den ændrede betydning kan skyldes ændringer i ejerens  

 personlige  

 forhold, men også ændringer i vilkårene for drift af en på ejendommen værende  

 erhvervsvirksomhed kan betyde, at der adskillelige år efter  

 byggelinjepålægget  

 opstår et ønske om at få overtaget arealet af staten.
Det gælder f. eks.,  

 hvis  

 der på ejendommen drives erhvervsvirksomhed, og byggelinjen hindrer en  

 udbygning af virksomhedens driftsbygninger, når denne anses nødvendig for  

 virksomhedens  

 fortsatte drift på et rimeligt økonomisk grundlag.
Ejeren kan derfor til  

 enhver  

 tid fremsætte begæring om overtagelse.
 Efter forslaget i stk. 4 kan ejeren påklage transport-  

 og energiministerens afgørelse til de i §§ 57-58 i lov om offentlige  

 veje  

 nævnte taksationsmyndigheder, hvis transportministeren afslår ejerens  

 anmodning  

 om overtagelse efter stk. 1-3, eller hvis der ikke kan opnås enighed om  

 erstatningens størrelse.
 Efter bestemmelsen i stk. 5 kan spørgsmål om  

 overtagelsesbegæringer som følge af byggelinjepålæg først indbringes for  

 domstolene, når klageadgangen til taksationsmyndighederne er udnyttet.  

 Søgsmål  

 skal anlægges senest 6 måneder efter, at afgørelse er kommet frem til  

 klageren.
 Bestemmelsen i lovforslagets § 5 svarer i det  

 væsentligste til § 38 i lov om offentlige veje og til § 5 i lov om  

 projektering af en udbygning af Nordvestbanen mellem Lejre og Vipperød.  

 Praksis  

 på disse områder vil derfor i relevant omfang kunne indgå i vurderingen efter  

 lovforslagets § 5.
 Som nævnt i bemærkningerne ovenfor er borgernes mulighed  

 for at få overtaget et areal eller en ejendom af staten lidt større i  

 lovforslagets § 5 end i bestemmelserne i de ovenfor nævnte love.
Det vil således ikke være et krav, at det forventes, at  

 ejendommen vil skulle  

  

 total  

  

 eksproprieres.  

 Det vil derfor kunne komme på tale, hvis de øvrige betingelser er opfyldt, at  

 staten overtager et areal, selv om ejendommen kun forventes delvist  

 eksproprieret,  

 eller hvis ejeren påføres væsentlige ulemper i forbindelse med projektets  

 gennemførelse.
Det foreslås dog, at den forventede delvise ekspropriation  

 eller  

 de ulemper, som projektet indebærer, skal have et betydeligt omfang.
Til § 6 Bestemmelsen giver mulighed for, at transport- og  

 energiministeren, uanset om der måtte være pålagt byggelinjer, forlods kan  

 overtage en ejendom efter anmodning fra ejeren.
Der er tale om ejendomme, der berøres særligt indgribende  

 af planerne.
I lighed med den vurdering, der finder sted i forbindelse med  

 administrationen af bestemmelsen i § 5, stk. 2, vil der i hvert  

 enkelt tilfælde skulle foretages en vurdering af planernes betydning for den  

 pågældende ejendom.
Udgangspunktet er, at projektet skal berøre ejendommen i  

 et  

 sådant omfang, at der er risiko for, at denne vil blive eksproprieret i  

 væsentligt omfang eller påført betydelige ulemper i forbindelse med  

 projektets  

 eventuelle gennemførelse.
 Der kan også blive tale om forlods at overtage  

 ejerlejligheder og andelslejligheder, der i væsentligt omfang forventes  

 eksproprieret  

 eller eksproprieret midlertidigt i en eventuelt kommende anlægsperiode, eller  

 erhvervslejemål,  

 der forventes eksproprieret i væsentligt omfang for at skaffe areal til  

 projekterne.
 Det er i øvrigt en betingelse, at projektet hindrer salg af  

 den pågældende ejendom på normale vilkår, hvilket ejeren f. eks. kan  

 dokumentere ved erklæring fra en ejendomsmægler.
 Det foreslås, at overtagelsesadgangen kun kan komme på  

 tale, når der foreligger særlige personlige grunde til, at ejeren ønsker  

 ejendommen overtaget.
 Ved vurderingen af, hvilke forhold der vil kunne begrunde  

 forlods overtagelse, vil der blive lagt vægt på de samme kriterier som ved  

 bestemmelsen i § 5, stk. 2.
 Udgifter til en sådan overtagelse afholdes af de midler,  

 der er bevilliget til Banedanmark og afsat på finansloven til formålet.
Ejendomme, der måtte være overtaget forlods, kan senere  

 afhændes efter de almindelige regler, såfremt det måtte vise sig, at  

 ejendommen  

 alligevel ikke skal anvendes til jernbaneformål.
Hvis der er tale om forlods  

 overtagelse af landsbrugsejendomme, kan ejendommens jord eventuelt anvendes  

 som  

 led i en jordfordeling i forbindelse med et kommende jernbaneanlæg.  

 Bestemmelsen  

 finder også anvendelse, når der er nedlagt forbud efter § 3.
 Det følger af forslaget i § 6, stk. 2, at  

 overtagelsessummen fastsættes af ekspropriations- og taksationsmyndighederne  

 i  

 henhold til lov om fremgangsmåden ved ekspropriation vedrørende fast ejendom.
 Bestemmelsen i lovforslagets § 6 svarer i det  

 væsentligste til § 6 i lov om projektering af en udbygning af  

 Nordvestbanen mellem Lejre og Vipperød.
 Som nævnt i bemærkningerne ovenfor er borgernes mulighed  

 for at få overtaget et areal eller en ejendom af staten lidt større i  

 lovforslagets § 6 end i § 6 i den ovenfor nævnte lov.
Det vil således ikke være et krav, at det forventes, at  

 ejendommen vil skulle  

  

 total  

  

 eksproprieres.  

 Det vil derfor kunne komme på tale, hvis de øvrige betingelser er opfyldt, at  

 staten overtager et areal, selv om ejendommen kun forventes delvist  

 eksproprieret,  

 eller hvis ejeren påføres væsentlige ulemper i forbindelse med projektets  

 gennemførelse.
Det foreslås dog, at den forventede delvise ekspropriation  

 eller  

 de ulemper, som projektet indebærer, skal have et betydeligt omfang.
Til § 7 Siden 1920erne har der i lovgivning på jernbaneområdet  

 eksisteret en bestemmelse om, at enhver grundejer måtte tåle, at  

 jernbanemyndigheden foretog visse undersøgelser på privat grund med mindst 8  

 dages varsel.
Bestemmelsen er løbende blevet overført til nyere lovgivning.  

 Det  

 foreslås, at der gives hjemmel til, at også Trafikstyrelsen kan foretage de  

 jordbundsundersøgelser, opmålinger, afmærkninger eller andre udendørs  

 undersøgelser  

 på privatejet grund, der er nødvendige for at kunne projektere  

 Nybygningsløsningen og 5. sporsløsningen.
Det foreslås i stk. 1, at Trafikstyrelsen for Jernbane  

 og Færger, hvis det skønnes nødvendigt, mod behørig legitimation uden  

 retskendelse har adgang til at foretage de jordbundsundersøgelser,  

 opmålinger,  

 afmærkninger og andre undersøgelser af udendørs arealer med henblik på at  

 foretage undersøgelse og projektering af de anlæg, der er nævnt i § 1. Det  

 foreslås således, at Trafikstyrelsen får adgang til at foretage de omhandlede  

 undersøgelser uden retskendelse.
Begrundelsen herfor er, at det vil være  

 yderst  

 begrænset, hvad en dommer i givet fald ville kunne tage stilling til, hvis  

 der  

 blev stillet krav om en retskendelse.
Hertil kommer, at der alene vil være  

 tale  

 om adgang til udendørs undersøgelser, og dermed ikke til private borgeres  

 boliger.
På denne baggrund forekommer det hensigtsmæssigt at foreslå, at der  

 ikke stilles krav om retskendelse for de omhandlede undersøgelser.
Det er ved forslaget forudsat, at det er Trafikstyrelsen,  

 der træffer beslutninger om at foretage de pågældende undersøgelser uden  

 retskendelse, men at den faktiske udførelse af undersøgelserne kan overlades  

 til private, herunder f.eks. entreprenører eller landinspektører.
De private  

 skal i den forbindelse fremvise behørig legitimation for, at de er  

 berettigede  

 til at udføre undersøgelserne.
Trafikstyrelsen for Jernbane og Færger, skal efter  

 forslagets stk. 2 med mindst 8 dages varsel ved direkte skriftlig henvendelse  

 give de pågældende berørte grundejere besked om, at undersøgelserne vil blive  

 udført.
Herudover vil Trafikstyrelsen i de stedlige blade med mindst 8 dages  

 varsel bekendtgøre, at der foretages udendørs undersøgelser, og hvor  

 undersøgelserne vil blive foretaget.
 Såfremt grundejeren måtte blive påført skade ved de i stk. 1  

 nævnte undersøgelser, fastsættes der efter forslaget i stk. 3, hvis der  

 ikke kan indgås aftale med ejeren herom, erstatning for sådan skade ved  

 taksation efter reglerne i lov om fremgangsmåden ved ekspropriation  

 vedrørende  

 fast ejendom.
 Jernbanelovens § 21 e indeholder en bestemmelse om  

 infrastrukturforvalterens adgang til at foretage tilsvarende undersøgelser på  

 privatejet grund.
Til § 8 Efter forslaget kan transport- og energiministeren delegere  

 ministerens beføjelser til Trafikstyrelsen for Jernbane og Færger eller andre  

 statslige myndigheder under Transport- og Energiministeriet.
 Transport- og energiministerens beføjelser forventes  

 delegeret til Trafikstyrelsen for Jernbane og Færger.
Til § 9 Det foreslås, at loven træder i kraft den 1. marts 2007.  

 Samtidig foreslås lov nr. 343 af 20. maj 1997 om projektering af  

 jernbaneanlæg  

 København-Ringsted ophævet.
