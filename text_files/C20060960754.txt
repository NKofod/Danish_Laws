Momsfrit salg af nye motorkøretøjer SKAT har konstateret, at der er tvivl om hvordan  

 der skal forholdes ved salg af en ny campingbus på grænsenummerplader til en  

 person, der i en længere periode vil opholde sig i udlandet men indenfor EU  

 uden at erhverve en bopæl i udlandet.
Hovedregel Når motorkøretøjet befinder sig i Danmark på  

 leveringstidspunktet eller på tidspunktet hvor forsendelsen eller transporten  

 til aftageren påbegyndes, er leveringsstedet som udgangspunkt i Danmark, jf.  

 momslovens § 14, og der skal derfor svares dansk moms af salget, jf.  

 momslovens  

 § 4, stk. 1.
 Selvom leveringsstedet er i Danmark, er der dog  

 i visse tilfælde mulighed for, at salget kan ske momsfrit, jf. nedenfor.
Momsfrit salg indenfor EU Af momslovens § 34, stk. 1, nr. 2 fremgår, at  

 følgende leverancer er fritaget for afgift:
"  

  

 Levering af nye transportmidler, der af  

 sælgeren eller af erhververen eller for disses regning forsendes eller  

 transporteres  

 til erhververen i et andet EU-land.  

  

 " Nye landtransportmidler er i momslovens § 11,  

 stk. 4, nr. 1 defineret således:
"  

  

 Motordrevne landkøretøjer  

 (motorkøretøjer, traktorer, motorredskaber og knallerter) med et slagvolumen  

 på  

 over 48 ccm eller en effekt på over 7,2 kW, når leveringen finder sted senest  

 6  

 måneder efter første ibrugtagning, eller når køretøjet har kørt højst  

 6.000 km.  

  

 " Ifølge bekendtgørelse nr. 1152 af 12. december  

 2003 (momsbekendtgørelsen) § 44 gælder følgende ved levering af nye  

 transportmidler til andre EU-lande:
 "  

  

 Registrerede virksomheder, der leverer  

 nye transportmidler til ikke registrerede virksomheder og private forbrugere  

 i  

 et andet EU-land, og ikke registrerede virksomheder og private forbrugere,  

 der  

 leverer nye transportmidler til et andet EU-land, skal udstede en faktura,  

 der  

 udover de i § 40, stk. 1 nævnte oplysninger, indeholder:
 1) Købers eventuelle registreringsnummer.
 2) Værdi af transportmidlet.
 3) Længde for både, vægt for fly samt  

 slagvolumen eller effekt for motordrevne landkøretøjer.
 4) Oplysning om tidspunktet for eventuel  

 ibrugtagning af transportmidlet.
Stk. 2. Registrerede virksomheder skal ved  

 salg af nye transportmidler til private forbrugere i et andet EU-land sikre  

 sig  

 oplysninger om køberens identitet ved forevisning af pas eller tilsvarende  

 legitimation.
Den registrerede virksomhed skal opbevare kopi af den foreviste  

 dokumentation.
Stk. 3. Registrerede virksomheder skal  

 indsende kopi af den i stk. 1 nævnte faktura til de statslige told- og  

 skattemyndigheder senest 1 måned og 10 dage efter det kvartal, hvori  

 leverancen  

 har fundet sted.  

  

 " Ved en erhverver i et andet EU-land forstås en  

 person, der har sin bopæl i et andet EU-land.
Dvs. at køberen på  

 leveringstidspunktet skal have sin bopæl i et andet EU-land.
Det er derfor  

 ikke  

 tilstrækkeligt, at køberen på et senere tidspunkt får sin bopæl i et andet  

 EU-land.
 Hvis sælgeren i forbindelse med salget får  

 forevist et dansk pas eller tilsvarende dansk legitimation, må sælgeren på  

 anden vis sikre sig, at køberen på leveringstidspunktet har sin bopæl i et  

 andet EU-land.
Hvis ikke sælgeren kan fremlægge dokumentation  

 for, at betingelserne er opfyldt, skal der afregnes dansk moms af salget.
Det  

 er i den forbindelse uden betydning, om en manglende overholdelse af  

 betingelserne for afgiftsfritagelse skyldes, at der er begået svig over for  

 sælgeren, f.eks. ved at denne har fået forkerte oplysninger om købers bopæl.
