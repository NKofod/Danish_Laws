Landsskatteretskendelse af 13. juni 2003 vedr.
Skattepligtig  

 avance ved salg af beboelses- og forretningsejendom As klage vedrører opgørelsen af den skattepligtige avance ved  

 salget af en ejendom, der af de stedlige skattemyndigheder er ansat til  

 1.030.636 kr.
 Omtvistet er alene, om de stedlige skattemyndigheder med rette  

 har nægtet at godkende, at en del af avancen anses som fritaget for  

 beskatning,  

 jf. ejendomsavancebeskatningslovens §§ 8 eller 9.
Klageren har ved opgørelsen af sin indkomst for indkomståret  

 2000 medregnet avance ved salg af ejendommen med 726.514 kr.
Denne avance er  

 opgjort som følger:
 Avance før fradrag af ejerbolig: 1.030.636 kr.
 Ejerbolig: 1.030.636 : 610 x 180:  

    

  

  

 - 304.122 kr.
 Avance til beskatning:  

    

  

 726.514 kr.
 Ejerboligfradraget er opgjort som den andel af den samlede  

 beregnede avance før fradrag af ejerboligandel, 1.030.636 kr., der efter en  

 kvadratmetermæssig fordeling har kunnet henføres til de  

    

  

 180 kvm. af ejendommens i alt 610 kvm., der  

 har været anvendt som bolig for klageren.
 Ejendommen er en beboelses- og forretningsejendom med 4  

 lejligheder, fordelt på i alt 610 kvm.
 De 3 af lejlighederne har i ejertiden været udlejet, mens én af  

 lejlighederne - der har et areal på 180 kvm. - har været anvendt som bolig  

 for  

 ejeren.
 Der er fra og med 1995 foretaget vurdering af den af ejeren  

 beboede lejlighed, jf. vurderingslovens § 33A.
 Værdien af ejerboligandelen er ved disse vurderinger ansat som  

 følger:
 Ejendomsvurdering 1995 (§ 33A):
450.000 Ejendomsvurdering 1996:
600.000 Ejendomsvurdering 1997:
600.000 Ejendomsvurdering 1998:
650.000 Ejendomsvurdering 1999:
800.000 Ejendomsvurdering 2000:
1.000.000 Værdien af erhvervsdelen er ved vurderingerne pr. 1. januar 1995  

 og frem ansat således:
 Ejendomsvurdering 1995:
510.842 Ejendomsvurdering 1996:
500.000 Ejendomsvurdering 1997:
500.000 Ejendomsvurdering 1998:
540.000 Ejendomsvurdering 1999:
400.000 Ejendomsvurdering 2000:
150.000 Klageren har ved opgørelsen af indkomsten for indkomstårene 1995  

 til og med 2000 medregnet lejeværdi af egen bolig henholdsvis  

 ejendomsværdiskat  

 for ejerboligen i ejendommen.
Vedligeholdelses- og driftsudgifter vedrørende  

 ejendommen er tilsvarende blevet opdelt således, at alene udgifter, der kunne  

 henføres til den erhvervsmæssige del af ejendommen, er blevet fratrukket i  

 indkomstopgørelsen.
 Skatteankenævnet har ved den påklagede afgørelse ansat den  

 skattepligtige avance ved salget af ejendommen til 1.030.636 kr., opgjort som  

 den af revisor opgjorte skattepligtige avance før fradrag af ejerbolig.
Nævnet har som begrundelse for, at der ikke kan godkendes  

 fradrag for ejerboligandel, anført, at klageren ikke opfylder betingelserne i  

 ejendomsavancebeskatningslovens § 8, da ejendommen er registreret som en  

 beboelses- og forretningsejendom med 4 lejligheder, eller efter  

 ejendomsavancebeskatningslovens § 9, da ejendommen ikke falder ind under de i  

 denne bestemmelse opregnede ejendomskategorier.
Nævnet har herved bemærket,  

 at  

 ejendomsavancebeskatningslovens § 9 må anses som udtømmende for så vidt angår  

 de ejendomme, hvor der kan beregnes fradrag for ejerboligandel.
 Klagerens revisor har anmodet Landsskatteretten om at nedsætte  

 den skattepligtige avance til 726.514 kr. i overensstemmelse med det  

 selvangivne.
 Hun har som begrundelse herfor anført, at ejendommen må anses  

 som en mindre udlejningsejendom, hvoraf ejeren selv bebor 180 ud af i alt 610  

 kvm., svarende til 29,5 %.
Hun har videre anført, at ejerboligen siden 1995 skattemæssigt  

 har været anset som en ejerlejlighed.
Hun har herved særligt fremhævet, at  

 det  

 af vurderingslovens § 33 A, stk. 3, fremgår, at Den særskilte  

 ansættelse af  

 ejendomsværdi som nævnt i stk. 1 og 2 for den del af en ejendom, som tjener  

 til  

 bolig for en ejer, foretages som om den pågældende bolig var tinglyst som en  

 selvstændig ejerlejlighed. Det er under henvisning hertil revisors opfattelse, at der ved  

 opgørelsen af den skattepligtige avance ved salget af ejendommen kan beregnes  

 fradrag for ejerboligdelen af ejendommen.
 Revisor har fremhævet, at det forhold, at lejligheden i henhold  

 til vurderingslovens § 33 A er vurderet som en selvstændig ejerlejlighed, må  

 medføre, at lejligheden i alle henseender  også i relation til  

 ejendomsavancebeskatningsloven  må behandles som en selvstændig  

 lejlighed.  

 Dette uanset, at lejligheden er beliggende i en ejendom, der indeholder i alt  

 4  

 lejligheder, hvoraf de 3 er udlejet.
Det kan ikke være rigtigt, at klageren skal beskattes af den del  

 af avancen, der har vedrørt ejerboligdelen af ejendommen.
Det fremgår jo  

 bl.a.  

 af vurderingsoplysningerne for afståelsesåret, at det i det væsentlige alene  

 er  

 ejerboligdelen, der har været af værdi ved afståelsen.
 Det må klart anses som en fejl, hvis der ikke i loven er givet  

 hjemmel til skattefritagelse i situationer som den foreliggende.
 Landsskatteretten skal  

 udtale:
 Ejendomsavancebeskatningslovens § 8, stk. 1, hjemler fritagelse  

 for beskatning af avance ved afståelse af en- og tofamilieshuse og  

 ejerlejligheder,  

 hvis huset eller lejligheden har tjent til bolig for ejeren eller dennes  

 husstand i en del af eller hele den periode, hvori denne har ejet ejendommen.
 Ejendomsavancebeskatningslovens § 9 hjemler fritagelse for  

 beskatning af ejerboligdelen i en ejendom, der indeholder en eller to  

 selvstændige lejligheder, hvis ejendommen både  

    

  

 tjener eller har tjent til bolig for ejeren og i væsentligt omfang  

 benyttes erhvervsmæssigt.
Ejendommen er efter det oplyste en udlejningsejendom, der  

 indeholder 4 lejligheder.
Ejerboligandelen på 180 kvm. er i henhold til  

 vurderingslovens § 33A vurderet som om den pågældende bolig var  

 vurderet som  

 en selvstændig ejerlejlighed, men lejligheden er ikke udstykket og  

 tinglyst  

 som sådan.
Ejendomsavancebeskatningslovens §§ 8 og 9 hjemler derfor ikke  

 fritagelse for beskatning af ejerboligdelen i ejendommen.
 Der mangler dermed grundlag for at foretage fradrag for  

 ejerboligandelen ved opgørelsen af den skattepligtige avance.
Den påklagede afgørelse stadfæstes derfor.
Dette er tiltrådt af  

 Told- og Skattestyrelsen.
