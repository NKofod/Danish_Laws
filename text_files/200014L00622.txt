Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om ændring af lov om  

 kompensation til handicappede i erhverv m.v.
(Permanentgørelse af forsøgsordninger) [af arbejdsministeren (Ove Hygum)] 1. Ændringsforslag Der er stillet tre ændringsforslag.  

 Arbejdsministeren har stillet ændringsforslag nr. 1, og Enhedslisten  

 har stillet ændringsforslag nr. 2 og 3.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Familielandbrug, De danske Landboforeninger, Landsudvalget for Vikarservice og PTU (Landsforeningen af Polio-, Trafik- og Ulykkesskadede).
Deputationer Endvidere har en deputation bestående af  

 repræsentanter for Dansk Familielandbrug, De danske Landboforeninger og  

 Landsudvalget for Vikarservice mundtligt over for udvalget redegjort for  

 deres holdning til lovforslaget.
Spørgsmål Udvalget har stillet 5 spørgsmål til  

 arbejdsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, DF, CD, RV og KRF)  

 indstiller lovforslaget til vedtagelse med det af arbejdsministeren  

 stillede ændringsforslag.
 Et mindretal i udvalget (SF) indstiller  

 lovforslaget til vedtagelse med de stillede ændringsforslag.
Et andet mindretal i udvalget (EL) indstiller  

 lovforslaget til vedtagelse med de af mindretallet stillede  

 ændringsforslag.
Uanset mindretallets ændringsforslag ikke  

 vedtages ved 2. behandling, vil mindretallet stemme for lovens endelige  

 vedtagelse.
 Enhedslisten kan ikke støtte arbejdsministerens  

 ændringsforslag, da det er Enhedslistens opfattelse, at den bedste  

 garanti for de nødvendige faglige kvalifikationer hos en  

 tegnsprogstolk er, at vedkommende er tilknyttet en organisation for  

 døve eller for hørehæmmede.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	arbejdsministeren, tiltrådt af et flertal (S, V,  

 KF, SF, DF, CD, RV og KRF):
 1) Før nr. 1 indsættes som nyt nummer:
» » [Ej krav om organisationstilknytning for  

 tegnsprogstolke] Af	et mindretal (EL), tiltrådt af et mindretal  

(SF):
 2) I den under nr. 5 foreslåede affattelse af §  

 14, 1. pkt., indsættes efter »støtte til personlig assistance,« ordene: »undervisningsmaterialer, hjælpemidler til brug  

 i undervisningen og mindre fysiske ændringer i  

 uddannelsesinstitutionerne,«.
[Udvidelse af støttemulighederne] 3) Det under nr. 6 foreslåede § 14 a, stk. 4,  

affattes således:
» [Fjerne tidsbegrænsningen i  

 uddannelsesmulighederne] Bemærkninger Til nr. 1 Efter gældende regler skal støtte til  

 personlig assistance i form af tegnsprogstolkning rekvireres hos en  

 organisation for døve eller for hørehæmmede.
I perioden  

 fra den 1. januar 1999 til den 31. december 2001 (ændres ved  

 lovforslaget til 31. december 2002) kan den personlige assistent endvidere  

 rekvireres hos et vikarbureau.
Konkurrencestyrelsen har gjort opmærksom på,  

 at der med en ordning, hvor arbejdsformidlingen alene kan honorere udgifter  

 til tolke formidlet gennem en organisation for døve, skabes en  

 situation, hvor de tolke, der ikke ønsker at være tilknyttet en  

 organisation for døve, stilles væsentligt dårligere i  

 konkurrencen end tolke, der er tilknyttet en organisation.
Et sådant  

 forhold betragtes normalt som konkurrencebegrænsning, idet  

 Konkurrencestyrelsen finder, at der ikke er nogen saglig grund til den  

 konstaterede forskelsbehandling.
Konkurrencestyrelsen finder, at hensynet til  

 at sikre, at der kun ydes tilskud til kvalificerede tolke, kan sikres  

 på anden og mindre konkurrencebegrænsende måde end ved krav  

 om tilknytning til en organisation for døve og  

  hørehæmmede.
Med ændringsforslaget fjernes kravet om, at  

 tegnsprogstolken skal være tilknyttet en organisation for døve  

 og hørehæmmede.
Der vil i bekendtgørelsen om kompensation  

 til handicappede blive fastsat nærmere regler for, hvilke krav der  

 fremover vil blive stillet i forbindelse med tilskud til tegnsprogstolkning  

 om bl.a. uddannelsesmæssige/faglige kvalifikationer.
Til nr. 2 Ændringsforslaget går ud på at udvide  

 støttemulighederne til ud over at dreje sig om personlig assistance  

 også at omhandle undervisningsmaterialer, hjælpemidler til brug i  

 undervisningen og mindre fysiske ændringer af  

 uddannelsesinstitutionerne.
Forslagsstillerne mener, det er vigtigt, at disse  

 støttemuligheder inddrages i loven, da det vil sikre en ensartethed  

 uafhængigt af de kommunale forskelle, og fordi disse områder kan  

 have lige så stor betydning for den handicappedes muligheder for at  

 gennemføre en uddannelse, som adgangen til personlig assistance.
Til nr. 3 Ændringsforslaget går ud på at fjerne  

 tidsbegrænsningen i uddannelsesmulighederne, da denne også kan  

 udgøre en barriere.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 107 Bilagsnr.
