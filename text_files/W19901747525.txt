Ansøgning om overførsel af bevilling på grund af bevillingshavers død  

 til dennes enke, der havde deltaget i virksomheden i 39 år, blev imødekommet Kommunen har ved brev af 14. maj 1990 fremsendt ansøgning af 11. april  

 1990 fra Anne Marie Johansen om overførsel af hendes afdøde  

 mand Viggo Johansens hyrekørselsbevillinger nr. 120-0001, 120-0002, 120-0011,  

 120-0013 og 120-0014 til Anne Marie Johansen.
 Det fremgår af sagen, at Anne Marie Johansen har deltaget i driften af sin  

 mands hyrekørselsvirksomhed de sidste 39 år.
 Kommunen har på telefonisk forespørgsel den 17. maj 1990 anbefalet, at den  

 ansøgte overførsel af de omhandlede hyrekørselsbevillinger tilades.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
 Efter ministeriets opfattelse foreligger der i det foreliggende tilfælde  

 sådanne særlige forhold, at ministeriet efter omstændighederne kan tillade,  

 at Viggo Johansens ovennævnte hyrekørselsbevillinger overføres  

 til Anne Marie Johansen.
 Kopi af nærværende brev er sendt til Anne Marie Johansen.
