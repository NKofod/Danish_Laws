Bekendtgørelse om ændring af bekendtgørelse om tilskud til jordbrugere på visse småøer § 1 I bekendtgørelse nr. 732 af 25. juni 2007 om tilskud til jordbrugere på visse småøer foretages følgende ændringer:
 1. I § 1, § 4, § 5, stk. 1, § 11, stk. 1, § 13, stk. 1, § 15, stk. 1, § 17, stk. 1, § 18 og § 19, stk. 1, ændres »Direktoratet for FødevareErhverv« til: »FødevareErhverv«.
 2. § 6 affattes således:
»§ 6. Ansøgning om tilskud skal hvert år indgives til FødevareErhverv.
Ansøgningen skal være modtaget i FødevareErhverv senest den dag, hvor fristen for ansøgning om enkeltbetaling udløber, hvorved der i denne bekendtgørelse forstås den frist, der er anført i FødevareErhvervs bekendtgørelse om direkte støtte til landbrugere efter enkeltbetalingsordningen.« 3. § 7 affattes således:
»§ 7. Ansøgningen skal indgives på et særligt skema, Fællesskemaet, der kan udfyldes og indsendes via FødevareErhvervs hjemmeside.
Skemaet kan også fås i papirform ved henvendelse til FødevareErhverv.
 Stk. 2. Hvis bedriften drives af et interessentskab eller af flere personer i forening, indgives en samlet ansøgning for bedriften.
Stk. 3. Ansøger skal endvidere inden den i § 6 nævnte frist indsende markkort, hvorpå alle bedriftens arealer er indtegnet og identificeret med samme marknumre og omfatter samme arealer som anført i ansøgningen.
Der skal anvendes et eksemplar af det markkort, som anvendes til ansøgning om enkeltbetaling det pågældende år.
Indtegning kan ske elektronisk via FødevareErhvervs hjemmeside eller på markkort i papirudgave.« 4. I § 12 ændres »Direktoratet for FødevareErhvervs« til: »FødevareErhvervs«.
 5. I § 13, stk. 2, og to steder i § 19, stk. 2, ændres »direktoratet« til: »FødevareErhverv«.
 6. I § 15, stk. 2, § 17, stk. 3, og § 19, stk. 3, ændres »Direktoratet« til: »FødevareErhverv«.
§ 2 Bekendtgørelsen træder i kraft den 1. februar 2010.
