 Efter indstilling fra bager-, konditor-, møller- og sukkervarefagenes  

 fællesudvalg fastsætter lærlingerådet herved i medfør af § 24, stk. 5, i lov  

 nr. 261 af 2. oktober 1956 om lærlingeforhold nedenstående uddannelsesregler,  

 som angiver mindstemålet for uddannelse i bager-, konditor-, møller- og  

 sukkervarefagene, og som er bindende for fagenes læremester.
Bagerfaget Uddannelsen i bagerfaget skal foregå således, at lærlingen, foruden at  

 kunne udføre sit svendestykke, efter end læretid kan udføre almindeligt godt  

 bagerarbejde.
 Uddannelsen skal derfor tilrettelægges således, at lærlingen får kendskab  

 til de i faget sædvanligt anvendte materialer, lærer at benytte det  

 nødvendige værktøj og kan udføre de i faget almindeligt forekommende  

 praktiske arbejder, f.eks.:
 1. Dejglægning og dejgføring.
 2. Rulning af dejge.
 3. Raskning.
 4. Afbagning.
 5. Opslåning af wienerbrød og herdbrød.
 6. Opslåning af morgenbrød og kuvertbrød.
 7. Tilberedning af småkager.
 8. Pyntning af lagkager og andre konditorkager.
 9. Rengøring af bageriet.
 I øvrigt må det iagttages, at der bibringes lærlingen forståelse af de  

 almindelige hygiejniske krav ved fremstilling af fødevarer, og at han kan  

 arbejde renligt og selvstændigt.
Konditorfaget Uddannelsen i konditorfaget skal foregå således, at lærlingen, foruden at  

 kunne udføre sit svendestykke, efter endt læretid kan udføre almindeligt godt  

 konditorarbejde.
 Uddannelsen skal derfor tilrettelægges således, at lærlingen får kendskab  

 til de i faget sædvanligt forekommende materialer, lærer at benytte det  

 nødvendige værktøj og kan udføre de i faget almindeligt forekommende  

 praktiske arbejder, f.eks.:
 1. Dejglægning og opslåning af wienerbrød, butterdejg,  

 snitter og postejer.
 2. Fremstilling af kransekage (kransekagetoppe,  

 kransekagestænger og makronkonfekt).
 3. Fremstilling af lagkager, sammensætning og  

 pyntning.
 4. Fremstilling af petit fours og pyntekager.
 5. Fremstilling af is og pyntning af isanretninger.
 6. Temperering og anvendelse af overtrækchokolade.
 7. Rengøring af bageriet.
 I øvrigt må det iagttages, at der bibringes lærlingen forståelse af de  

 almindelige hygiejniske krav ved fremstilling af fødevarer, og at han kan  

 arbejde renligt og selvstændigt.
Møllerfaget Uddannelsen i møllerfaget skal tilrettelægges således, at lærlingen får  

 indgående kendskab til fagets produktionsforhold, de forskellige  

 møllerimaskiner og de i faget forekommende almindelige kornsorter.
 Lærlingen skal kunne:
 1. Køre med mølleriet på egen hånd, eventuelt med den  

 nødvendige medhjælp.
 2. Skille og samle de forskellige møllerimaskiner  

 såsom valser, sigter, raffinerer (pudsemaskiner), renserimaskiner m.fl. og  

 beslå sigterammer.
 3. Endvidere have kendskab til fagets teori samt hvis  

 lærlingen også skal oplæres som grovmøller, kunne bille og sejlfælde en kværn  

 og indstille den til nøjagtig malegang.
 I øvrigt må det iagttages, at der bibringes lærlingen forståelse af de  

 almindelige hygiejniske krav ved fremstilling af fødevarer, og at han kan  

 arbejde renligt og selvstændigt.
Sukkervarefaget a.
Konfekturebranchen.
 Uddannelsen i konfekturebranchen skal foregå således, at lærlingen,  

 foruden at kunne udføre sit svendestykke, efter endt læretid kan udføre de  

 almindeligt forekommende arbejder inden for konfekturebranchen.
 Uddannelsen skal tilrettelægges således, at lærlingen får kendskab til de  

 i branchen sædvanligt anvendte materialer, maskiner og værktøj og kan udføre  

 de i branchen almindeligt forekommende arbejder, f.eks.:
1. Tilberedning af sukkeret til kogning af a.
Creme, fondant, likør og kandis b.
Gelee og marmelade med tilsætning af smag.
 2. Syltning og konservering af frugt.
 3. Brænding af mandler og nødder samt smeltning af  

 sukker til krokant og hård nougat.
 4. Oprøring af creme, fondant o.l.
 5. Formning af pudderkasser.
 6. Støbning på maskine, med tragt, pande og pose.
 7. Skæring af almindelige gibsforme.
 8. Der bør endvidere gives lærlingen kendskab til  

 fremstilling af nødde- og marcipanmasse, til forarbejdning af disse til  

 deserter, frugter og rocks samt til overtrækning i fondant og chokolade.
 I øvrigt må det iagttages, at der bibringes lærlingen forståelse af de  

 almindelige hygiejniske krav ved fremstilling af fødevarer, og at han kan  

 arbejde renligt og selvstændigt.
b.
Dropskogerbranchen.
 Uddannelsen i dropskogerbranchen skal foregå således, at lærlingen,  

 foruden at kunne udføre sit svendestykke, efter endt læretid kan udføre de  

 almindeligt forekommende arbejder inden for dropskogerbranchen.
 Uddannelsen skal derfor tilrettelægges således, at lærlingen får kendskab  

 til de i branchen sædvanligt anvendte materialer, maskiner og værktøj og kan  

 udføre de i branchen almindeligt forekommende arbejder, f.eks.:
 1. Tilberedning af sukkeret til:
a. kogning på fyr, b. kogning på vacuum eller kogemaskine.
 2. Tilberedning af det færdigkogte sukker, derunder  

 farvning, tilsætning af essenser m.v. samt trækning.
 3. udtrækning af sukker til:
a. fyldte bolcher til plastomat o.l., b. valsning og udstikning af massive bolcher og c. almindeligt forekommende rocks og stænger.
 4. Tilberedning af fyld.
 5. Kogning af marmeladefyld.
 6. Lærlingen bør, såfremt der er mulighed derfor,  

 sættes ind i fremstillingen af drageeevarer.
 I øvrigt må det iagttages, at der bibringes lærlingen forståelse af de  

 almindelige hygiejniske krav ved fremstilling af fødevarer, og at han kan  

 arbejde renligt og selvstændigt.
 Lærlingerådet, den 6. februar 1959.
