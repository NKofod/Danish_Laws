Sag  

 om tilbagebetaling af VEU-godtgørelse på grund af overskydende timer, men da  

 M  

 havde bijob som varmemester skulle han anses som beskæftiget, hvorved de  

 overskydende timer og tilbagebetalingskravet bortfaldt Arbejdsmarkedets Ankenævn har behandlet Deres klage på  

 møde den 14. december 2005.
Nævnet traf  

 denne A F G Ø R E L S E Ankenævnet finder, at De skal betragtes som beskæftiget  

 lønmodtager under kursusperioden, hvorfor nævnet finder, at De principielt  

 tilhører personkredsen, der vil være berettiget til voksen- og  

 efteruddannelsesgodtgørelse (VEU-godtgørelse).
 Nævnet hjemviser i den forbindelse spørgsmålet om beregning af den  

 VEU-godtgørelse, som De er berettiget til, til a-kassens behandling.
 Efter reglerne er det en betingelse for at opnå VEU-godtgørelse,  

 at ansøger ikke har en erhvervsrettet uddannelse, der i niveau og varighed  

 overstiger erhvervsuddannelse samt at ansøger enten har tab af indtægt eller  

 arbejdsmulighed.
Nævnet har ved afgørelsen lagt vægt på,   

 	  

 at De er uddannet  

 klejnsmed, som er en erhvervsuddannelse,   

 	  

 at De deltog i  

 forskellige AMU-kurser i perioden 20. september til 3. november 2004,   

 	  

 at De under  

 kursusperioden var i lønnet bibeskæftigelse som varmemester.
 Afgørelsen er truffet med hjemmel i §§ 1, 2, 3 og 4  

 i lov om godtgørelse ved deltagelse i erhvervsrettet voksen- og  

 efteruddannelse, jf. lovbekendtgørelse nr. 106 af 18. februar 2004, samt  

 §§ 1,  

 2, 4, 7 og 18 i bekendtgørelse nr. 1255 af 29. december 2003 om godtgørelse  

 ved  

 deltagelse i erhvervsrettet voksen- og efteruddannelse (VEU).
 Ankenævnet ændrer således a-kassens afgørelse af 19. maj 2005.
Nævnet har noteret sig, at De i Deres klage rejser mange  

 forskellige spørgsmål og også anmoder om diverse udredninger og  

 betalingsoversigter.
Det ligger efter reglerne uden for nævnets kompetence at  

 tage stilling til disse og nævnet skal derfor henvise Dem til at rette  

 henvendelse  

 til Deres a-kasse vedrørende disse spørgsmål og anmodninger.
På  

 ankenævnets vegne XX fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
X Arbejdsløshedskasse 1. Sagsforløb M ansøgte om VEU-godtgørelse  

 ved sin deltagelse i forskellige AMU-kurser fra den 20. september til den 3.  

 november 2004. Det fremgår af ansøgningsskemaerne, at han er uddannet  

 klejnsmed  

 og at han ikke var i arbejde under kurserne.
2. Arbejdsløshedskassens  

 afgørelse X  

 A-kasse traf den 21. marts 2005 denne afgørelse:
  Du har fået udbetalt VEU-godtgørelse for 27.09.  03.11.2004.
 I  

 forbindelse med behandling af dit dagpengekort den 25. januar 2005  

 konstaterer  

 vi uoverensstemmelse med vores oplysninger og de ydelser, der er udbetalt til  

 dig, siden du påbegyndte som varmemester 01.05.2004.
Vi træffer ud fra sagsakterne følgende AFGØRELSE Du skal tilbagebetale kr. 10.963 (før skat).  

 Tilbageholdt ATP-bidrag vil bli  

 ve  

 afregnet med Arbejdsmarkedets tillægspension.
Dette beløb er på kr. 133.
BEGRUNDELSE Ledige med ret til selvvalgt uddannelse, som deltager i  

 uddannelse, har ret til godtgørelse for tab af indtægt eller arbejdsmulighed  

 som følge af deltagelsen.
Da du modtager løn som varmemester, vil du heller ikke kunne  

 modtage VEU-godtgørelse for disse timer, da der ikke er tab af indtægt.
Da  

 dit  

 arbejde som varmemester er ukontrollabel, er lønnen omregnet til timer.
Dette  

 gøres  

 ved at dividere indtægten med omregningssatsen, der i 2004 var kr. 163,30.
 Da du har 107,96 overskydende timer i tolvugersperioden, før du  

 ansøger om VEU-godtgørelse, har du ikke ret til VEU-godtgørelse før disse er  

 afviklet, idet du tidligst da vil have tab af indtægt som ledig.
18,66 timer af de overskydende timer skyldes dit arbejde som  

 varmemester.
Da indtægten fra varmemesterjobbet medfører overskydende timer,  

 omregnes med omregningssatsen gange 1,5.
De overskydende timer er opgjort på baggrund af de sidste 12 uger  

 forud for kursusstart 20.09.2004. Uge 27 får du dagpenge med fradrag for  

 arbejde.
I ugerne 28  38.2004 har du 370,50 arbejdstimer.
Du får  

 udbetalt  

 feriepenge for 125,80 timer og din indtægt fra jobbet som varmemester beløber  

 sig til kr. 4.569,29 omregnet til 18,66 timer.
I alt timer 551,96.
I uge 43.2004 modtager du VEU-godtgørelse for 14,8 timer.
Som  

 udgangspunkt er du modregnet 3 dage af 7,4 timer.
Du har imidlertid arbejdet  

 og  

 fået løn for 25,5 time, dertil skal lægges timer for varmemester i alt 28,05.  

 Du har derfor kun ret til VEU-godtgørelse for 8,95 timer for ugen.
Opgørelsen  

 er baseret på lønsedler for perioden samt feriekort attesteret af a-kassen.
Du bliver ikke afmeldt AF som ledig da du går i arbejde uge  

 27.2004. Du ønsker på dagpengekortet fortsat at stå tilmeldt.
Du står således  

 tilmeldt hele perioden fra du går i arbejde til du starter på kursus uge  

 39.2004. Ved henvendelse i a-kassen den 17.09.2004 oplyser du alene om det  

 sidste arbejdsforhold hos A og ikke om arbejdsforholdene hos B ApS og C AS.  

 Disse forhold laver du arbejdserklæring på hos undertegnede den 18.03.2005.  

 Du  

 svarer også nej til, at du har fået økonomisk dækning for et antal timer ud  

 over 37 timer om ugen. (Første spørgsmål under andre oplysninger  

 på  

 arbejdserklæringen). Du bærer således en stor del af ansvaret for, at der  

 ikke  

 blev opgjort overskydende timer og vi finder, at du er ansvarlig for  

 tilbagebetaling af den for meget udbetalte VEU-godtgerelse.
(Regelhenvisninger ikke medtaget) SAGSFREMSTILLING Du bliver ledig den 16.09.2004 efter en periode med  

 flere arbejdsforhold og egen optjent ferie.
Der bliver i denne forbindelse  

 alene lavet ledighedspapirer på det sidste arbejdsforhold.
Du starter på et længerevarende kursusforløb på 12 uger den  

 20.09.2004. De føste 6 uger som selvvalgt uddannelse for ledige.
De sidste 6  

 uger på aktiveringsydelse aftalt med AF.
Du modtager VEU-godtgørelse 27.09.  03.11.2004 på baggrund af  

 ansøgning om VEU-godtgerelse du afleverer.
Du oplyser ikke om andet arbejde i  

 forbindelse med ansøgningen.
 Ved behandling af dit dagpengekort den 25.01.2005 konstateres det  

 der kan være fejl i dine udbetalinger.
 Ved gennemgang af dine udbetalinger kan det konstateres, at du har  

 fået VEU-godtgørelse i perioden, uden der er taget hensyn til, at du har  

 overskydende  

 timer i perioden op til du modtager VEU-godtgørelse, ligesom det kan  

 konstateres, at du modtager løn som varmemester.
 Der træffes afgørelse om stop for ydelser den 31.01.2005. A-kassen  

 rykkes gentagne gange for en afgørelse.
 Den 18.03.2005 laver du arbejdserklæring på arbejdsforholdene hos B  

 ApS (01.07-05.08.04) og C AS (06.08.-24.08.04) hos undertegnede.
Du har ingen forklaring på, hvorfor du ikke har lavet  

 arbejdserklæring på disse forhold tidligere.
Du mener ikke, at du er gjort  

 opmærksom af a-kassen på, at dit arbejde som varmemester er ukontrollabelt.
 Den 22.03.2005 træffes afgørelse om tilbagebetaling af  

 VEU-godtgørelse.
 .
3. Klagen  

 til ankenævnet De  

 påklagede afgørelsen i brev af 1. april 2005 som følger:
 Hermed fremsendes klage over tilbagebetaling af VEU-godtgørelse  

 jf.skrivelse af 21.3.05 f.t.27.9.-3.11.04.
 I forbindelse med at jeg af andelsboligforening fik tilbudt jobbet  

 som varmemester på baggrund af min faglige viden/kunnen - rettede jeg første  

 gang i april 04 en telefonisk henvendelse til X a- kasse, idet jeg ønskede  

 oplysninger om, hvorvidt et sådant arbejdsforhold ville få indflydelse på  

 udbetaling  

 af dagpenge.
Jeg blev orienteret om, at såfremt der var tale om arbejde udover  

 den normale arbejdstid, ville det ikke få nogen indflydelse, idet jeg blot  

 skulle påføre den faktiske arbejdstid jeg ville under alle  

 omstændigheder  

 kunne stå fuld til rådighed.
Jeg skulle efterfølgende fremvise den indgåede  

 kontrakt,  

 hvilket jeg fremviste ved personlig møde i a-kassen juni 04. Jeg blev ved  

 denne  

 samtale orienteret om, at når arbejdet ikke havde indflydelse på min  

 rådighed,  

 skulle der ikke foreligge frigørelsesattest, samt at jeg som tidligere oplyst  

 blot skulle påføre det faktiske timeantal på min arbejdsindsats.
Det skal oplyses, at min funktionsbeskrivelse indeholder opsyn med  

 den daglige drift af varmecentralen, hvilket betyder, at der er konstant  

 varme  

 til beboerne  da varmecentralen siden min ansættelse ikke har været ude  

 af  

 drift, har der ikke været foretaget nogen former for reparationer eller anden  

 servicefunktion.
Jeg har en fast månedlig opgave, som består i at aflæse  

 varmeforbruget og notere dette  denne funktion kan udføres svarende til  

 en  

 time  derudover er jeg forpligtiget til at besvare eventuelle  

 henvendelser fra  

 ejendommens beboere og foretage udskiftninger af termostater eller anden  

 rådgivning, såfremt der opstår akutte problemer.
Der har siden min ansættelse  

 være foretaget i alt 5 udskiftninger af termostater, hvilket alle er foregået  

 om aftenen, uden for normal arbejdstid, hvilket kan og er bekræftet fra  

 foreningens bestyrelse som er min arbejdsgiver.
Jeg er aldrig blevet oplyst  

 om,  

 at min løn skulle beregnes ud fra en beregningsfaktor, idet jeg aldrig havde  

 sagt ja til jobbet  såfremt dette havde været oplyst tidligere, da det  

 aldrig  

 har været og ej skal ses som nogen former for et ansættelsesforhold indenfor  

 en  

 normal arbejdstid.
Andelsforeningen har ikke behov for en varmemester på  

 fuldtid og i dagtimerne  fordelen ved at det er en beboer i foreningen  

 er  

 netop, at denne står til rådighed i aftentimerne og week-ender, idet beboerne  

 ligeledes er at træffe på samme tidspunkter  denne rådighed er  

 indregnet i  

 lønnen.
Jeg blev ikke på noget tidspunkt oplyst, at arbejdstiden var  

 ukontrollabel  hvilket heller ikke er korrekt, idet bestyrelsen til  

 enhver tid  

 kan bekræfte opgaver og timeforbrug siden 1.5.04. Derudover skal det oplyses,  

 at udfyldelse af mit dp-kort med angivelse af arbejdstimer er udfyldt i  

 samråd  

 med en a-kassemedarbejder.
Min første lønudbetaling er udbetalt den 26.5.04.  

 hvorfor det er korrekt, at jeg den 28.4.04 svarer nej til andet arbejde, idet  

 jeg på daværende tidspunkt ikke var i noget ansættelsesforhold og ikke havde  

 modtaget nogen kontrakt.
 Jeg påbegynder et ansættelsesforhold hos B den 1.7.04, hvilket er  

 projektarbejde på Y skibsværft, da arbejdet på Y skibsværft er færdig, bliver  

 jeg overflyttet til Ø by, hvilket jeg ikke var interesseret i, hvorfor jeg  

 søgte ind hos C hvor jeg blev ansat 6.8.04 og kunne fortsætte på Y  

 skibsværft.  

 Dette arbejdsforhold ophørte den 24.8.04, hvilket jeg ikke var bekendt med  

 ved  

 påbegyndelse af arbejdet.
 Jeg afholdt ferie og blev tilbudt arbejde den 13.9.04 ved A,  

 hvilket ligeledes var kortvarigt og stoppede den 16.9.04, hvilket heller ikke  

 blev oplyst ved ansættelsesforholdets start.
 Jeg rettede herefter henvendelse til min a-kasse vedrørende  

 anmodning om dp-udbetaling, hvor jeg fremviste mine ansættelsesforhold og  

 dokumentation på mine lønudbetalinger.
 Jeg har under ingen omstændigheder tilbageholdt nogen former for  

 oplysninger omkring arbejdsforhold, ferie og lign.  og har derfor været  

 i god  

 tro i, at a-kassen selv har taget kopier og beregnet min berettigelse til  

 udbetaling  

 af dagpenge ud fra de faktiske forhold.
 Med hensyn til, at jeg på dagpengekort har ønsket at stå fortsat  

 ledig, er dette begrundet i, at jeg i forbindelse med ansættelsesforhold  

 meget  

 ofte er påbegyndt uden en ansættelseskontrakt, hvorfor jeg ikke har anet om  

 jeg  

 var købt eller solgt jeg har dog altid påført den forventede  

 ansættelse/arbejdsgivers  

 navn og adresse på dp-kortet  hvilket ligeledes er en tilbagevisning  

 af, at  

 jeg har tilbageholdt nogen oplysninger.
 Med hensyn til hvorvidt jeg har været registreret som ledig eller  

 i arbejde, skal jeg undlade at komme med forklaring på jeg har  

 formodet, at  

 a-kassen har sørget for at framelde mig, når der ikke har været foretaget  

 udbetalinger  

  men har i øvrigt ikke tænkt over dette problem  hvorfor jeg  

 selvfølgelig må  

 tage ansvaret for dette.
 I forbindelse med underskrivning af mit feriekort fremviste jeg  

 dokumentation for, at jeg netop havde afsluttet arbejdsforhold, hvorfor det  

 var  

 min a-kasse, som skulle underskrive mit feriekort.
Jeg fremviste i den forbindelse både kontrakter og lønsedler og  

 gik i den forbindelse ud fra, at a-kassen havde taget kopier af ovenstående  

 dokumentation.
Jeg er efterfølgende blevet hørt, hvorvidt jeg også udfyldte  

 arbejdsgivererklæring, hvilket jeg ved samtale med NN ikke kunne svare på  

 jeg  

 har ingen erindring omkring dette, men formoder, at der ved underskrivning af  

 omtalte feriekort også blev foretaget den nødvendige registrering af mine  

 arbejdsforhold af en a-kassemedarbejder.
Jeg er uddannet klejnsmed og har derfor ingen indsigt i beregning  

 af dp-udbetaling, men da jeg grundet beskæftigelsessituationen i al  

 almindelighed er meget afhængig af mit medlemskab af X og a-kassen, har jeg  

 altid sørget for, at alle relevante oplysninger var tilstede, hvilket vel som  

 udgangspunkt også er dette grundlag sagsbehandlerne udbetaler understøttelse  

 på.
Jeg er selvfølgelig bekendt med min oplysningspligt, hvilket jeg har  

 overholdt, hvorfor jeg ikke kan være ansvarlig for a-kassens medarbejders  

 misinformationer og eventuelle manglende kopiering af relevante oplysninger  

   

 Det er vel næppe realistisk, at jeg på baggrund af mit arbejdsforhold f.t.  

 13.  

 16. september havde fået genoptaget min udbetaling af dagpenge.
Jeg har under  

 ovenstående ansættelsesforhold sideløbende passet min aflæsning af  

 varmeforbruget i andelsboligen på trods af, at jeg havde  

 fuldtidsbeskæftigelse  

 og arbejdede i Y by.
 I forbindelse med start på aktiveringsforløb på teknisk skole, er  

 det korrekt, at jeg ikke fremkom med yderligere oplysninger omkring mit  

 varmemesterjob, idet jeg gik ud fra, at dette var a-kassen bekendt  og  

 jeg gennemførte  

 mit kursusforløb med 37 timer ugentlig jeg henholder mig til det  

 tidligere  

 oplyste omkring beskæftigelsesforhold som ligger udenfor normal arbejdstid,  

 ikke behøver frigørelsesattest, idet jeg står fuld til rådighed og er i stand  

 til at påtage mig arbejde og aktivering kurser og lign. på normal tid 37  

 timer  

 ugentlig.
 Jeg er meget uforstående overfor kravet om uberettiget modtaget  

 VEU-ydelser f.t.27.9.-3.11.04, idet jeg som tidligere anført aldrig har  

 tilbageholdt nogen former for oplysninger og dokumentation for mine  

 ansættelsesforhold  jeg skønner ikke, at jeg som  

 understøttelsesberettiget er  

 forpligtiget til at sætte mig ind i reglerne for berettigelse af  

 aktivering/kurser jeg må som udgangspunkt forvente, at der ved  

 godkendelse af  

 et sådant forløb er foretaget en konkret vurdering af min berettigelse til  

 både  

 deltagelse og udbetaling af kursusgodtgørelse/aktivering inden jeg starter og  

 får den godkendte bevilling jeg starter jo ikke op uden denne  

 godkendelse.
Jeg fik under ovenstående forløb tilbudt ansættelse ved A f.t.  

 l9.1O.04  22.10.04, hvilket jeg jo var forpligtiget til at tage imod.  

 Det skal  

 oplyses, at jeg på baggrund af dette ansættelsesforhold efterfølgende havde  

 kontakt til X a-kasse v/ JJ, som efterfølgende har taget sagen op i  

 forbindelse  

 med manglende dækning af transportudlæg.
Lønindtægter i forbindelse med  

 ovenstående er fratrukket i udbetaling af aktiveringsydelse.
Dette kan  

 kontrolleres ved kontakt til ovenstående og ved vedlagte bilag.
 Jeg genoptog efter samtale med a-kassen på ny forløbet på teknisk  

 skole.
Da udbetaling af understøttelse under mit  

 aktiveringsforløb/kursusforløb overgik fra l4-dagsudbetaling til  

 månedsudbetaling  har det ikke gjort sagen lettere at overskue.
I  

 forbindelse  

 med udbetaling af understøttelse efter endt aktivering har jeg udfyldt  

 dp-kort  

 ved fremmøde i a-kassen i samråd med en medarbejder, hvor det er korrekt, at  

 der er noteret 1 arbejdstime i forbindelse med mit bi-job, hvorefter jeg til  

 min undren modtager en skrivelse om, at yderlig udbetaling af understøttelse  

 er  

 stoppet pga. manglende oplysninger om bi-job og mangel på dokumentation og  

 indberetning af arbejdstimer.
Jeg bliver i den forbindelse bedt om at  

 fremsende  

 lønsedler for mit bi-job, hvilket jeg fremsender  det skal dog oplyses,  

 at der  

 på daværende tidspunkt manglende 3 lønsedler, hvorfor jeg medsender  

 årsopgørelse, som kan dokumentere den oplyste månedsløn svarer til tidligere  

 oplyst.
 Jeg bliver efterfølgende i brev bekendt med, at a-kassen pga. af  

 de manglende 3 lønsedler har kontaktet administrationsselskabet for at få de  

 nødvendige lønsedler, hvilket jeg finder aldeles påfaldende, idet jeg for det  

 første selv kunne eftersende disse  samt at jeg bør give samtykke til,  

 at et  

 administrationsselskab kontaktes  idet dette selskab blot udbetaler min  

 løn og  

 ikke er min arbejdsgiver, hvilket er andelsforeningen samt at jeg ikke  

 på nogen  

 måde har nægtet at fremkomme med de manglende oplysninger jeg mener, at  

 a-kassen har overskredet nogle etiske regler og er sikker på, at der er  

 stramme  

 og bestemte regler for hvornår man uden samtykke kontakter en anden part.
Jeg bliver ligeledes rykket for manglende frigivelsesattest  (  

 hvilket en a-kassemedarbejder har meddelt ikke er nødvendigt juni 04) jeg  

 afleverer frigivelsesattesten med påtegning fra min arbejdsgiver omkring mine  

 faktiske arbejdsopgaver  en bekræftelse på mine tidligere oplysninger  

 omkring  

 arbejdsopgaver, noteret på frigørelsesattesten fra arbejdsgiver og de  

 manglende  

 lønsedler afleveres og kopieres i a-kassen.
Det skal oplyses, at der er  

 understregning af netop beskrivelse af, hvornår der ikke er krav om  

 indsendelse  

 af frigørelsesattest, hvilket er foretaget af a-kassens medarbejder i juni  

 04.
 Jeg har ikke modtaget nogen former for et regnskab, hvori det  

 fremgår konkret hvilket perioder jeg har fået udbetaling, hvilket perioder  

 jeg  

 mangler, hvorfor jeg har svær ved at gennemskue de i afgørelsen opgjorte  

 perioder.  

 Jeg har siden ultimo januar 05 rykket for denne afgørelse.
 Jeg vil understrege, at jeg aldrig er blevet gjort bekendt med, at  

 mit arbejdsforhold i min fritid blev anset som værende ukontrollabelt,  

 hvorfor  

 jeg kun har anført det faktiske timeforbrug.
Jeg har mange gange rettet forespørgsler på beregninger og  

 berettigelse til kurser, aktiveringsforløb, idet jeg så vidt muligt ikke  

 ønsker  

 at være ledig  derfor har jeg gennem tiderne også haft mange  

 forskellige  

 arbejdsforhold  idet jeg som udgangspunkt har taget det arbejde jeg  

 havde  

 muligheder for, uanset om beskæftigelsesforholdet har været af kortere eller  

 længere varighed, dette ud fra at jeg står til rådighed og ønsker  

 beskæftigelse.
Jeg har oplevet flere gange, at medarbejderne i X a-kasse ikke  

 har givet samme råd og vejledning, har behandlet sagerne med forskellige  

 beregningsmetoder og flere forskellige opfattelse af samme sag.
Dette gør mig  

 utryg, idet lovgivningen efterhånden er blevet så indviklet i forhold til  

 beskæftigelsesfremmende foranstaltninger/kurser og ikke mindst beregning og  

 berettigelse af udbetaling af understøttelse  jeg har ikke den samme  

 uddannelsesmæssige  

 baggrund, som jeg må forvente af de medarbejdere, som skal behandle min sag i  

 a-kassen, men jeg må forvente, at jeg kan tro på de oplysninger jeg får  

  samt  

 tro på, at når jeg har overholdt min oplysningspligt og afleveret den  

 fornødne,  

 dokumentation kan påregne, at den udbetaling jeg får, samt de kurser jeg  

 bevilges også er lovmedholdelige.
Jeg føler at jeg efterhånden har udviklet en stor mistro til min  

 a-kasse  samt at jeg som almindelig lønmodtager og arbejdsløs kommer  

 til at  

 betale en meget dyr pris.
Ved at overholde rådighedspligten og tage imod det  

 arbejde, som jeg nu engang kan få, betyder det et uigennemsigtigt  

 beregningsforløb  

  med heraf mange ustabile udbetalingsforløb.
Jeg har på nuværende tidspunkt mistet overblikket over sagsforløbet  

 og udbetaling, og vil overveje at henvende mig til en eller anden form for  

 retshjælp,  

 idet jeg end ikke har tiltro til det som skulle være mit sikkerhedsnet og  

 garant for at kunne rådgive og vejlede på en forsvarlig måde.
Det skal  

 oplyses,  

 at der ved flere ledighedsperioder ikke har være udbetalt G-dage, hvorfor jeg  

 også har måtte betale disse timer selv, alt i alt har min ansættelse som  

 varmemester betydet et økonomisk tab, hvilket jeg i fald jeg havde fået den  

 korrekte vejledning og oplysning om, aldrig havde taget imod.
 På baggrund af ovenstående ønskes derfor oplysning om, hvorvidt  

 jeg også bliver idømt bod og karantæne såfremt jeg opsiger dette job, med  

 baggrund i hele denne/disse sager.
 Det skal yderlige oplyses, at jeg var ledig frem til 7.2.05  herefter  

 var jeg ansat i f.t.7.2  2.3.05 hos D jeg er således atter ledig  

 og har på ny  

 ansøgt om understøttelse.
 Jeg forventer at starte arbejde pr. 1.4.05 og kan kun håbe på, at  

 dette job er af længere varighed.
Behandlingen af de verserende sager/sag er under al kritik, idet  

 sagsforløbet har haft en varighed, som har haft store økonomiske konsekvenser  

 for mig  derudover har den/de efterfølgende afgørelser skabt yderlige  

 økonomiske konsekvenser, som har haft indgribende virkning på mine personlige  

 forhold jeg finder det meget beklageligt, at jeg skal bøde for  

 manglende  

 information omkring lønindtægter ved bi-job udenfor normal arbejdstid   

 samt  

 beskyldes for at have tilbageholdt oplysninger omkring arbejdsforhold,  

 hvilket  

 absolut ikke er korrekt.
Jeg vil endnu engang henvise til, at alle  

 oplysninger  

 og dokumentationer har været fremvist og forelagt  samt henvise til, at  

 godkendelse  

 af udbetaling/aktivering/kurser og andet er truffet af en medarbejder som har  

 været i besiddelse af nævnte oplysninger.
 Jeg ønsker ikke at frasige mig et ansvar, men jeg er uddannet  

 klejnsmed  er medlem af en a-kasse, som skal råde og vejlede sine  

 medlemmer.
 Udover min kritik af a-kassens rådgivning, skal jeg tilføje, at  

 jeg flere gange har haft kontakt til a-kassen under min ansættelsesperiode  

 sommeren 04, idet jeg dels havde problemer i forhold til beregning af  

 diætpenge  

 og dels ønskede råd og vejledning i forbindelse med en mulig ordinær  

 ansættelse  

 på Y skibsværft  omkring dobbelt husførelse, hvorfor det endnu engang  

 skal understreges,  

 at a-kassen har været bekendt med mit ansættelsesforhold.
 Jeg ønsker i forbindelse med mine klager, at få en oversigt over  

 hvilket økonomiske transaktioner, der er foretaget siden medio december 04,  

 idet jeg ikke har modtaget nogen former for udskrifter/dp-sedler siden da.
 Jeg har været ledig frem til 7.2.05  har fået en aconto  

 udbetaling på kr. 10.500, i januar 05 (hvor der skulle foregå en 5 ugers,  

 udbetaling)  har på ny været ledig fra 2.3.05  1.4.05 fået aconto  

 udbetaling  

 på kr. 4000,-, derudover er der udbetalt kr. 1000,- i forskud  så vidt  

 jeg kan  

 se, er der fortsat en henstående/manglende udbetaling i mit favør   

 uanset  

 fradrag af bi-job  . Jeg skal derfor anmode om, at der fremsendes en  

 udbetalingsoversigt vedrørende udbetalinger fra uge 52/04, idet sidste  

 udbetalingsmeddelelse er udsendt den 20.12.04.
 Ifølge mit regnskab er jeg berettiget til udbetaling af  

 understøttelse i uge 52,53, 2004 ugerne 1,2,3,4,5  samt ugerne  

 11,12,13 i  

 2005 hvoraf der som nævnt er udbetalt ovenstående aconto udbetaling  

  Der er,  

 så vidt jeg kan se, fortsat en udbetaling i mit favør  11 uger af kr.  

 3205 (beløbet  

 fra 2004) i alt kr. 35255,- heraf udbetalt kr. 10.500 + kr.1000, + kr. 4000,-  

 i  

 alt kr. 15.500,- rest kr. 19755,-, hvoraf der ikke er foretaget fradrag af  

 varmemesterløn.
 Jeg er klar over, at der er truffet to forskellige afgørelser og  

 at disse skal behandles hver for sig, men jeg er ikke i stand til at kunne  

 skelne den ene frem for den anden og mener der er en stor sammenhæng, hvorfor  

 mine klager vil være enslydende.
 Såfremt dette er et problem, bedes dette meddelt mig skriftlig,  

 således at jeg fortsat har mulighed for at kunne overholde klagefristen og  

 tage  

 kontakt til retshjælpen, hvilket jeg er blevet rådet til af  

 arbejdsdirektoratet.
Jeg vil til enhver tid fastholde, at jeg har handlet i god tro og  

 ikke har tilbageholdt nogen former for oplysninger  at a-kassen har  

 været i  

 besiddelse af relevante oplysninger, samt at jeg har handlet ud fra råd og  

 vejledning fra a-kassemedarbejdernes anvisninger/beslutninger. 4. A-kassen  

 ændrede afgørelse På  

 baggrund af klagen ændrede a-kassen den 19. maj 2005 dens tidligere afgørelse  

 som følger:
 Du har fået udbetalt VEU-godtgørelse ved kursusdeltagelse i  

 ugerne: 39 til 43 i 2004.
I forbindelse med behandlingen af dit dagpengekort den 25. januar  

 konstaterede a-kassen, at VEU-godtgørelsen fejlagtigt var blevet udbetalt  

 uden  

 modregning af overskydende timer og modregning for timer for ukontrollabelt  

 arbejde.
Dette medførte, at din lokale afdeling den 21. marts d.å. traf en  

 afgørelse  

 om tilbagebetaling.
I henhold til din indsigelse af 1. april og skrivelse af 13. april  

 fra YY, X a-kasses hovedkontor, ændrer vi hermed den tidligere afgørelse af  

 21.  

 marts med følgende AFGØRELSE Du skal tilbagebetale i alt kr. 10.888,- (før skat).
BEGRUNDELSE Som ledig skal man, for at være berettiget til  

 VEU-godtgørelse, tillige være berettiget til at modtage dagpenge, hvilket  

 kræver, at man har afviklet evt, overskydende timer.
 Da du har fået udbetalt for mange ydelser fra a-kassen, da  

 ansøgningerne om VEU-godtgørelse ikke var helt korrekt udfyldt og da du burde  

 have vidst, at du havde fået udbetalt for mange ydelser, er du ansvarlig for  

 tilbagebetalingen af de for meget udbetalte ydelser.
 Modregningen af overskydende timer mv. sker som følger:
 For dit arbejde som varmemester skal der modregnes 2,54 time pr.  

 uge.
 Da omregningssatsen er 163,30 kr. pr. time og du får 1.800,- kr.  

 pr. måned, fremkommer de 2,54 time pr. uge ved:
(1.800 X 12 : 52) : 163,30 = 2,54 Varmemester timer i ugerne fra og med 27 til og med 38, skal ved  

 omregning reduceres, da disse ukontrollable timer medfører overskydende  

 timer.
 Det antal timer der skal modregnes herfor bliver ((1800 X 12 X:  

 52) : (1,5 X 163,3)) X 12 = 20,4 time.
 Når alle udbetalte timer for perioden lægges sammen, har du haft  

 551,15 timer, der fordeler sig med 20,4 timers bierhverv (varmemester) 385,5  

 arbejdstimer,  

 125,8 ferietimer og 19,46 timer med dagpenge.
 I en opgørelsesperioden (12 uger) har normal arbejdstid 444 timer.  

 Antallet af overskydende timer bliver derfor 107,15. Disse timer skal  

 fradrages  

 i VEU-godtgørelsen.
 Endvidere skal der fradrages 2,54 timer pr. uge i ugerne fra og  

 med 39 til og med uge 44, pga. bibeskæftigelsen, hvor du har fået udbetalt  

 VEU-godtgørelse.
SAGSFREMSTILLING A-kassen modtog den 22. september 2004 ansøgning om  

 VEU-godtgørelse for perioderne uge 20. september  1. oktober, 4.   

 15. oktober  

 og 18.   

 20. oktober.
Den 9. november  

 modtog a-kassen endvidere ansøgning om VEU-godtgørelse for 25. oktober til 3.  

 november 2004.
Der var ikke i nogen af ansøgningerne anført, at du i perioden  

 havde bierhverv.
Uden at der dog er krav om det, havde a-kassen ikke lagt  

 nogen  

 blokering ind i administrationssystemet  bl.a. pga. tidsforskydning  

 mellem færdiggørelse  

 af ledighedserklæring og første udbetaling af VEU-godtgørelse.
 På denne baggrund fik du udbetalt VEU-godtgørelse i ugerne 39, 40,  

 41, 42 og 44, samt for 14,80 time i uge 43, uden tilstrækkeligt fradrag.
Ved behandling af dit dagpengekort den 25. januar konstaterede  

 a-kassen, at der skulle have været foretaget modregning af overskydende timer  

 og timer for ukontrollabelt arbejde i VEU-godtgørelsen.
Den 21. marts d.å.  

 fremsendte din lokale afdeling afgørelse om tilbagebetaling.
Med skrivelse af  

 1. april påklager du afgørelsen af 2l. marts.
. A-kassen indsendte  

 herefter sagen til i brev af 19. maj 2005 uden yderligere bemærkninger til  

 nævnet.
5. Nyt  

 efter klagen Intet  

 nyt.
6. Regler Bekendtgørelse nr. 106 af 18. februar 2004 af lov om godtgørelse ved  

 deltagelse i erhvervsrettet voksen- og efteruddannelse Kapitel 1 Formål og område § 1.  

  

 Loven har til formål at skabe  

 økonomisk grundlag for, at voksne fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 2.  

  

 Den personkreds, der kan opnå ydelser  

 efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige erhvervsdrivende og ..
 St  

 k. 2.  

  

 Det er  

 en betingelse for at opnå ydelser efter § 1, at den pågældende ikke har  

 en  

 erhvervsrettet uddannelse, der med hensyn til niveau og varighed overstiger  

 erhvervsuddannelse eller anden uddannelse, der kan sidestilles med  

 erhvervsuddannelse, medmindre uddannelsen ikke har været anvendt i de sidste  

 5  

 år.
 § 3.  

  

 Der kan opnås ydelser efter § 1,  

 jf. dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser  

 (TAMU).
 ..
Kapitel 2 Godtgørelse § 4.  

  

 Under deltagelse i uddannelse, der er  

 omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 3. Godtgørelsen udgør ved fuldtidsundervisning  

 pr. undervisningsuge et beløb svarende til dagpengenes højeste beløb for en  

 uge, jf. § 47 i lov om arbejdsløshedsforsikring m.v.
 ..
 Stk. 6 .  

 Undervisningsministeren kan fastsætte nærmere regler om godtgørelse.
 .
Bekendtgørelse nr. 1255 af 29. december 2003 om godtgørelse ved deltagelse  

 i erhvervsrettet voksen- og efteruddannelse (VEU) med de ændringer, der  

 følger  

 af bekendtgørelse nr. 50 af 30. januar 2004 Afsnit I Generelle betingelser Kapitel 1 Uddannelser, hvortil der kan opnås godtgørelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau efter lovens § 3, stk. 1-3.
 Stk. 2.  

  

 Erhvervsrettet voksen- og efteruddannelse  

 efter stk. 1 er:
 1) Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser  

 (TAMU).
 .
Kapitel 2 Personkredsen § 2.  

  

 Deltagere, der kan opnå godtgørelse  

 efter denne bekendtgørelse, er beskæftigede lønmodtagere, såvel privat som offentligt  

 ansatte, jf. dog § 3, ..
§ 4.  

  

 Det er en betingelse for at opnå  

 godtgørelse efter denne bekendtgørelse, at deltageren 1) alene har en uddannelse ud over en almen skoleuddannelse  

 til og med gymnasialt niveau, eller 2) har en erhvervsuddannelse efter lov om erhvervsuddannelser,  

 en lærlingeuddannelse, en erhvervsfaglig grunduddannelse, en grundlæggende  

 social- og sundhedsuddannelse eller en grundlæggende uddannelse efter lov om  

 landbrugsuddannelser, eller 3) har en kommunal- eller etatsuddannelse eller lignende, hvis  

 uddannelsesniveau og varighed ikke overstiger erhvervsuddannelserne eller et  

 niveau  

 og varighed, der kan sidestilles hermed, eller 4) har en anden og højere uddannelse end nævnt i nr. 1-3, og  

 ikke har haft beskæftigelse inden for uddannelsens område i de sidste 5 år.
 Stk. 2.  

  

 Uddannelser, der kan sidestilles med  

 erhvervsuddannelserne, jf. stk. 1, er uddannelser, der i niveau og  

 varighed maksimalt svarer til niveauet og varigheden af  

 erhvervsuddannelserne.  

 Det er en betingelse, at der ikke er et adgangskrav til uddannelsen, der  

 forudsætter bestået uddannelse på gymnasialt niveau.
 Stk. 3.  

  

 Personer med en uddannelse, der er afløst af  

 en ny tilsvarende uddannelse, kan opnå godtgørelse, hvis den nye uddannelse  

 ikke forudsætter bestået gymnasial uddannelse.
 ..
Kapitel 3 Godtgørelse  

 til deltagere for tab af indtægt eller arbejdsmulighed § 7.  

  

 Beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 som  

 deltager i uddannelse efter § 1, stk. 2, har ret til godtgørelse  

 for  

 tab af indtægt eller arbejdsmulighed som følge af deltagelsen, jf. dog  

 § 3  

 og § 8.
 Stk. 2.  

  

 Som indtægt efter stk. 1 regnes  

 arbejdsfortjeneste som lønmodtager eller selvstændig erhvervsdrivende.
Kapitel 7 Fællesbestemmeler .
 § 18.  

  

 For deltagere, der har et delvist tab af indtægt eller  

 arbejdsmulighed, fordi de er i delvis beskæftigelse under uddannelsen,  

 reduceres godtgørelsen med det antal timer, i hvilke beskæftigelsen udføres.
