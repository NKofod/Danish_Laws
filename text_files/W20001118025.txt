Kendelse fra Pressenævnet i sag nr.  

 25/2000 Mogens  Camre og  Pia  Kjærsgaard har ved advokat  

 Ole Malmqvist klaget til Pressenævnet over en artikel bragt i Politiken  

 den 6. februar 2000, idet de mener, at god presseskik er tilsidesat.
 Det er anført på forsiden af bladets  

 kultursektion den 6. februar 2000, at på side 6 i sektionen omtales  

 "Landsforræderne  Pia og  Mogens".
 Det fremgår bl.a. af artiklen, der havde  

 overskriften: "Hvad er der galt i Danmark? Politiken beder en række  

 intelektuelle og kulturpersonligheder tage stilling til indvandrerdebatten.  

  Jan  Sonnergaard forfatter" , at:
"Er der plads til alle i Danmark? "I virkeligheden  

 er der plads.
Så tæt befolket er her ikke.
Men vi opfører  

 os, som om der ikke er plads nok". Hvorfor gør vi det?  

 "På mig virker det, som om at der er et behov for syndebukke.
For nogle  

 år siden var det de arbejdsløse, der ikke gad lave noget og bare  

 havde snablen nede i statskassen.
Senere var det bz'erne og de autonome, som  

 truede statssikkerheden.
Nu har man så vedtaget at indvandrerne skal  

 være vores fjender.
I min bekendtskabskreds har der ikke på noget  

 tidspunkt været indvandrere.
Og det er ellers en kreds af tolerante  

 mennesker med arbejde og uddannelse.
Den eneste udlænding, der  

 nogensinde er blevet lukket ind, var en franskmand, som engang kom sammen med  

 en pige i klassen.
Danskere er ikke særlig nysgerrige og de er ikke  

 særlig gæstfri.
Er flygtninge og indvandrere en trussel mod  

 dansk kultur? Næh.
Truslen mod dansk kultur er, at vi lader  

 sådan nogle landsforræddere som  Mogens  Camre og  Pia  

  Kjærsgaard udtale sig så kategorisk.
De skader Danmarks anseelse  

 lige så meget, som  Jörg  Haider i øjeblikket skader  

 Østrig." Klagerne har anført, at beskyldningen for  

 landsforræderi er så grov, at bladet burde have strøget  

 udtalelsen, og da det ikke er sket, anmodes Pressenævnet om at udtrykke  

 sin alvorlige kritik af bladets handlemåde.
 Klagerne har endvidere anført, at der ved  

 bedømmelsen bør tages hensyn til, at klagerne på forsiden  

 af kultursektionen ligeledes benævnes "Landsforræderne  Pia og  

  Mogens".
Klagerne har tillige anført, at det er en  

 skærpende omstændighed, når bladet påstår, at  

 man nøje har overvejet brugen af udtrykket "landsforræder", og  

 at man herefter har besluttet at bringe det.
Udtrykket "landsforræder"  

 har en meget præcis betydning, som indebærer overtrædelse  

 af Grundloven og Straffeloven, og der er ikke tale om et "generaliserende  

 ordvalg". Endvidere kan der ikke som anført af bladet skelnes mellem  

 at anvende udtrukket "landsforræder" som en "politisk karakteristik"  

 eller i "juridisk betydning".
 Klagerne har endvidere anført, at der ikke er tale  

 om acceptabel politisk sprogbrug, og at ingen af klagerne i den politiske  

 debat har anvendt ærekrænkende udtryk eller sigtelser mod nogen.  

 Endvidere kan det tidligere folketingsmedlem  Mogens  Glistrups ordvalg ikke  

 være normdannende for, hvilke udtryk der er acceptable i den offentlige  

 debat.
 Endelig anfører klagerne, at det forhold, at  Jan  

  Sonnergaard har en anden opfattelse af flygtningepolitikken end klagerne,  

 ikke berettiger til anvendelsen af udtrykket "landsforræder".
 Bladet har anført, at man ikke uden videre trykker  

 ordet "landsforræder", og at man i interviewet med  Jan  Sonnergaard  

 nøje har overvejet brugen af ordet, før det blev bragt.
Bladet har endvidere anført, at  Jan  Sonnergaard  

 er en erfaren debattør, der kender ordenes betydning og bruger dem med  

 omhu for at understrege sine pointer.   Jan  Sonnergaards udtalelse er  

 altså et velovervejet indlæg i den aktuelle debat om indvandrere,  

 og han anvender ordet "landsforræder" som en politisk karakteristik og  

 ikke i dets juridiske betydning.  Jan  Sonnergaard benytter således  

 udtrykket "landsforræder" i en anden betydning end den, som især  

 knytter sig til begivenhederne under anden verdenskrig, hvor danskere  

 forrådte deres land ved at "sælge" det til tyskerne.  Jan  

  Sonnergaard tager ordet, vender det 180 grader og ironiserer dermed over  

 politikerne (klagerne) fra Dansk Folkeparti, der ikke tjener landets  

 interesser, når de vil smide indvandrere og flygtninge ud af landet.  

  Jan  Sonnergaard og bladet ønsker at provokere/stimulere  

 læserne til selvstændig tankevirksomhed, ikke at fremsætte  

 en påstand om landforræderisk virksomhed i lovens   herunder  

 injurielovgivningens   forstand.
I lyset af klagernes ekstremt nationale  

 synspunkter ville en sådan påstand da heller ikke give  

 mening.
Bladet har endvidere anført, at der i den politiske  

 debat ofte anvendes kraftfulde og værdiladede ord af aktørerne  

 selv, og at det derfor må være acceptabelt, at andre  

 aktører anvender samme generaliserende ordvalg.
Endvidere må de  

 folkevalgte politikere tåle mere end ikke-scenevante personer.
Endelig anfører bladet, at indvandrerdebatten er  

 præget af både fornufts- og følelsesargumenter, og at  

 bladet ser det som sin opgave at være med til at bringe alle relevante  

 synspunkter frem, herunder også dem der er kontroversielle.
En  

 forfatters sproglige kreativitet i forbindelse med kritik af kontroversielle  

 politikere er en naturlig del af den offentlige debat, som de  

 pågældende må tåle.
Under henvisning hertil mener  

 bladet ikke, at man har handlet i strid med god presseskik.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 I sagen må der foretages en afvejning mellem  

 hensynet til beskyttelsen af klagernes personlige anseelse og  

 ytringsfriheden.
 Begge klagere er kendte og toneangivende politikere, der  

 har markeret sig i indvandrer- og flygtningedebatten med kraftfulde og  

 værdiladede synspunkter.
 Da rammerne for den politiske debat i samfundet er vide,  

 finder Pressenævnets ikke, at bladet har handlet i strid med god  

 presseskik.
 Et medlem, Kirsten Dyregaard, lægger tillige  

 vægt på, at udtrykket "landsforræder" i artiklen ikke er  

 brugt i ordets traditionelle betydning.
 Afsagt den 12. april 2000.
