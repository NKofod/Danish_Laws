 Lovgrundlag mv.
I elforsyningslovens § 10 fastslås det, at priser og andre betingelser for  

 levering af elektricitet skal anmeldes til Elprisudvalget.
Der kan læses  

 nærmere herom i:
Uddrag af lov nr. 54 af 25. februar 1976 om elforsyning og elprisudvalgets  

 bekendtgørelse nr. 1, 1985, der begge er optrykt i anmeldelsesskemaet.
I øvrigt henvises til vedlagte  

 bilag Anmeldelsespligten De virksomheder, som omfattes af § 1 i Elprisudvalgets ovennævnte  

 bekendtgørelse, har pligt til uopfordret at anmelde alle gældende priser og  

 andre betingelser for levering af elektricitet, samt ændringer i priser og  

 andre betingelser efter de regler, som er fastsat i bekendtgørelsen.
 Opmærksomheden henledes særligt på bestemmelserne om ugyldighed ved  

 undladelse af behørig anmeldelse, samt bekendtgørelsens straffebestemmelser.
Anmeldelsen I §§ 1-3 i Elprisudvalgets bekendtgørelse er foreskrevet, hvorledes  

 anmeldelse skal foretages, og hvad den skal indeholde.
 Samtlige virksomheder, der er omfattet af § 1 i bekendtgørelsen, skal ved  

 anmeldelse benytte det i bekendtgørelsens § 3 nævnte anmeldelsesskema.
 Til hjælp ved udfyldelsen er der i det følgende givet en kortfattet  

 vejledning om anmeldelsesskemaet.
Skemaets punkt 2 Afmærk ved kryds i den venstre kolonne, hvad anmeldelsen vedrører.
Der kan  

 afmærkes med kryds ud for flere rubrikker.
Endvidere anføres ikrafttrædelsesdatoen for det anmeldte.
Til skemaets  

 punkt 2 skal der som bilag vedlægges fyldestgørende detaljer om det anmeldte.  

 Drejer anmeldelsen sig om priser eller betingelser, skal der vedlægges et  

 komplet sæt af de priser og betingelser, der gælder fra den angivne  

 ikrafttrædelsesdato.
Det er således ikke tilstrækkeligt at vedlægge et enkelt  

 prisblad eller en udskrift af det afsnit, der er ændret.
 Ved priser forstås såvel energi- og effektpriser som alle former for faste  

 afgifter, der opkræves i forbindelse med løbende leverancer og midlertidige  

 forbrug, engangsbetalinger (f.eks. investeringsbidrag, udvidelse af bestående  

 installationer), købspris for alternativ energi, eventuelle særafgifter,  

 gebyrer etc.
 Ved betingelser forstås øvrige vilkår og regler, der forudsættes at gælde  

 mellem virksomheden og aftagerne, hvad enten der er tale om generelle eller  

 individuelt aftalte regler.
Eksempelvis omfatter anmeldelsespligten også betalingsbetingelser, evt.  

 udligningsordninger for alternativ energi, vilkår for etablering, ændring af  

 leveringsforholdet og rettigheder og forpligtelser, som i øvrigt gælder for  

 aftagerne.
Også priser og betingelser, der kun foreligger som administrativ  

 praksis, skal anmeldes.
Ved anmeldelse af priser og betalingsbetingelser skal det materiale  

 vedlægges, der viser, hvorledes de fastsatte priser mv. er beregnet.
Også  

 individuelle aftaler, kontrakter m.v. samt ændringer heri skal indsendes.
Det  

 budget, der er grundlaget for prisfastsættelsen, skal medsendes.
Budgettet  

 skal være opstillet på årsbasis, indtægter og udgifter skal specificeres mest  

 muligt, som vist i bilag 2.
 Hvad angår indregning i priserne af beløb til afskrivninger, henlæggelser  

 og forrentning af indskudskapital henvises til energiministeriets  

 bekendtgørelse herom (bilag 1).
Skemaets punkt 5 Virksomhedens indkøbspriser angives under dette punkt, idet de relevante  

 dele af punktet udfyldes.
Det bemærkes, at der er særskilte skemaer for hver  

 tariftype (tarif med en energipris uafhængigt af tidspunkt, tarif med to  

 energipriser afhængigt af tidspunkt og tarif med tre energipriser afhængigt  

 af tidspunkt).
For så vidt angår tarif med en energipris uafhængigt af tidspunkt, angives  

 her indkøbsprisen for energi (kWh) i øre pr. købt kWh.
For effekt anføres  

 indkøbsprisen i kr. pr. amp., kW eller kVA.
 Gennemsnitsprisen i øre pr. kWh beregnes ved til energiprisen at lægge  

 virksomhedens samlede betaling i kr. for effekt (herunder også eventuelle  

 andre årsafgifter end effekt) multipliceret med 100 og divideret med  

 budgetårets køb af kilowatttimer således:
For så vidt angår tarif med to energipriser afhængigt af tidspunkt,  

 angives indkøbsprisen for energi (kWh) i øre pr. købt kWh for indkøb til  

 såvel dagtid som øvrig tid.
For effekt anføres indkøbsprisen sommer og vinter  

 i kr. pr. amp., kW eller kVA.
 Gennemsnitspriserne i øre pr. kWh beregnes ved til den vejede  

 gennemsnitlige energipris - beregnet på grundlag af virksomhedens indkøb i de  

 to tarifperioder - at lægge virksomhedens samlede betaling i kr. for effekt  

 (herunder også eventuelle andre årsafgifter end effekt) multipliceret med 100  

 og divideret med budgetårets køb af kilowatttimer således:
Hvad angår tarif med tre energipriser afhængigt af tidspunkt, angives  

 virksomhedens variable indkøbspriser (øre/kWh) for aftag i spidslast-,  

 højlast- og lavlastperioder.
Endvidere angives den forventede gennemsnitlige  

 øre/kWh-indkøbspris beregnet på grundlag af aftaget i de enkelte  

 tidsperioder.
Endelig angives de faste afgifter i kr. pr. år.
 Årsgennemsnittet beregnes ved til den gennemsnitlige variable indkøbspris  

 - øre/kWh - at lægge virksomhedens betaling i kr. for faste afgifter  

 multipliceret med 100 og divideret med budgetårets køb af kilowatttimer  

 således:
Skemaets punkt 6 Tabellerne med gennemsnitspriser (kWh-priser) for udvalgte forbrug har til  

 formål at gøre forskellige tarif- og betalingstyper sammenlignelige.
Der er i  

 anmeldelsesskemaet en tabel for tarif med en energipris uafhængigt af  

 tidspunkt, en tabel for tarif med to energipriser afhængigt åf tidspunkt og  

 endelig en tabel for tarif med tre energipriser afhængigt af tidspunkt.
Til  

 brug for udfyldelsen af tabellerne er endvidere anført hjælpeskemaer.
I hovedtabellernes 1. kolonne er forskellige forbrugerkategorier angivet;  

 tabellernes 2. kolonne omhandler det årsforbrug i kWh for hvilket  

 virksomheden skal anmelde prisoplysninger.
Virksomheden skal herefter udfylde  

 skemaernes 3. kolonne for hver forbrugerkategori, idet der skal anføres  

 priserne for de tarifformer, virksomheden anvender.
Til brug ved  

 energiprisanmeldelserne for tarif med to energipriser afhængigt af tidspunkt  

 og tarif med tre energipriser afhængigt af tidspunkt er anført hjælpeskemaer,  

 hvortil det for for så vidt angår den vejede gennemsnitspris særskilt skal  

 bemærkes, at det er forsyningsvirksomhedens egen afsætning, der skal indgå  

 ved beregningerne.
I kolonne 4 angives den samlede betaling pr. år for effekt/belastning.
For  

 forbrug indtil 100.000 kWh skal angives prisen for den af virksomheden  

 hyppigst opkrævede effekt for det pågældende forbrug.
Ved årsforbrug på  

 250.000 kWh og derover udfyldes først hjælpetabellen, idet beregningen  

 foretages som følger:
 Ved beregning af gennemsnitsprisen i øre/kWh skal der tages udgangspunkt i  

 følgende maksimalbelastninger:
 (* 1) De angivne maksimalbelastninger i 2. og 3. kvartal, henholdsvis 1.  

 og 4. kvartal er maksimalbelastninger pr. kvartal, og ikke et gennemsnit for  

 2 kvartaler.
 Amm: Såfremt effektbehandling opkræves som ampereafgift anvendes  

 omregningsfaktoren kW = 0,66xA.
De angivne belastninger er fysiske maksima baseret på kvartersmåling.
Hvis  

 der benyttes halvtimesmåling tages der udgangspunkt i maksimalbelastninger  

 som er 0,98 gange de ovenfor angivne.
De belastninger som skal benyttes i beregningen af gennemsnitsprisen er  

 »afregningsmaksima«.
De beregnes udfra de fysiske maksima på  

 følgende måde:
 Hvis afregningsmaksimum kun baseres på målinger i dagtid ganges de angivne  

 fysiske belastnings-max i alle tilfælde med 0,96.
 Hvis afregningen baseres på årets maksimalbelastning benyttes kW-max 1. og  

 4. kvartal (»vinter«) (evt. yderligere ganget med 0,98 for  

 halvtimesmåling og/eller 0,96 for måling i dagtid).
 Hvis afregningen baseres på hvert kvartals maksimalbelastning eller  

 årsgennemsnittet af disse benyttes kvartalsgennemsnittet af kW-max (evt.  

 yderligere ganget med 0,98 for halvtimesmåling og/eller 0,96 for måling i  

 dagtid).
Hvis afregning baseres på hver måneds maksimalbelastning eller  

 årsgennemsnittet af disse benyttes kvartalsgennemsnittet af kW-max gange 0,95  

 (evt. yderligere ganget med 0,98 for halvtimesmåling og/eller 0,96 for måling  

 i dagtid) Hvis afregningen baseres på hvert kvartals maksimalbelastning benyttes de  

 ovenfor angivne kW-max (evt. yderligere ganget med 0,98 for halvtimesmåling  

 og/eller 0,96 for måling i dagtid).
 Hvis afregningen baseres på hver måneds maksimalbelastning eller  

 kvartalsgennemsnittet af disse benyttes de angivne kW-max ganget med 0,95  

 (evt. yderligere ganget med 0,98 for halvtimesmåling og/ eller 0,96 for  

 måling i dagtid).
 Endelig gælder generelt, at hvis selskabets effektpriser er angivet pr.  

 kVA, så ganges effektstørrelserne yderligere med 1,11 ved beregning af den  

 årlige effektbetaling.
 Nedenstående er vist et eksempel til illustration af ovenstående forhold  

 ved et forbrug på 1.000.000 kWh pr. år.
evt. korrektion for halvtimesmåling og måling i dagtid som ovenfor I kolonne 5 anføres den til hver forbrugerkategori svarende betaling af  

 faste afgifter pr. år.
Ved at gange årsforbruget med prisen i øre/kWh og tillægge effektprisen  

 samt de faste årsafgifter fås den totale betaling pr. år.
Dette skal indføres  

 i kolonne 6.
 Divideres dette beløb med de angivne årsforbrug, fås den gennemsnitspris i  

 øre/kWh, som skal angives i tabellens kolonne 7. De beregnede  

 gennemsnitspriser angives med en decimal.
Bemærk, at alle priser skal angives uden moms og elafgift.
Ved beregning  

 af årlig betaling og gennemsnitspris anvendes den billigste tarif for det  

 pågældende forbrug.
Skemaets punkt 7 Her angives virksomhedens forventede salg for det regnskabsår  

 prisanmeldelsen vedrører, idet salget opdeles i salg til de endelige  

 forbrugere på A, B og C- niveau i eget område samt til videredistributører.  

 Øre/kwh-prisen er den samlede gennemsnitspris af alle tarifelementer  

 (energipris, effektbetaling og fast afgift).
Afsluttende bemærkninger Når Elprisudvalgets sekretariat har modtaget anmeldelsen, vil den  

 anmeldende virksomhed modtage en bekræftelse herpå.
Dette indebærer dog ikke  

 nogen godkendelse af det anmeldte.
 Yderligere henvendelser og forespørgsler om anmeldelsen kan rettes til  

 Elprisudvalgets sekretariat tlf. 33 93 90 00.
Bilag 1 Handelsministeriets bekendtgørelse nr. 108 af 23. marts 1977.
