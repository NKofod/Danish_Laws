Bekendtgørelse om uddannelsen til skov-  

 og landskabsingeniør I medfør af § 5, stk. 1 - 3, og § 11, stk. 2 - 3, i lov nr. 481 af  

 31. maj 2000 om mellemlange videregående uddannelser, fastsættes:
Kapitel 1 Uddannelsens formål og struktur m.v.
§ 1. Formålet med uddannelsen til skov- og  

 landskabsingeniør er, at de studerende i overensstemmelse med den  

 samfundsmæssige, videnskabelige og teknologiske udvikling tilegner sig  

 teoretiske og praktiske kundskaber inden for naturforvaltningsområdet,  

 som omfatter skov-, landskabs- og parkområder samt udvikler faglige,  

 personlige og almene kompetencer rettet mod 1) et selvstændigt og professionelt virke som driftsansvarlig for  

 eller specialist i naturforvaltning såvel nationalt som internationalt  

 og 2) en professionel formidling til samfundsborgere og beslutningstagere om  

 benyttelse, beskyttelse og rekreativ brug af  

 naturforvaltningsområderne.
 Stk. 2. Uddannelsen integrerer fagområderne:  

 økologi, økonomi, teknik, jura, arbejdspsykologi,  

 organisationsteori og ledelseslære i naturforvaltningens områder:  

 anlæg, pleje og drift, ressourcestyring og ledelse.
Stk. 3. Med udgangspunkt i natur- og kulturgrundlaget og  

 under anvendelse af forskningsresultater og erfaringer inden for  

 naturforvaltningsområdet skal de studerende kvalificere sig til  

 selvstændigt at varetage funktioner, hvor de 1) på et bæredygtigt og helhedsorienteret grundlag varetager  

 biologiske, tekniske, økonomiske og administrative  

 naturforvaltningsopgaver i private eller offentlige virksomheder, 2) igangsætter og gennemfører udvikling af virksomhedens  

 arbejds- og styringsprocesser under anvendelse af de opnåede  

 kompetencer, 3) kritisk og analytisk tilegner sig ny viden inden for uddannelsens  

 kerne- og temafag med henblik på at begrunde og udvikle et  

 professionelt virke og 4) gennem personlig kompetence og teoretisk viden kan træffe og  

 formidle beslutninger, indgå i ledelses-, samarbejds- og  

 projektmæssige sammenhænge samt indgå i dialog med  

 forskellige organisatoriske niveauer, samfundsborgere og  

 beslutningstagere.
 Stk. 4. Uddannelsen skal herudover kvalificere de  

 studerende til at kunne deltage i videre uddannelse på diplom- og  

 masterniveau samt særlige kandidatuddannelser.
 § 2. Uddannelsen er normeret til 4  

 studenterårsværk inklusiv 8 måneders praktik, svarende til  

 240 ECTS-point i European Credit Transfer System.
 Stk. 2. Et studenterårsværk er en  

 heltidsstuderendes arbejde i ét år og svarer til 60  

 ECTS-point.
§ 3. Uddannelsen tilrettelægges over 8  

 semestre, hver af 20 - 22 ugers varighed, og er opdelt i 2 dele, hver af 4  

 semestres varighed, svarende til 120 ECTS-point.
Hver del skal bestås  

 for sig, og således at 1. del skal bestås, inden 2. del  

 påbegyndes.
Stk. 2. Uddannelsen skal være afsluttet senest 7  

 år efter start på 1. del.
Skovskolen kan, hvor der foreligger  

 usædvanlige forhold, dispensere herfra.
 § 4. Uddannelsen udbydes af Skovskolen, der er  

 ansvarlig for uddannelsen i sin helhed, hvilket indebærer ansvar for  

 indhold, sammenhæng og koordinering af uddannelsens teori og  

 praktik.
Stk. 2. Den, der har gennemført  

 uddannelsen, har ret til at anvende betegnelsen professionsbachelor i skov-  

 og landskabsingeniørvirksomhed.
På engelsk anvendes betegnelsen  

 Bachelor of Forest and Landscape Engineering.
Kapitel 2 Uddannelsens tilrettelæggelse og indhold § 5. Uddannelsen tilrettelægges med stadig  

 stigende krav i forløbet til de studerendes viden, færdigheder  

 samt selvstændighed, og således at kernefag og kurser skaber de  

 nødvendige teoretiske forudsætninger for temafag og tilvalgsfag.  

 Kernefagene tilrettelægges således, at de 1) ud fra en grundlæggende teoretisk forståelse gør det  

 muligt for den studerende at arbejde med fagområdernes teorier,  

 begreber og metoder, 2) er i bedst muligt samspil med praksis og problemstillinger fra  

 naturforvaltningsområdet og 3) retter sig mod en profession som leder, specialist eller  

 selvstændig erhvervsdrivende inden for naturforvaltning.
 Stk. 2. Temafagene tilrettelægges således, at  

 den professionsrettede kompetence udvikles bl.a. gennem projektarbejder, hvor  

 begreber og metoder indgår som grundlag for at analysere, beskrive,  

 forklare og reflektere over de specifikke problemer og sammenhænge, som  

 indgår i skov- og landskabsingeniørens arbejde med arealers  

 anlæg, pleje, drift og forvaltning.
 Stk. 3. Uddannelsen skal gennem de studerendes aktive  

 deltagelse og refleksion føre frem til faglige og personlige  

 kompetencer i forhold til at planlægge, udføre, lede, formidle  

 og udvikle naturforvaltningen.
 Stk. 4. I uddannelsen indgår studieformer, der  

 understøtter de studerendes personlige udvikling og kompetence i  

 forhold til ansvarlighed, egen læring, selvstændighed,  

 samarbejde, samfundsrolle og fornyelse.
 Stk. 5. Skovskolen tilbyder ansøgere og studerende  

 indslusnings-, gennemførelses- og udslusningsvejledning.
 § 6. Uddannelsen omfatter:
1) kernefag, som udgøres af økologiske, tekniske,  

 økonomiske, arbejdspsykologiske, organisatoriske,  

 ledelsesmæssige og juridiske fagområder, svarende til 90  

 ECTS-point, 2) temafag, som udgøres af anlæg, pleje, arealforvaltning,  

 drift, ressourcestyring og ledelse, svarende til 24 ECTS-point, 3) kurser indenfor emnerne: kortfremstilling, matematisk statistik,  

 filosofi, international arealforvaltning m.v., svarende til 26  

 ECTS-point, 4) tilvalgskurser inden for relevante emner, svarende til 18  

 ECTS-point, 5) projekter bl.a. inden for anlæg og pleje, arealforvaltning og  

 drift, planlægning, driftsteknik samt virksomhedsprojekt, svarende til  

 32 ECTS-point, 6) praktik, svarende til 40 ECTS-point, 7) bachelorprojekt, svarende til 10 ECTS-point.
 Stk. 2. Skovskolen kan omlægge op til 12 ECTS-point fra  

 kernefag og/eller praktik, jf. stk. 1, nr. 1 og 6, til tilvalgskurser, jf.  

 stk. 1, nr. 4.
 Stk. 3. Det nærmere indhold af uddannelsen  

 beskrives i studieordningen, jf. § 15.
§ 7. Målet for praktikken er at skabe  

 sammenhæng mellem teoretisk og praktisk kundskab.
Praktikken  

 tilrettelægges således, at der gennem praktikperioden sker en  

 uddannelsesmæssig progression i forhold til uddannelsens  

 formål.
Stk. 2. Praktikken gennemføres som ulønnet  

 praktik i en relevant dansk eller udenlandsk privat eller offentlig  

 virksomhed, organisation el. lign., hvor den studerende følger  

 praktikstedets administration, ledelse og drift.
Skovskolen godkender og  

 indgår aftaler med praktiksteder og praktikvejledere om  

 tilrettelæggelse af praktikken og de studerendes læring.
 Stk. 3. Skovskolen træffer inden udgangen af 4.  

 semester afgørelse om praktiksted efter ansøgning fra den  

 studerende.
Stk. 4. Et kort studieophold i andre virksomhedstyper kan  

 aftales i 5. eller 6. semester efter skolens godkendelse.
Der  

 fastsættes nærmere regler herom i studieordningen.
 Stk. 5. Nærmere regler om praktikken, herunder om  

 kriterier for godkendelse af praktiksteder og om de studerendes pligt til at  

 deltage i praktikken, fastsættes i studieordningen, jf. § 15.
 § 8. I tilknytning til praktikken udarbejder den  

 studerende et individuelt virksomhedsprojekt, svarende til 12 ECTS-point,  

 efter regler fastsat i studieordningen.
Stk. 2. Virksomhedsprojektet skal udarbejdes på  

 baggrund af en af den studerende valgt og skolen godkendt problemstilling af  

 betydning for praktikvirksomhedens område.
Den studerende skal gennem  

 projektet demonstrere sine kvalifikationer til at formulere, analysere og  

 bearbejde den valgte problemstilling.
§ 9. Bachelorprojektet består af et projekt  

 inden for arealforvaltning og drift, svarende til 10 ECTS-point, og
skal udarbejdes på baggrund af en selvvalgt og af skolen godkendt  

 problemstilling.
Projektet skal demonstrere den studerendes evner til at  

 analysere og bearbejde teorier ved at inddrage og anvende uddannelsens kerne-  

 og temafag m.v. i konkrete forslag til løsning af en forvaltnings-  

 eller driftsrelateret problemstilling med anvendelse af videnskabelig  

 metode.
 § 10. Nationale og internationale  

 forskningsresultater og samfundsforhold af relevans for  

 professionsudøvelsen inddrages i uddannelsen.
 § 11. Uddannelsens tilrettelæggelse og valg  

 af arbejdsmetoder skal bidrage til at fremme de studerendes personlige  

 udvikling samt deres motivation for og evne til aktiv medvirken i et  

 demokratisk og bæredygtigt samfund.
Kapitel 3 Eksamen § 12. En prøve placeres ved udgangen af 2.  

 semester og prøven i bachelorprojektet i 8. semester.
Placeringen af  

 de øvrige prøver fastsættes i studieordningen.
 § 13. Bachelorprojektet bedømmes ved en  

 individuel mundtlig prøve, hvor karakteren gives på grundlag af  

 en samlet vurdering af projektet, jf. § 9, og den studerendes mundtlige  

 præstation ved prøven.
 § 14. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse ved visse videregående  

 uddannelser under Undervisningsministeriet (eksamensbekendtgørelsen),  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
Kapitel 4 Studieordningen § 15. Skovskolen fastsætter i henhold til  

 denne bekendtgørelse studieordningen for skov- og  

 landskabsingeniøruddannelsen.
 Stk. 2. Studieordningen indeholder regler  

 om:
 1) Tidsfrister for gennemførelse af uddannelsens to dele, jf. §  

 3.
 2) Undervisnings- og arbejdsformer, jf. § 5 og § 11.
 3) Mål for samt indhold og tidsmæssigt omfang af  

 adgangskursus, uddannelsens enkelte fag, kurser og projekter samt deres  

 placering og bedømmelse i studieforløbet, jf. § 6. Det  

 tidsmæssige omfang fastsættes i ECTS-point.
 4) Obligatoriske studieaktiviteter og tilvalgsmuligheder, jf. § 6.
 5) Mål for samt indhold, tidsmæssig placering,  

 tilrettelæggelse og bedømmelse af praktikken, jf. § 7.
 6) Godkendelse af praktiksteder og de studerendes pligt til at deltage i  

 praktikken, jf. § 7.
 7) Udarbejdelse af bachelorprojektet og virksomhedsprojektet, herunder  

 krav til emnevalg, tidsfrister for godkendelse af problemformulering,  

 aflevering, fremlæggelse og bedømmelse, herunder vægtning  

 mellem bedømmelseskriterier, jf. § 8 og § 9.
 8) Overgangsordninger, jf. § 16, stk. 2.
 9) Merit jf. § 18.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 16. Det skal fremgå af studieordningen, at  

 Skovskolen, når det findes begrundet i usædvanlige forhold, kan  

 dispensere fra de regler i studieordningen, der alene er fastsat af  

 Skovskolen.
Stk. 2. Inden en studieordning fastsættes eller ved  

 væsentlige ændringer heri indhenter Skovskolen en udtalelse fra  

 censorformandskabet, jf. censorbekendtgørelsen.
En studieordning og  

 væsentlige ændringer heri træder i kraft ved et  

 studieårs begyndelse.
Ved udstedelse af ny studieordning og ved  

 ændringer af studieordningen fastsættes overgangsregler i  

 studieordningen.
Censorformandskabet skal orienteres om studieordningen og  

 ændringer heri.
 Stk. 3. Gældende studieordninger skal være  

 offentligt tilgængelige på Skovskolens hjemmeside.
Kapitel 5 Adgangskursus § 17. Adgangskurset er på 40 uger og  

 består af 12 ugers teori og 28 ugers lønnet praktik.
 Stk. 2. Teorien består, foruden af en introduktion  

 til skov- og landskabsområdet, af undervisning i arbejdstekniske emner  

 og operationer samt i sikkerhed.
 Stk. 3. Praktikken består af deltagelse i  

 praktikvirksomhedens produktion, udarbejdelse af virksomhedsbeskrivelse og af  

 emnerapport, samt vejledning.
 Stk. 4. Adgangskurset bedømmes samlet som  

 Godkendt/Ikke godkendt.
Kapitel 6 Andre regler § 18. Skovskolen kan i hvert enkelt tilfælde  

 eller ved regler fastsat af skolen i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
 § 19. En studerende, som er til gene for  

 undervisningen, for andre deltagere, lærere eller andre ansatte eller  

 for Skovskolens sikre og hensigtsmæssige drift, kan som en  

 disciplinær foranstaltning bortvises fra undervisningen eller en del  

 heraf, eventuelt for en bestemt periode.
Stk. 2. Bortvisning forudsætter, at der forinden er  

 meddelt den pågældende en advarsel.
Skovskolen træffer  

 beslutning om bortvisning.
 Stk. 3. Umiddelbar bortvisning med henblik på  

 overvejelser om afgørelse af advarsel eller egentlig bortvisning kan  

 ske uden forudgående advarsel, hvis det er nødvendigt af hensyn  

 til undervisningen m.v., jf. stk. 1.
§ 20. Skovskolens afgørelser i henhold til  

 denne bekendtgørelse kan af den, afgørelsen angår,  

 indbringes for Undervisningsministeriet, når klagen vedrører den  

 i § 19 beskrevne situation eller vedrører retlige  

 spørgsmål.
Klagen indgives til Skovskolen, som videresender  

 klagen til ministeriet ledsaget af en udtalelse.
Skovskolen giver klageren  

 lejlighed til inden for en frist af mindst 1 uge at kommentere udtalelsen.  

 Kommentarerne medsendes til ministeriet.
 Stk. 2. Fristen for indgivelse af klage efter stk. 1 er 2  

 uger fra den dag, afgørelsen er meddelt den  

 pågældende.
§ 21. Undervisningsministeriet kan dispensere fra  

 denne bekendtgørelse som led i forsøg.
Samtidig  

 fastsættes forsøgets varighed og rapporteringsformen.
 Stk. 2. Undervisningsministeriet kan dispensere fra denne  

 bekendtgørelse, når det er begrundet i usædvanlige  

 forhold, bortset fra de tilfælde, hvor Skovskolen kan dispensere, jf. §  

 3, stk. 2, § 16, stk. 1, og § 18.
Kapitel 7 Ikrafttræden og overgangsregler § 22. Bekendtgørelsen træder i kraft  

 den 1. september 2002 og har virkning for studerende, der er optaget på  

 adgangskurset den 1. september 2001 eller senere samt på uddannelsens  

 1. del den 1. september 2002 eller senere.
 Stk. 2. Bekendtgørelse nr. 738 af 19. august 2001  

 om uddannelsen til skov- og landskabsingeniør ophæves.
 Stk. 3. Bekendtgørelse nr. 299 af 18. maj 1998 om  

 eksamensklager ved skov- og landskabsingeniøruddannelsen  

 ophæves.
 § 23. Studerende, der før 1. september 2002  

 er begyndt på 1. del af uddannelsen til skovtekniker, har ret til at  

 færdiggøre uddannelsen efter bekendtgørelse nr. 826 af 1.  

 oktober 1992 om uddannelse af skovteknikere inden for de tidsgrænser,  

 der er fastsat i bekendtgørelsen.
 Stk. 2. For studerende, som har ret til at  

 færdiggøre uddannelsen efter bekendtgørelse nr. 826 af 1.  

 oktober 1992 om uddannelse af skovteknikere, og som ikke består en af  

 uddannelsens dele, arrangerer skolen én ny eksamen uden  

 forudgående undervisning.
 Stk. 3. Studerende, der har eller opnår ret til  

 reeksamination efter reglerne i bekendtgørelse nr. 826 af 1. oktober  

 1992 om uddannelse af skovteknikere, bevarer denne ret for så vidt  

 angår gennemførte, men ikke beståede eksaminer.
 Stk. 4. Studerende, der er meddelt eller får  

 meddelt orlov efter reglerne i bekendtgørelse nr. 826 af 1. oktober  

 1992 om uddannelse af skovteknikere, og som ikke kan genoptage studiet efter  

 denne bekendtgørelse, indpasses ved genoptagelse af uddannelsen bedst  

 muligt i den nye studieordning, og således, at den studerende  

 opnår i alt mindst 4 års studium, heraf højst 1 års  

 praktik.
