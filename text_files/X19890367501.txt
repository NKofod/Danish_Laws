Et medlem, som udstationeres i to år i England, har været omfattet af  

 den sociale sikring i Danmark.
Udmeldelsen af den danske  

 arbejdsløshedsforsikring beroede på en fejlinformation fra  

 arbejdsløshedskassen, hvorfor udmeldelsen blev annulleret Erhvervssproglig Arbejdsløshedskasse Vedrørende X, cpr.nr. 151161,-.
 Med skrivelse af 8. juni 1989 har kassen bedt direktoratet om at give  

 dispensation til at annullere ovennævntes udmeldelse af kassen pr. 1. oktober  

 1987.
 Kassen har til sagen bl.a. oplyst, at pågældende den 15. september 1987  

 blev udstationeret til England i en 2-årig periode, hvorfor pågældende  

 udmeldte sig af kassen, da pågældende var af den overbevisning, at hun var  

 omfattet af det britiske arbejdsløshedsforsikringssystem.
 Kassen har videre oplyst, at pågældende først umiddelbart før hendes  

 hjemrejse til Danmark blev opmærksom på, at arbejdsgiveren med hjemmel i  

 artikel 17 i EF-forordning 1408/71 havde fået udstedt en attest E 101 fra  

 Sikringsstyrelsen (nu Socialstyrelsen), således at pågældende forblev  

 omfattet af det danske sociale sikringssystem under udstationeringen i  

 England, herunder arbejdsløshedsforsikringen.
 Det fremgår således af kassens skrivelse til direktoratet, at  

 arbejdsgiveren den 5. oktober 1987 søgte Sikringsstyrelsen om en attest E 101  

 og fik tilladelse hertil den 15. januar 1988, dog således at attesten først  

 blev udstedt den 20. oktober 1988.
 Ved telefonsamtale af 17. august 1989 med kassen har direktoratet bedt  

 kassen oplyse, hvorvidt pågældende selv har bedt om at blive meldt ud af  

 kassen.
 I denne forbindelse har direktoratet den 27. august 1989 modtaget kopi af  

 korrespondance mellem pågældende og kassen.
 Det fremgår af det fremsendte materiale, at pågældende med skrivelse af 5.  

 oktober 1987 til kassen har bedt om at blive passivt medlem på grund af  

 påbegyndelse af beskæftigelse i England.
Med skrivelse af 6. november 1987 har kassen meddelt medlemmet, at hun,  

 såfremt hun betalte skat i England, automatisk var omfattet af det britiske  

 arbejdsløshedsforsikringssystem og derfor skulle udmeldes af kassen.
Med  

 skrivelse af 18. november 1987 til pågældende har kassen bekræftet  

 pågældendes udmeldelse af kassen.
 Ved telefonisk forespørgsel af 17. august 1989 har direktoratet fra  

 Socialstyrelsen fået oplyst, at en attest E 101 bliver sendt til  

 arbejdsgiveren, men at pågældende som regel bliver orienteret om udstedelsen  

 i form af fremsendelse af en notits.
AFGØRELSE Ifølge EF-forordning nr. 1408/71, artikel 13, stk. 1, litra a, fremgår  

 det, at en person, der har lønnet beskæftigelse på en medlemsstats område, er  

 omfattet af denne stats lovgivning, selv om han er bosat på en anden  

 medlemsstats område, eller den virksomhed eller arbejdsgiver, der beskæftiger  

 ham, har sit hjemsted eller sin bopæl på en anden medlemsstats område.
 Ifølge samme forordnings artikel 17 kan to eller flere medlemsstater,  

 deres kompetente myndigheder eller de af disse myndigheder udpegede organer  

 ved aftale gøre undtagelser fra artikel 13 til fordel for visse kategorier af  

 personer, der udøver lønnet eller selvstændig virksomhed, eller for visse af  

 disse personer.
 Artikel 17 indeholder således hjemmel til, at en person kan vedblive med  

 at være omfattet af den stats lovgivning, hvor virksomheden har hjemsted,  

 selv om pågældende er beskæftiget på en anden medlemsstats område, såfremt  

 der er indgået aftale herom.
 I denne anledning skal direktoratet meddele, at man på baggrund af de i  

 sagen særlige omstændigheder finder, at pågældendes udmeldelse af kassen pr.  

 1. oktober 1987 kan annulleres.
 Direktoratet har ved afgørelsen lagt vægt på, at det af den af  

 Sikringsstyrelsen den 20. oktober 1988 udstedte attest E 101 fremgår, at  

 pågældende i perioden 1. oktober 1987 - 30. september 1989 er omfattet af den  

 sociale sikring i Danmark i medfør af aftale indgået mellem landene med  

 hjemmel i artikel 17 i nævnte forordning.
 Direktoratet har endvidere lagt vægt på, at pågældende dels fra kassens  

 side er blevet informeret om, at hun skulle udmeldes af den danske  

 arbejdsløshedsforsikring, og dels at hun først ved notits af 15. januar 1988  

 fra Sikringsstyrelsen er blevet orienteret om den udstedte attest E 101,  

 ligesom det af notitsen ikke fremgår, at sikringen ligeledes omfatter  

 arbejdsløshedsforsikring.
Direktoratet skal gøre opmærksom på, at pågældende, i forbindelse med at  

 udmeldelsen ophæves, skal indbetale kontingent til kassen for den omhandlede  

 periode.
P.D.V.
E.B.
