Fremsat den 28. marts 2007 af  

 justitsministeren (Lene Espersen) Forslag til Lov  

 om ændring af lov om retssikkerhed ved forvaltningens anvendelse af  

 tvangsindgreb og oplysningspligter (Udvidelse af  

 lovens anvendelsesområde og ophævelse af revisionsbestemmelse) § 1 I lov nr. 442 af 9. juni 2004 om retssikkerhed ved  

 forvaltningens anvendelse af tvangsindgreb og oplysningspligter foretages  

 følgende ændringer:
 1.  


  

 § 1, stk. 5  

, ophæves.
 2.  


  

 § 26  

  

 ophæves.
§ 2 Stk. 1.  

  

 Loven  

 træder i kraft den 1. januar 2008.
 Stk. 2.  

  

 § 1,  

 nr. 1, gælder for tvangsindgreb, der iværksættes efter retskendelse afsagt  

 den  

 1. januar 2008 eller senere.
Bemærkninger til  

 lovforslaget Almindelige  

 bemærkninger 1.
Lovforslagets baggrund og formål 2.
Kort oversigt over de gældende regler i retssikkerhedsloven 3.
Udvidelse af lovens anvendelsesområde til også at  

 omfatte tvangsindgreb, som foretages efter indhentet retskendelse 3.1.
Gældende ret 3.1.1.
Indledning 3.1.2.
Hvilke regler gælder ved forvaltningens gennemførelse  

 af tvangsindgreb efter indhentet retskendelse? 3.2.
Justitsministeriets overvejelser 3.2.1.
Indledning 3.2.2.
Særligt om konkurrenceområdet 3.2.2.1 Generelt om kontrolundersøgelser inden for  

 konkurrenceområdet 3.2.2.2.
Kort om retssikkerhedslovens § 9 3.2.2.3.
Betydningen af retssikkerhedslovens § 9 for  

 konkurrenceområdet 3.2.2.3.1.
Oversigt 3.2.2.3.2.
Hvornår vil der foreligge en mistanke som nævnt i  

 § 9, stk. 1? 3.2.2.3.3.
Hvad er retsvirkningen af, at der foreligger en  

 mistanke som nævnt i § 9, stk. 1? 3.2.2.3.4.
Særligt om retssikkerhedslovens § 9, stk. 2 3.2.2.3.5.
 Særligt om samspillet mellem myndighederne mv.
 3.2.3.
Sammenfattende om Justitsministeriets overvejelser 3.2.4.
Særligt om domstolenes opgave efter en ophævelse af  

 lovens § 1, stk. 5 4.
Anvendelse i straffesager af bevismidler, der er  

 lovligt tilvejebragt ved myndighedsskridt uden for strafferetsplejen 5.
Lovens anvendelse i praksis og Justitsministeriets  

 overvejelser om behovet for i øvrigt at ændre loven 6.
Særligt om forholdet til EU-retten 7.
 Økonomiske og administrative konsekvenser mv.
7.1 Økonomiske og administrative konsekvenser for stat,  

 regioner og kommuner 7.2.
Økonomiske og administrative konsekvenser for  

 erhvervslivet 7.3.
Administrative konsekvenser for borgerne 7.4.
Miljømæssige konsekvenser 7.5.
Forholdet til EU-retten 8.
 Hørte myndigheder og organisationer mv.
 9.
Sammenfattende skema 1. Lovforslagets  

 baggrund og formål Ved lov nr. 442 af  

 9. juni 2004 om retssikkerhed ved forvaltningens anvendelse af tvangsindgreb  

 og  

 oplysningspligter (herefter retssikkerhedsloven) blev der gennemført en  

 samlet  

 regulering af en række spørgsmål, som vedrører tilfælde, hvor en  

 forvaltningsmyndighed har mulighed for uden for strafferetsplejen at foretage  

 visse former for tvangsindgreb uden forudgående retskendelse.
Det drejer sig  

 navnlig om tvangsindgreb i form af såkaldte kontrol- og tilsynsbesøg.
Loven  

 regulerer endvidere visse spørgsmål, der kan opstå i tilfælde, hvor borgere  

 og  

 virksomheder er forpligtet til at meddele oplysninger til en  

 forvaltningsmyndighed.
 Fremsættelsen er  

 gengivet i Folketingstidende 2003-04, tillæg A, side 3107, og lovforslag nr.  

 L  

 96 som fremsat er gengivet i Folketingstidende 2003-04, tillæg A, side 3041.  

 Lovforslaget blev den 10. december 2003 undergivet 1. behandling, som er  

 gengivet i Folketingstidende 2003-04, Folketingets forhandlinger, side 2896.  

 Retsudvalget afgav betænkning den 27. maj 2004. Betænkningen findes i  

 Folketingstidende 2003-04, tillæg B, side 2142. Lovforslaget blev den 1. juni  

 2004 undergivet 2. behandling, der er gengivet i Folketingstidende 2003-04,  

 Folketingets forhandlinger, side 11312. Den 4. juni 2004 blev lovforslaget  

 undergivet 3. behandling, som er gengivet i Folketingstidende 2003-04,  

 Folketingets forhandlinger, side 11710. Den vedtagne lov er gengivet i  

 Folketingstidende 2003-04, tillæg C, side 786. Lovforslaget byggede på  

 Retssikkerhedskommissionens  

 betænkning 1428/2003 og de høringssvar over betænkningen, som  

 Justitsministeriet modtog.
 Det foreliggende  

 lovforslag fremsættes med henvisning til § 26 i retssikkerhedsloven,  

 hvorefter justitsministeren fremsætter forslag om revision af loven i  

 folketingsåret 2006-07.
 Lovforslaget  

 indeholder dels forslag om at udvide lovens anvendelsesområde til også at  

 omfatte tvangsindgreb af den karakter, der er nævnt i lovens § 1,  

 stk. 1  

 og 2, hvis de foretages efter indhentet retskendelse, dels forslag om  

 ophævelse  

 af revisionsbestemmelsen i lovens § 26. Herudover indeholder  

 lovforslaget  

 en omtale af et særligt spørgsmål om anvendelse i straffesager af  

 bevismidler,  

 der er lovligt tilvejebragt ved myndighedsskridt uden for strafferetsplejen.
 Pkt. 2 nedenfor  

 indeholder en kort oversigt over de gældende regler i retssikkerhedsloven.
 Forslaget om at  

 udvide lovens anvendelsesområde til også at omfatte tvangsindgreb, som  

 foretages efter indhentet retskendelse, er behandlet nærmere i pkt. 3  

 nedenfor.
 I pkt. 4 nedenfor  

 omtales det nævnte spørgsmål om anvendelse i straffesager af bevismidler, der  

 er lovligt tilvejebragt ved myndighedsskridt uden for strafferetsplejen.
 Det anføres i  

 forarbejderne til revisionsbestemmelsen i lovens § 26, at det i  

 forbindelse med evalueringen af retssikkerhedsloven og erfaringerne med  

 lovens  

 anvendelse er relevant at overveje, om der kan være anledning til ændring i  

 eller justering af lovens regler, jf. justitsministerens ændringsforslag af  

 11.  

 maj 2004 (L 96  bilag 110).
Pkt. 5 nedenfor  

 indeholder på den baggrund en kort omtale af praksis med hensyn til lovens  

 anvendelse på udvalgte områder.
En mere udførlig gennemgang af de praktiske  

 erfaringer med loven findes i regeringens retssikkerhedsredegørelse fra  

 januar  

 2007, der (uden bilag) er medtaget som lovforslagets bilag 1. Redegørelsen er  

 tidligere fremsendt til Folketinget den 9. februar 2007. Efter  

 Justitsministeriets  

 opfattelse er der ikke  ud over, hvad der følger af det foreliggende  

 lovforslag  behov for ændringer af loven.
 En vedtagelse af  

 lovforslaget vil på den baggrund indebære, at loven  bortset fra den  

 foreslåede udvidelse af lovens anvendelsesområde til også at omfatte  

 tvangsindgreb, som foretages efter indhentet retskendelse  fremover vil  

 gælde  

 med det indhold, som den har i dag.
2. Kort  

 oversigt over de gældende regler i retssikkerhedsloven Retssikkerhedsloven  

 indeholder bl.a. generelle regler om den fremgangsmåde, som  

 forvaltningsmyndighederne  

 skal følge ved gennemførelsen af et tvangsindgreb, som er omfattet af loven,  

 herunder navnlig kontrol- og tilsynsbesøg (lovens kapitel 2). Det er bl.a.  

 fastsat, at tvangsindgreb kun må anvendes, hvis mindre indgribende  

 foranstaltninger ikke er tilstrækkelige, og hvis indgrebet står i rimeligt  

 forhold til formålet med indgrebet (lovens § 2). Det er også bestemt, at  

 en række af forvaltningslovens regler  bl.a. reglerne om inhabilitet,  

 partsaktindsigt, begrundelse og klagevejledning  gælder ved  

 gennemførelsen af  

 tvangsindgreb omfattet af loven (lovens § 3).
 Det er endvidere  

 fastsat, at i sager om iværksættelse af tvangsindgreb omfattet af loven skal  

 en  

 myndighed, som mundtligt modtager oplysninger vedrørende sagens faktiske  

 omstændigheder af betydning for beslutningen om iværksættelse af  

 tvangsindgreb,  

 eller som på anden måde er bekendt med sådanne oplysninger, gøre notat om  

 indholdet af oplysningerne (lovens § 4). Det gælder dog ikke, såfremt  

 oplysningerne i øvrigt fremgår af sagens dokumenter.
Herudover er det  

 fastsat, at forud for gennemførelsen af en beslutning om iværksættelse af et  

 tvangsindgreb omfattet af loven skal parten underrettes om beslutningen  

 (lovens  

 § 5, stk. 1). Underretningen skal ske skriftligt senest 14 dage,  

 inden tvangsindgrebet gennemføres, og skal indeholde oplysninger om tid og  

 sted  

 for indgrebet, retten til at lade sig repræsentere eller bistå af andre efter  

 forvaltningslovens § 8, hovedformålet med indgrebet og det faktiske og  

 retlige grundlag for indgrebet, jf. forvaltningslovens § 24 (lovens  

 § 5,  

 stk. 2). Parten kan inden for en af myndigheden fastsat frist fremsætte  

 indsigelse mod den trufne beslutning.
Fastholdes beslutningen, skal dette  

 begrundes skriftligt over for parten, jf. forvaltningslovens § 24, og  

 meddelelsen  

 om fastholdelse af beslutningen skal gives inden eller senest samtidig med  

 gennemførelsen af tvangsindgrebet (lovens § 5, stk. 3).
Myndighedernes  

 pligt til at underrette en part forud for et tvangsindgreb fraviges helt  

 eller  

 delvist i en række tilfælde.
Det gælder,  

  

 hvis  

  

 øjemedet med tvangsindgrebets gennemførelse ville forspildes, hvis  

 forudgående  

 underretning skulle gives (§ 5, stk. 4, nr. 1),  

  

 hvis  

  

 hensynet til parten selv taler for det, eller partens rettigheder  

 findes at burde vige for afgørende hensyn til andre private eller offentlige  

 interesser (§ 5, stk. 4, nr. 2),  

  

 hvis  

  

 det er nødvendigt af hensyn til rigets udenrigspolitiske eller  

 udenrigsøkonomiske interesser, herunder forholdet til EU (§ 5,  

 stk. 4,  

 nr. 3),  

  

 hvis  

  

 øjeblikkelig  

 gennemførelse af tvangsindgrebet efter forholdets særlige karakter er  

 påkrævet  

 (§ 5, stk. 4, nr. 4), eller  

  

 hvis  

  

 forudgående underretning viser sig umulig eller er uforholdsmæssig vanskelig  

 (§ 5,  

 stk. 4, nr. 5).
 Loven indeholder  

 desuden regler om pligt for myndigheden til at forevise legitimation i  

 forbindelse med gennemførelse af tvangsindgreb (lovens § 6), pligt til  

 at  

 udvise størst mulig skånsomhed under et tvangsindgrebs gennemførelse (lovens  

 § 7)  

 samt pligt til i en række tilfælde at udfærdige en rapport om udførelsen af  

 et  

 tvangsindgreb (lovens § 8).
 Loven indeholder  

 endvidere regler om forholdet til strafferetsplejen ved gennemførelsen af  

 tvangsindgreb, som er omfattet af loven (lovens § 9). Det er således  

 fastsat, at hvis en enkeltperson eller juridisk person med rimelig grund  

 mistænkes for at have begået en strafbar lovovertrædelse, kan tvangsindgreb  

 over for den mistænkte med henblik på at tilvejebringe oplysninger om det  

 eller  

 de forhold, som mistanken omfatter, alene gennemføres efter reglerne i  

 retsplejeloven om strafferetsplejen (lovens § 9, stk.1). Det gælder dog  

 ikke, hvis tvangsindgrebet gennemføres med henblik på at tilvejebringe  

 oplysninger til brug for behandlingen af andre spørgsmål end fastsættelse af  

 straf (lovens § 9, stk. 2). De nævnte regler finder tilsvarende  

 anvendelse, hvis der i sagen rettes et tvangsindgreb mod andre end den  

 mistænkte (lovens § 9, stk. 3). Den mistænkte kan under nærmere  

 bestemte betingelser meddele samtykke til fravigelse af reglerne i § 9,  

 stk. 1 og 3 (lovens § 9, stk. 4).
 Loven indeholder  

 endelig en bestemmelse om retten til ikke at inkriminere sig selv mv. (lovens  

 § 10).  

 Bestemmelsen indebærer bl.a., at hvis der er konkret mistanke om, at en  

 enkeltperson eller juridisk person har begået en lovovertrædelse, der kan  

 medføre straf, gælder bestemmelser i lovgivningen mv. om pligt til at meddele  

 oplysninger til myndigheden ikke i forhold til den mistænkte, medmindre det  

 kan  

 udelukkes, at de oplysninger, som søges tilvejebragt, kan have betydning for  

 bedømmelsen af den formodede lovovertrædelse (lovens § 10, stk. 1).
3. Udvidelse  

 af lovens anvendelsesområde til også at omfatte tvangsindgreb, som foretages  

 efter indhentet retskendelse 3.1.  

 Gældende ret 3.1.1.  

 Indledning Efter  

 retssikkerhedslovens § 1, stk. 1, finder lovens kapitel 2 om  

 gennemførelse af tvangsindgreb og kapitel 3 om forholdet til  

 strafferetsplejen  

 anvendelse ved tvangsindgreb, som foretages af den offentlige forvaltning  

 uden  

 for strafferetsplejen, og som består i husundersøgelse, undersøgelse eller  

 beslaglæggelse af breve og andre papirer.
Efter lovens § 1, stk. 2,  

 finder lovens kapitel 3 endvidere anvendelse ved tvangsindgreb, som foretages  

 af den offentlige forvaltning uden for strafferetsplejen, og som består i  

 undersøgelse af andre lokaliteter, undersøgelse eller beslaglæggelse af andre  

 genstande, brud på meddelelseshemmeligheden eller eftersyn eller anden  

 undersøgelse af personer.
 Det fremgår af  

 lovens § 1, stk. 5, at kapitel 2 og 3 ikke gælder for  

 tvangsindgreb,  

 som foretages af forvaltningsmyndigheder efter indhentet retskendelse.  

 Derimod  

 gælder lovens regler om retten til ikke at inkriminere sig selv mv. (kapitel  

 4)  

 også på forvaltningsområder, hvor tvangsindgreb i form af f.eks. kontrolbesøg  

 kun kan foretages efter retskendelse.
 Det fremgår af  

 lovens forarbejder (Folketingstidende 2003-04, tillæg A, side 3051), at  

 baggrunden for denne afgrænsning af lovens anvendelsesområde var, at  

 Retssikkerhedskommissionens betænkning  i overensstemmelse med  

 kommissoriet  

 for dens arbejde  ikke indeholdt forslag til regler om forvaltningens  

 anvendelse  

 af tvangsindgreb, hvor der stilles krav om forudgående retskendelse.
Justitsministeriet  

 tilkendegav imidlertid i bemærkningerne til lovforslaget, at de  

 retssikkerhedsmæssige hensyn, der lå bag Retssikkerhedskommissionens forslag,  

 kunne tale for, at der også burde indføres regler om forvaltningens  

 anvendelse  

 af tvangsindgreb inden for de  relativt få  områder, hvor der  

 stilles krav om  

 forudgående retskendelse.
Da Retssikkerhedskommissionen ikke skulle behandle  

 dette spørgsmål, var der imidlertid ikke lejlighed til på daværende tidspunkt  

 nærmere at gennemgå og overveje, om indførelsen af regler om forvaltningens  

 anvendelse af tvangsindgreb kunne rejse særlige problemstillinger på de  

 forvaltningsområder,  

 hvor der kræves forudgående retskendelse.
Det blev i forlængelse heraf  

 anført,  

 at Justitsministeriet i samarbejde med de berørte myndigheder ville tage  

 initiativ til at overveje, om det på et senere tidspunkt burde foreslås at  

 udvide lovens anvendelsesområde, således at de foreslåede regler om  

 tvangsindgreb helt eller delvist også vil gælde i tilfælde, hvor der stilles  

 krav om forudgående retskendelse.
Der er som nævnt  

 kun relativt få tilfælde uden for strafferetsplejen, hvor et tvangsindgreb  

 kun  

 kan ske efter forudgående retskendelse.
Et eksempel herpå er § 108,  

 stk. 1,  

 i lov om konkurrence- og forbrugerforhold på telemarkedet, hvorefter IT- og  

 Telestyrelsen, Telebrugernævnet eller personer, der er bemyndiget hertil af  

 styrelsen eller nævnet, efter retskendelse og mod forevisning af legitimation  

 har adgang til offentlige og private ejendomme og lokaliteter for at foretage  

 tekniske undersøgelser som nævnt i lovens § 22, stk. 3, nr. 1, og  

 § 96, stk. 4. Et andet eksempel er § 18, stk. 3, i  

 konkurrenceloven, hvorefter Konkurrencestyrelsens kontrolundersøgelser kun  

 kan  

 finde sted efter indhentet retskendelse og mod behørig legitimation, jf.  

 nærmere herom under pkt. 3.2.2.
3.1.2.  

 Hvilke regler gælder ved forvaltningens gennemførelse af tvangsindgreb efter  

 indhentet retskendelse? Som anført gælder  

 retssikkerhedslovens kapitel 2 (om fremgangsmåden ved gennemførelse af  

 tvangsindgreb)  

 og kapitel 3 (om forholdet til strafferetsplejen) ikke ved forvaltningens  

 gennemførelse af tvangsindgreb efter indhentet retskendelse.
Der gælder  

 derfor  

 ikke et samlet regelsæt, som tager særligt sigte på myndighedernes adfærd i  

 forbindelse med gennemførelse af sådanne tvangsindgreb.
Der kan imidlertid  

 i de lovbestemmelser, der hjemler forvaltningsmyndighedernes adgang til at  

 foretage tvangsindgreb efter indhentet retskendelse, være fastsat særlige  

 regler om den fremgangsmåde, som myndighederne skal følge.
Som eksempel kan  

 nævnes bestemmelser om, at indgreb kun kan gennemføres »mod behørig  

 legitimation«.
Et sådant krav findes f.eks. i konkurrencelovens § 18,  

 stk. 3.
Når  

 forvaltningsmyndigheder foretager tvangsindgreb, gælder endvidere de krav til  

 forvaltningens optræden og adfærd, som følger af principperne om god  

 forvaltningsskik.
Disse principper om god forvaltningsskik  der navnlig  

 er  

 udviklet i Folketingets Ombudsmands praksis  stiller bl.a. krav til  

 myndighederne om en rimelig sagsbehandlingstid og om hensynsfuld og høflig  

 optræden.
Herudover  

 indeholder lov om behandling af personoplysninger generelle bestemmelser om  

 personoplysninger, som behandles ved hjælp af edb, eller som er eller vil  

 blive  

 indeholdt i et register.
Disse lovbestemmelser om bl.a. den dataansvarlige  

 myndigheds pligt til at give den registrerede visse oplysninger og den  

 registreredes ret til indsigt gælder også i sager om forvaltningsmyndigheders  

 gennemførelse af tvangsindgreb, herunder tvangsindgreb, der gennemføres efter  

 indhentet retskendelse.
Forvaltningsloven  

 og dens processuelle garantier om bl.a. partshøring og begrundelse samt  

 bestemmelsen om forvaltningens pligt til at gøre notat om faktiske  

 oplysninger  

 i en sag (offentlighedslovens § 6) gælder for behandlingen af sager,  

 hvori  

 der er eller vil blive truffet »afgørelse« af en forvaltningsmyndighed, jf.  

 forvaltningslovens § 2, stk. 1. I den forbindelse har der i den  

 forvaltningsretlige litteratur været rejst spørgsmål om, hvorvidt  

 tvangsindgreb  

 uden for strafferetsplejen  og herunder tvangsindgreb, der alene kan  

 foretages  

 efter indhentet retskendelse  i sig selv er omfattet af  

 forvaltningslovens  

 afgørelsesbegreb og dermed af lovens processuelle garantier.
Spørgsmålet om,  

 hvorvidt der i sådanne tilfælde er tale om en afgørelse, er ikke afklaret i  

 praksis, men for så vidt angår de tvangsindgreb, der i dag er omfattet af  

 retssikkerhedsloven, indebærer lovens § 3, at visse af  

 forvaltningslovens  

 regler gælder, jf. pkt. 2 ovenfor.
 Der kan i øvrigt  

 henvises til pkt. 3.3.1 i de almindelige bemærkninger til lovforslaget om  

 retssikkerhedsloven (Folketingstidende 2003-04, tillæg A, side 3054ff) og  

 kapitel 5 i Retssikkerhedskommissionens betænkning 1428/2003, som indeholder  

 en  

 nærmere beskrivelse af reglerne om myndighedernes fremgangsmåde i forbindelse  

 med gennemførelsen af kontrolbesøg mv. før retssikkerhedslovens ikrafttræden.
3.2.  

 Justitsministeriets overvejelser 3.2.1.  

 Indledning Retssikkerhedsloven  

 har til formål at varetage borgernes og virksomhedernes retssikkerhed bl.a. i  

 tilfælde, hvor offentlige myndigheder kan opnå adgang til private boliger og  

 virksomheder ved tvangsindgreb af den karakter, som er nævnt i lovens  

 § 1,  

 stk. 1 og 2.
Loven opstiller i  

 overensstemmelse med dette formål i kapitel 2 en række generelle regler om  

 den  

 fremgangsmåde, som forvaltningsmyndighederne skal følge ved gennemførelsen af  

 tvangsindgreb.
Hertil kommer reglerne i lovens kapitel 3, der ud fra hensynet  

 til, at strafferetsplejens processuelle regler ikke omgås, begrænser  

 forvaltningens mulighed for at anvende tvangsindgreb i tilfælde, hvor der  

 opstår mistanke om, at en borger eller virksomhed har begået et strafbart  

 forhold.
 Retssikkerhedsloven  

 gælder som nævnt under pkt. 3.1.1 ikke for tvangsindgreb, som foretages af  

 forvaltningsmyndigheder efter indhentet retskendelse, jf. lovens § 1,  

 stk. 5.
Som anført under  

 pkt. 3.1.1 ovenfor tilkendegav Justitsministeriet i forarbejderne til  

 retssikkerhedsloven, at de retssikkerhedsmæssige hensyn, der lå bag  

 Retssikkerhedskommissionens forslag, kunne tale for, at der også burde  

 indføres  

 regler om forvaltningens anvendelse af tvangsindgreb inden for de   

 relativt få  

  områder, hvor der stilles krav om forudgående retskendelse.
Da  

 Retssikkerhedskommissionen ikke skulle behandle dette spørgsmål, var der  

 imidlertid som nævnt ikke lejlighed til på daværende tidspunkt nærmere at  

 gennemgå  

 og overveje, om indførelsen af regler om forvaltningens anvendelse af  

 tvangsindgreb  

 kunne rejse særlige problemstillinger på de forvaltningsområder, hvor der  

 kræves forudgående retskendelse.
 Det er fortsat  

 Justitsministeriets opfattelse, at de hensyn, der ligger bag  

 retssikkerhedslovens kapitel 2 og 3, også gør sig gældende for så vidt angår  

 tvangsindgreb, som foretages efter indhentet retskendelse.
Det er således  

 Justitsministeriets overordnede opfattelse, at reglerne i  

 retssikkerhedslovens  

 kapitel 2 om fremgangsmåden ved gennemførelse af tvangsindgreb og kapitel 3  

 om  

 forholdet til strafferetsplejen ved gennemførelse af tvangsindgreb også vil  

 være relevante i de tilfælde, hvor tvangsindgreb foretages efter indhentet  

 retskendelse.
Det gælder f.eks. reglerne i lovens § 2 om, at et  

 tvangsindgreb kun må anvendes, hvis mindre indgående foranstaltninger ikke er  

 tilstrækkelige, og hvis indgrebet står i rimeligt forhold til formålet med  

 indgrebet, samt reglen i § 7 om, at tvangsindgrebet skal foretages så  

 skånsomt, som omstændighederne tillader.
Det kan også nævnes, at adgangen for  

 vedkommende borger mv. til at komme med indsigelser på grundlag af en  

 underretning efter lovens § 5 og pligten for myndigheden til i en sådan  

 situation at genoverveje sin beslutning om at gennemføre tvangsindgrebet vil  

 være relevant, selv om der foreligger en retskendelse.
Det bemærkes i den  

 forbindelse, at kravet om forudgående varsling i en række tilfælde kan  

 fraviges, jf. pkt. 2 ovenfor, hvor bestemmelsen i retssikkerhedslovens  

 § 5,  

 stk. 4, er nærmere omtalt.
 Med henblik på en  

 nærmere vurdering af spørgsmålet har Justitsministeriet haft drøftelser med  

 de  

 ministerier, hvis lovgivning indeholder bestemmelser, som nødvendiggør, at  

 der  

 indhentes retskendelse.
 De pågældende  

 ministerier har generelt kunnet tilslutte sig, at retssikkerhedslovens  

 anvendelsesområde udvides på den omhandlede måde.
 Særligt i forhold  

 til konkurrenceområdet har der imidlertid været rejst spørgsmål om, hvorvidt  

 bestemmelsen i retssikkerhedslovens § 9 er egnet til at gælde fuldt ud i  

 de tilfælde, hvor Konkurrencestyrelsen foretager et tvangsindgreb efter  

 indhentet retskendelse.
På den baggrund har  

 Justitsministeriet sammen med Økonomi- og Erhvervsministeriet nærmere  

 overvejet, om bestemmelsen i retssikkerhedslovens § 9 vil være til  

 hinder  

 for, at Konkurrencestyrelsen fortsat kan foretage den nødvendige effektive  

 kontrol af virksomheder mv. på konkurrenceområdet, og om der i givet fald  

 derfor vil være behov for en særlig regulering inden for konkurrenceområdet  

 af  

 forholdet til strafferetsplejen.
Der henvises til pkt. 3.2.2 nedenfor.
3.2.2.  

 Særligt om konkurrenceområdet 3.2.2.1.  

 Generelt om kontrolundersøgelser inden for konkurrenceområdet Efter § 14,  

 stk. 1, i konkurrenceloven påser Konkurrencerådet overholdelse af loven  

 og  

 de forskrifter, der er udstedt i medfør af loven.
Konkurrencestyrelsen er  

 sekretariat  

 for Konkurrencerådet i sager efter konkurrenceloven og varetager på rådets  

 vegne den daglige administration af loven, jf. konkurrencelovens § 14,  

 stk. 2. Overtrædelser af konkurrencelovgivningen kan bestå i  

 konkurrencebegrænsende aftaler, f.eks. aftaler mellem en række virksomheder  

 om  

 at koordinere deres tilbud eller priser (kartelaftaler), jf.  

 konkurrencelovens  

 kapitel 2. Som et andet eksempel på overtrædelse af konkurrencelovgivningen  

 kan  

 nævnes tilfælde, hvor en eller flere virksomheder misbruger en dominerende  

 stilling, jf. konkurrencelovens kapitel 3.
Efter  

 konkurrencelovens § 18, stk. 1, kan Konkurrencestyrelsen til brug  

 for  

 Konkurrencerådets virksomhed foretage kontrolundersøgelser, der indebærer, at  

 styrelsen får adgang til en virksomheds eller sammenslutnings lokaler og  

 transportmidler med henblik på dér at gøre sig bekendt med og tage kopi af  

 enhver oplysning, herunder regnskaber, regnskabsmateriale, bøger og andre  

 forretningspapirer.
I forbindelse med kontrolundersøgelsen kan  

 Konkurrencestyrelsen  

 kræve mundtlige forklaringer.
 Det følger af  

 konkurrencelovens § 18, stk. 3, at Konkurrencestyrelsens  

 kontrolbesøg  

 kun kan finde sted efter indhentet retskendelse og mod behørig legitimation.
 Dele af  

 Konkurrencestyrelsens kontrolvirksomhed tilrettelægges som såkaldte  

 koordinerede kontrolundersøgelser, hvor der samtidig iværksættes  

 kontrolundersøgelser hos flere forskellige virksomheder, f.eks. virksomheder  

 inden for en bestemt branche.
Vurderingen af, om  

 der f.eks. foreligger en af de nævnte konkurrencelovsovertrædelser, vil ofte  

 bero på omfattende og komplekse overvejelser.
Dette skyldes bl.a., at der  

 f.eks. i sager om kartelaftaler ofte skal foretages en samlet vurdering på  

 baggrund af oplysninger, der indhentes hos en række virksomheder, som  

 muligvis  

 indgår i et kartel.
I disse tilfælde er det også ofte nødvendigt at indhente  

 oplysninger fra andre virksomheder eller borgere, og dette gælder også sager,  

 der drejer sig om, at en eller flere virksomheder måtte have misbrugt deres  

 dominerende stilling.
Hertil kommer, at en konkurrenceretlig vurdering  

 generelt  

 også forudsætter, at der foretages en såkaldt markedsvurdering.
Overtrædelse af  

 konkurrenceloven er strafbar, jf. nærmere lovens §§ 22 og 23.  

 Strafforfølgning sker i givet fald ved anklagemyndighedens foranstaltning,  

 men  

 ofte efter anmodning fra Konkurrencestyrelsen og bl.a. på grundlag af  

 oplysninger, som styrelsen har tilvejebragt.
Overtrædelse af loven kan  

 imidlertid også sanktioneres »civilt«, idet Konkurrencestyrelsen efter lovens  

 §§ 6, stk. 4, og 11, stk. 4, kan udstede påbud om at bringe de  

 pågældende overtrædelser til ophør.
 Der er ikke noget  

 til hinder for, at straf og påbud anvendes i kombination, således at  

 Konkurrencestyrelsen f.eks. samtidig med, at en sag overlades til politiet og  

 anklagemyndigheden med henblik på strafferetlig forfølgning, udsteder påbud  

 til  

 de pågældende virksomheder om at bringe de omhandlede overtrædelser af loven  

 til ophør.
3.2.2.2.  

 Kort om retssikkerhedslovens § 9 Bestemmelsen i  

 retssikkerhedslovens § 9, stk. 1, indebærer, at hvis en  

 enkeltperson  

 eller juridisk person med rimelig grund mistænkes for at have begået en  

 strafbar lovovertrædelse, kan tvangsindgreb over for den mistænkte med  

 henblik  

 på at tilvejebringe oplysninger om det eller de forhold, som mistanken  

 omfatter,  

 alene gennemføres efter reglerne i retsplejeloven om strafferetsplejen.
Det følger  

 imidlertid af bestemmelsen i retssikkerhedsloven § 9, stk. 2, at  

 reglen i stk. 1 ikke gælder i tilfælde, hvor tvangsindgreb gennemføres  

 med  

 henblik på at tilvejebringe oplysninger til brug for behandlingen af andre  

 spørgsmål end fastsættelse af straf.
Bestemmelsen skal ses i lyset af, at de  

 enkelte forvaltningsmyndigheder ofte har flere formål med  i  

 forbindelse med  

 tvangsindgreb  at fremskaffe oplysninger om enkeltpersoners og  

 virksomheders  

 overholdelse af lovgivningen.
Retssikkerhedslovens  

 § 9, stk. 3, regulerer myndighedernes adgang til at gennemføre  

 tvangsindgreb over for en tredjemand med henblik på at indhente oplysninger  

 af  

 betydning for en sag mod den mistænkte.
Bestemmelsen fastsætter, at reglerne  

 i  

 § 9, stk. 1-2, finder tilsvarende anvendelse, hvis der i sagen  

 rettes  

 et tvangsindgreb mod andre end den mistænkte.
Efter retssikkerhedslovens  

 § 9,  

 stk. 4, kan en part under nærmere bestemte betingelser give samtykke til  

 fravigelse af reglerne i lovens § 9, stk. 1 og 3.
 Som det fremgår af  

 det anførte, begrænser bestemmelsen i § 9 forvaltningsmyndighedernes  

 adgang til at foretage tvangsindgreb, som er hjemlet i særlovgivningen, når  

 der  

 foreligger en mistanke af den karakter, der er nævnt i stk. 1, og der  

 ikke  

 foreligger tilfælde, som er omfattet af stk. 2 eller stk. 4.  

 Bestemmelsen er imidlertid ikke til hinder for, at en forvaltningsmyndighed  

   

 selv om der ikke efter § 9 er pligt hertil  overdrager en sag til  

 politiet.  

 Det vil navnlig kunne være tilfældet, hvis efterforskningsmæssige hensyn  

   

 herunder hensynet til den samlede varetagelse af sagens strafferetlige  

 aspekter  

  efter omstændighederne tilsiger, at iværksættelse af tvangsindgreb mv.  

 varetages af politiet og anklagemyndigheden, selv om det følger af  

 retssikkerhedsloven,  

 at de pågældende indgreb mv. også vil kunne iværksættes af en  

 forvaltningsmyndighed.
3.2.2.3.  

 Betydningen af retssikkerhedslovens § 9 for konkurrenceområdet 3.2.2.3.1.  

 Oversigt En gennemførelse af  

 lovforslaget vil bl.a. indebære, at retssikkerhedslovens § 9  med  

 det  

 indhold, der kort er gennemgået under pkt. 3.2.2.2 ovenfor  vil gælde  

 for  

 Konkurrencestyrelsen.
Det betyder, at  

 Konkurrencestyrelsen som udgangspunkt ikke vil kunne anvende sine beføjelser  

 efter konkurrencelovens § 18 i tilfælde, hvor der  inden  

 iværksættelse af  

 et kontrolbesøg eller i forbindelse med kontrolbesøgets gennemførelse   

 opstår  

 grund til rimelig mistanke om, at der foreligger en strafbar overtrædelse af  

 konkurrenceloven.
I givet fald må Konkurrencestyrelsen i stedet overlade  

 sagen  

 til politiet med henblik på anvendelse af tvangsmidler efter retsplejelovens  

 regler om strafferetsplejen, herunder ransagning og beslaglæggelse.
Det anførte gælder  

 såvel tvangsindgreb over for den mistænkte virksomhed som over for andre  

 virksomheder, som der  til brug for sagen mod den mistænkte virksomhed  

  kan  

 være behov for at skaffe oplysninger fra.
I begge tilfælde må der således i  

 stedet gås frem efter retsplejelovens regler, jf. herved retssikkerhedslovens  

 § 9,  

 stk. 3.
 Spørgsmålet om,  

  

 hvornår  

  

 der for Konkurrencestyrelsen vil  

 foreligge en mistanke som nævnt i § 9, stk. 1  med den  

 virkning, at  

 Konkurrencestyrelsen som udgangspunkt må overlade sagen til politiet   

 er  

 nærmere omtalt under pkt. 3.2.2.3.2 nedenfor.
 Spørgsmålet om,  

 hvad der er den nærmere  

  

 retsvirkning  

  

 af, at den omhandlede mistanke foreligger, er nærmere omtalt under pkt.  

 3.2.2.3.3 nedenfor.
 I en række tilfælde  

 vil det imidlertid være uden praktisk betydning, at der foreligger en  

 mistanke  

 som nævnt i § 9, stk. 1. Uanset en sådan mistanke vil  

 Konkurrencestyrelsen således kunne anvende sine beføjelser efter  

 konkurrenceloven, såfremt det sker med henblik på at tilvejebringe  

 oplysninger  

 til brug for behandlingen af  

  

 andre  

 spørgsmål end fastsættelse af straf  

  

 , f.eks. udstedelse af påbud efter  

 konkurrencelovens §§ 6, stk. 4, og 11, stk. 4. Dette spørgsmål  

 omtales nærmere under pkt. 3.2.2.3.4 nedenfor.
 Spørgsmålet om  

  

 samspillet mellem myndighederne mv.  

  

 omtales nærmere under pkt. 3.2.2.3.5 nedenfor.
 Det bemærkes, at  

 den mistænkte virksomhed i alle tilfælde vil kunne give samtykke til  

 fravigelse  

 af bestemmelserne i § 9, stk. 1 og 3. Dette følger af bestemmelsen  

 i  

 § 9, stk. 4. Hvis et sådant samtykke gives, betyder det, at  

 Konkurrencestyrelsen kan anvende sine beføjelser efter konkurrenceloven  

 uafhængigt af § 9, stk. 1 og 3, således at det ikke er nødvendigt  

 at  

 gå frem efter retsplejelovens regler.
 Den følgende  

 gennemgang er baseret på forarbejderne til retssikkerhedslovens § 9. Der  

 henvises nærmere til Folketingstidende 2003-04, tillæg A, side 3092ff.
3.2.2.3.2.  

 Hvornår vil der foreligge en mistanke som nævnt i § 9, stk. 1? De begrænsninger i  

 Konkurrencestyrelsens beføjelser, som følger af retssikkerhedslovens  

 § 9,  

 stk. 1, gælder, hvis der foreligger en »rimelig grund« til mistanke om,  

 at  

 den pågældende virksomhed har begået en strafbar overtrædelse af  

 konkurrencelovgivningen.
Heri ligger, at mistanken skal være baseret på  

 fornødne konkrete, objektive oplysninger i den pågældende sag.
En rimelig grund  

 til mistanke kan foreligge  

  

 forud  

  

 for  

 den påtænkte gennemførelse af et kontrolbesøg, og den kan opstå i forbindelse  

 med  

  

 gennemførelsen  

  

 af et  

 kontrolbesøg.
I alle tilfælde må der foretages en samlet konkret vurdering i  

 den enkelte situation.
 Er der tale om, at  

 Konkurrencestyrelsen skønner det påkrævet at foretage et kontrolbesøg i  

 forbindelse med f.eks. en generel undersøgelse af virksomheder inden for en  

 bestemt branche, vil der selvsagt ikke foreligge en mistanke i bestemmelsens  

 forstand.
Det samme gælder i  

 tilfælde, hvor Konkurrencestyrelsen ønsker at undersøge forhold, som kun  

 muligvis kan give anledning til mistanke  f.eks. på baggrund af  

 generelle  

 erfaringer med en bestemt branche eller virksomhed.
En mere almindelig,  

 erfaringsbaseret fornemmelse hos Konkurrencestyrelsen om, at der kan være  

 »noget  

 galt«, vil således ikke i sig selv føre til, at den påtænkte  

 kontrolundersøgelse ikke kan foretages.
Der skal således mere til, før der i  

 § 9,  

 stk. 1s forstand er tale om, at en virksomhed »med rimelig grund  

 mistænkes for at have begået et strafbart forhold«.
Såfremt  

 Konkurrencestyrelsen fra f.eks. konkurrerende virksomheder eller ansatte i  

 den  

 pågældende virksomhed selv modtager anmeldelse om forhold, der efter  

 konkurrenceloven er strafbare, må det bero på en konkret vurdering, om der  

 foreligger en mistanke som angivet i bestemmelsen.
I den forbindelse må det  

 bl.a. indgå, hvor troværdig anmeldelsen forekommer, hvor konkret de  

 pågældende  

 forhold er angivet, og om der herudover  dvs. i de oplysninger, som  

 Konkurrencestyrelsen i øvrigt er i besiddelse af  er holdepunkter for,  

 at der  

 kan foreligge et strafbart forhold.
 En anmeldelse vil  

 således ikke i sig selv skabe grundlag for en mistanke som angivet i  

 bestemmelsen, hvis anmeldelsen ikke indeholder bl.a. tilstrækkeligt  

 konkretiserede oplysninger om de pågældende forhold.
Det bemærkes, at  

 det anførte ikke har til hensigt at ændre på den afgrænsning af forholdet  

 mellem konkurrencelovgivningen og strafferetsplejen, der i forhold til sager  

 om  

 kartelaftaler er omtalt i forarbejderne til lovforslag nr.
L 152 om ændring  

 af  

 bl.a. konkurrenceloven.
Lovforslag nr.
L  

 152 er fremsat af økonomi- og erhvervsministeren den 7. februar 2007, og  

 forslaget lægger bl.a. op til, at der indføres et straflempelsesprogram i  

 kartelsager.
Det foreslås således, at en person eller virksomhed, som  

 henvender  

 sig til myndighederne og fremlægger oplysninger om et kartel, efter  

 omstændighederne  

 kan opnå enten strafbortfald eller strafnedsættelse for den bøde, som  

 vedkommende person eller virksomhed ellers ville være blevet pålagt for sin  

 deltagelse i kartellet, jf. forslaget til konkurrencelovens § 23 a.
Den foreslåede  

 straflempelsesordning bygger på en rapport, som blev afgivet i november 2006  

 af  

 udvalget om styrkelse af konkurrencelovgivningen.
Det anføres i rapporten,  

 side  

 89, at i forhold til en ansøgning om straflempelse er det væsentligt, at  

 myndighederne hurtigt afklarer, efter hvilket regelgrundlag oplysningerne  

 skal  

 behandles.
Det vil sige, om oplysningerne skal behandles efter reglerne i  

 konkurrenceloven eller reglerne i strafferetsplejen.
Dette vil afhænge af  

 oplysningernes konkrete indhold.
Myndighederne må derfor hurtigt afgøre, om  

 oplysningerne er af en sådan karakter, at de giver anledning til f.eks. at  

 iværksætte en kontrolundersøgelse efter konkurrenceloven eller en ransagning  

 efter retsplejeloven.
Under alle omstændigheder er det vigtigt, at der ikke  

 opstår et tomrum mellem regelsættene, således at ingen af myndighederne  

 finder,  

 at de er kompetente til at reagere på oplysningerne.
Det anføres videre i  

 rapporten, at udgangspunktet i sager, hvor der foreligger en tilståelse om  

 egne  

 og andres strafbare forhold, vil være, at sagen behandles i  

 strafferetsplejens  

 former.
 Det bemærkes i den  

 forbindelse, at hvis der ikke foreligger en sådan rimelig grund til mistanke,  

 som kræves efter retsplejelovens regler om ransagning, vil  

 Konkurrencestyrelsen  

 kunne gennemføre et kontrolbesøg efter reglerne herom i konkurrenceloven.
 Særligt med hensyn  

 til tilfælde, hvor der  

  

 under  

 gennemførelsen  

  

 af et kontrolbesøg opstår spørgsmål om, hvorvidt der (på det  

 tidspunkt) foreligger en mistanke som angivet i § 9, stk. 1   

 f.eks.  

 fordi virksomhedens indehaver påberåber sig bestemmelsen  bemærkes, at  

 der  

 også her må foretages en samlet vurdering af de oplysninger, der indtil da er  

 tilvejebragt.
 Det er i den  

 forbindelse karakteristisk for konkurrenceområdet, at vurderingen af, om der  

 foreligger en mistanke af den nævnte karakter om en strafbar lovovertrædelse  

 af  

 konkurrenceloven, ofte vil bero på omfattende og komplekse overvejelser, jf.  

 herved pkt. 3.2.2.1 ovenfor.
Det vil derfor ofte  

 først være  

  

 efter  

  

 Konkurrencestyrelsens gennemførelse af en kontrolundersøgelse, at det vil  

 være  

 muligt at opnå et overblik over samtlige dokumenter mv. i sagen.
Det vil  

 således i reglen først på dette tidspunkt stå klart, at et konkret fund  

   

 f.eks. en e-mail, et andet elektronisk dokument eller et skriftligt dokument  

   

 som Konkurrencestyrelsens medarbejdere i en tidligere fase af sagen, herunder  

 under et kontrolbesøg, er blevet bekendt med, i lyset af de øvrige  

 foreliggende  

 oplysninger i sagen er udslagsgivende for vurderingen af, at der foreligger  

 »rimelig  

 grund« til at mistænke virksomheden mv. for at have begået en strafbar  

 lovovertrædelse.
Den omstændighed,  

 at der undervejs i forbindelse med et kontrolbesøg er gjort et konkret fund,  

 der  

  

 senere  

  

 viser sig at være  

 udslagsgivende for vurderingen af, om der kan antages at foreligge et  

 strafbart  

 forhold, betyder derfor ikke, at Konkurrencestyrelsen har været uberettiget  

 til  

  efter det tidspunkt, hvor fundet blev gjort, men før det stod klart  

 for  

 styrelsen, at der forelå en rimelig grund til at mistænke virksomheden for  

 noget strafbart  at fortsætte det eller de pågældende kontrolbesøg.
Der  

 vil i  

 overensstemmelse hermed heller ikke være tale om, at det konkrete fund eller  

 de  

 øvrige dokumenter og oplysninger, som måtte være fremskaffet ved det eller de  

 fortsatte kontrolbesøg, er ulovligt tilvejebragt.
Det bemærkes, at i  

 forbindelse med gennemførelsen af en såkaldt koordineret kontrolundersøgelse  

 (dvs. en undersøgelse rettet mod flere virksomheder inden for f.eks. en  

 bestemt  

 branche) vil det forhold, at der opstår rimelig grund til mistanke om, at én  

 virksomhed har begået en strafbar lovovertrædelse, kunne indebære, at en  

 tilsvarende mistanke vil kunne rettes mod andre virksomheder, der er omfattet  

 af den pågældende kontrolundersøgelse.
Det forudsætter imidlertid, at der er  

 den fornødne indbyrdes sammenhæng mellem virksomhederne, f.eks. at de indgår  

 i  

 et kartel.
Hvis dette ikke er tilfældet  og der heller ikke på andet  

 grundlag  

 foreligger rimelig grund til mistanke over for de øvrige virksomheder, der  

 indgår i kontrolundersøgelsen  vil der ikke være noget til hinder for,  

 at  

 Konkurrencestyrelsen anvender administrative kontrolbeføjelser i forhold til  

 disse virksomheder.
3.2.2.3.3.  

 Hvad er retsvirkningen af, at der foreligger en mistanke som nævnt i  

 § 9,  

 stk. 1? I tilfælde, hvor  

 der  før eller under gennemførelsen af et kontrolbesøg efter  

 konkurrenceloven  

  opstår en mistanke som angivet i § 9, stk. 1, om en strafbar  

 overtrædelse af konkurrenceloven, er udgangspunktet, at tvangsindgreb med  

 henblik på at tilvejebringe oplysninger om det eller de forhold, som  

 mistanken  

 omfatter, ikke kan foretages af Konkurrencestyrelsen, men i stedet må  

 gennemføres  

 af politiet efter retsplejelovens regler om strafferetsplejen.
 I sådanne tilfælde  

 må Konkurrencestyrelsen således overlade gennemførelsen eller fortsættelsen  

 af  

 det pågældende indgreb til politiet.
 I tilfælde, hvor  

 mistanken opstår  

  

 under  

  

 gennemførelsen  

 af det pågældende kontrolbesøg, vil Konkurrencestyrelsen have ret til at  

 forblive på stedet for at sikre eventuelle beviser, indtil politiet når frem.  

 I  

 sådanne tilfælde vil det i øvrigt ofte være nødvendigt for politiet at  

 gennemføre ransagning og beslaglæggelse »på øjemedet«, dvs. uden forinden at  

 have indhentet retskendelse, jf. de nærmere regler i retsplejelovens kap. 73  

 og  

 74.
 Det er i øvrigt i  

 forarbejderne til bestemmelsen i § 9, stk. 1 (Folketingstidende  

 2003-04, tillæg A, side 3093) anført, at der ikke bør kunne opstå  

 situationer,  

 hvor en forvaltningsmyndighed er afskåret fra selv at tilvejebringe fornødne  

 oplysninger mv., men hvor det materiale, der foreligger, samtidig er så  

 generelt og ukonkret, at det ikke er muligt for politiet at vurdere, om der  

 er  

 grundlag for iværksættelse af straffeprocessuelle indgreb som f.eks.  

 beslaglæggelse.
 Det er på den  

 baggrund det anførte sted i forarbejderne tilkendegivet, at den pågældende  

 myndighed også i tilfælde, hvor en borger mv. med rimelig grund mistænkes for  

 at have begået noget strafbart, er berettiget til at anvende sine beføjelser  

 efter særlovgivningen med henblik på at fremskaffe oplysninger i det omfang,  

 det må anses for nødvendigt for, at myndigheden kan vurdere, om der er tale  

 om  

 en sag, som bør overgives til politiet, og for, at politiet kan vurdere, om  

 der  

  også ud fra ressourcemæssige hensyn  er fornødent grundlag for  

 at iværksætte  

 strafferetlig efterforskning (herunder beslaglæggelse mv.).
Det forudsættes  

 derfor i forarbejderne, at myndigheden  f.eks. ved optælling af den  

 pågældende  

 virksomheds varer eller gennemgang af relevante regnskaber mv.  vil  

 kunne  

 tilvejebringe oplysninger, der gør det muligt nærmere at angive karakteren og  

 omfanget af de forhold, som mistanken vedrører.
Særligt vedrørende skatte- og  

 afgiftsområdet anføres det i den forbindelse i forarbejderne, at  

 skattemyndighederne  hvis det f.eks. i forbindelse med et kontrolbesøg  

 i en  

 virksomhed konstateres, at der sælges ulovligt importerede varer, og der i  

 den  

 forbindelse opstår mistanke om, at der foreligger en strafbar overtrædelse af  

 afgiftslovgivningen  normalt vil være berettiget til at fortsætte  

 kontrolbesøget i virksomheden, indtil de nævnte oplysninger er tilvejebragt.  

 Tilsvarende vil efter forarbejderne gælde, hvis skattemyndighederne på  

 baggrund  

 af en anmeldelse har en  ikke nærmere konkretiseret  mistanke om,  

 at en  

 virksomhed f.eks. sælger ulovligt importerede varer.
I så fald vil  

 skattemyndighederne således normalt være berettiget til at foretage et  

 kontrolbesøg,  

 der gør det muligt nærmere at angive karakteren og omfanget af de forhold,  

 som  

 mistanken vedrører.
Tilsvarende  

 principper vil gælde for Konkurrencestyrelsen.
Dette vil f.eks. betyde, at  

 Konkurrencestyrelsen vil kunne fortsætte et kontrolbesøg, selvom der måtte  

 findes oplysninger, som giver rimelig grund til mistanke, i det omfang det er  

 nødvendigt for at afgrænse karakteren og omfanget af de pågældende forhold.
 Det er i øvrigt  

 væsentligt at fremhæve, at bestemmelsen i § 9, stk. 1, alene har  

 betydning for, hvilken myndighed  Konkurrencestyrelsen eller politiet  

  der  

 skal gennemføre det pågældende  

  

 tvangsindgreb.
Efter at politiet i  

 givet fald har gennemført den nødvendige ransagning mv., vil der således ikke  

 være noget til hinder for, at det materiale, der i den forbindelse er  

 tilvejebragt, overlades til Konkurrencestyrelsen med henblik på videre  

 vurdering af sagen.
Tilsvarende er der intet til hinder for, at  

 repræsentanter  

 for Konkurrencestyrelsen er til stede under politiets ransagning og i den  

 forbindelse  og ved politiets øvrige behandling af sagen  bistår  

 politiet.
3.2.2.3.4.  

 Særligt om retssikkerhedslovens § 9, stk. 2 I mange tilfælde  

 vil det, der er anført under pkt. 3.2.2.3.2-3.2.2.3.3 ovenfor vedrørende den  

 nærmere forståelse af retssikkerhedslovens § 9, stk. 1, ikke have  

 praktisk betydning for afgrænsningen af Konkurrencestyrelsens beføjelser.
 Det følger således  

 af lovens § 9, stk. 2, at bestemmelsen i stk. 1 ikke gælder,  

 hvis det pågældende tvangsindgreb gennemføres med henblik på at tilvejebringe  

 oplysninger til brug for behandlingen af andre spørgsmål end fastsættelse af  

 straf.
Som nærmere omtalt  

 under pkt. 3.2.2.1 ovenfor har Konkurrencestyrelsen andre beføjelser til  

 rådighed end den, der består i at anmode anklagemyndigheden om at rejse  

 tiltale  

 mod den pågældende virksomhed for overtrædelse af konkurrenceloven.
Bl.a. kan  

 Konkurrencestyrelsen udstede påbud til den pågældende virksomhed om at bringe  

 overtrædelser af loven til ophør, jf. lovens §§ 6, stk. 4, og 11,  

 stk. 4.
 I det omfang,  

 gennemførelse af et tvangsindgreb efter konkurrenceloven f.eks. kan anses for  

 sagligt begrundet i hensynet til at tilvejebringe oplysninger med henblik på  

 at  

 vurdere, om der er grundlag for at udstede sådanne påbud, vil indgrebet  

 således  

 kunne gennemføres af Konkurrencestyrelsen (dvs. uden inddragelse af  

 politiet),  

 uanset om der foreligger mistanke om strafbart forhold som angivet i  

 § 9,  

 stk. 1. Det er i den forbindelse uden betydning, at styrelsen er  

 opmærksom  

 på, at de pågældende oplysninger også vil kunne være relevante i forbindelse  

 med en eventuel senere straffesag, og at oplysningerne således på et senere  

 tidspunkt  

 vil kunne blive overladt til f.eks. anklagemyndigheden.
Det må på den  

 baggrund antages, at Konkurrencestyrelsen også fremover i vidt omfang vil  

 kunne  

 foretage tvangsindgreb efter konkurrenceloven, selv om der samtidig  

 foreligger  

 mistanke om en strafbar overtrædelse af konkurrenceloven.
Kun i tilfælde,  

 hvor  

 det er et egentligt formål med det pågældende tvangsindgreb at tilvejebringe  

 oplysninger med henblik på en straffesag, vil begrænsningerne efter lovens  

 § 9,  

 stk. 1, således skulle iagttages.
 3.2.2.3.5.  

 Særligt om samspillet mellem myndighederne mv.
 Retssikkerhedsloven  

 bygger på, at det er den pågældende forvaltningsmyndighed selv, der vurderer,  

 om der foreligger en mistanke som angivet i § 9, stk. 1.
 I overensstemmelse  

 hermed vil det i almindelighed være Konkurrencestyrelsen selv  og ikke  

 politiet eller anklagemyndigheden  der foretager vurderingen af, om der  

 foreligger en sådan mistanke.
 I sager, hvor der  

 opstår mistanke om strafbart forhold, og hvor det derfor står som mulighed,  

 at  

 der senere vil være grundlag for at rejse tiltale mv. mod den pågældende  

 virksomhed, er det naturligvis under omstændigheder afgørende, at der sker en  

 hensigtsmæssig koordinering mellem Konkurrencestyrelsens virksomhed på den  

 ene  

 side og politiets og anklagemyndighedens virksomhed på den anden side med  

 henblik på en effektiv håndhævelse af de konkurrenceretlige regler.
 Selvom det som  

 anført ovenfor følger af retssikkerhedsloven, at Konkurrencestyrelsen i vidt  

 omfang vil kunne udøve sine beføjelser uanset, at der foreligger mistanke om  

 strafbart forhold, vil efterforskningsmæssige hensyn  herunder hensynet  

 til  

 den samlede varetagelse af sagens strafferetlige aspekter  således  

 efter  

 omstændighederne kunne tilsige, at iværksættelse af tvangsindgreb mv.  

 varetages  

 af politiet og anklagemyndigheden.
 Sådanne spørgsmål  

 må som hidtil afklares i samarbejde mellem de nævnte myndigheder.
3.2.3.  

 Sammenfattende om Justitsministeriets overvejelser Som det fremgår af  

 pkt. 3.2.1 ovenfor, bør retssikkerhedslovens kapitel 2 og 3 efter  

 Justitsministeriets opfattelse generelt finde anvendelse også i forhold til  

 tvangsindgreb, som efter lovgivningen alene kan ske efter retskendelse.
 På baggrund af det,  

 der særligt er anført under pkt. 3.2.2 om anvendelse af lovens kapitel 3  

 (§ 9)  

 på konkurrenceområdet, er der endvidere ikke grundlag for at antage, at denne  

 del af loven vil være til hinder for, at Konkurrencestyrelsen fortsat kan  

 foretage en effektiv kontrol af virksomhedernes overholdelse af  

 konkurrenceloven.
Det er herefter  

 Justitsministeriets samlede opfattelse, at retssikkerhedslovens kapitel 2 og  

 3  

 i det hele bør finde anvendelse også i forhold til tvangsindgreb, som alene  

 kan  

 ske efter retskendelse.
Den særlige bestemmelse i lovens § 1,  

 stk. 5,  

 hvorefter kapitel 2 og 3 ikke omfatter tvangsindgreb, som foretages efter  

 indhentet retskendelse, bør derfor efter Justitsministeriets opfattelse  

 ophæves.
3.2.4.  

 Særligt om domstolenes opgave efter en ophævelse af lovens § 1,  

 stk. 5 Den omstændighed,  

 at retssikkerhedslovens kapitel 2 og 3 efter en gennemførelse af lovforslaget  

 også vil omfatte tvangsindgreb, som alene kan ske efter retskendelse, vil kun  

 i  

 begrænset omfang have betydning for domstolene.
Dette skyldes, at  

 de fleste af bestemmelserne i loven alene kan siges at rette sig til de  

 pågældende forvaltningsmyndigheder.
Det gælder f.eks. § 4 om notatpligt,  

 § 5  

 om varsling, § 6 om forevisning af legitimation, § 7 om skånsomhed  

 ved gennemførelse af tvangsindgrebet og § 8 om udarbejdelse af rapport.
 Særligt om lovens § 2  

 og § 9 bemærkes følgende:
 Efter § 2 må  

 tvangsindgreb kun anvendes, hvis mindre indgribende foranstaltninger ikke er  

 tilstrækkelige, og hvis indgrebet står i rimeligt forhold til formålet med  

 indgrebet.
Der er her tale om  

 en generel betingelse for foretagelse af tvangsindgreb omfattet af loven,  

 hvis  

 overholdelse domstolene principielt vil skulle påse ved vurderingen af, om  

 der  

 skal gives retskendelse.
Bestemmelsen afspejler imidlertid alene det  

 almindelige forvaltningsretlige proportionalitetsprincip, og en tilsvarende  

 regel må derfor  på ulovbestemt grundlag  allerede i dag antages  

 at gælde på  

 områder, hvor tvangsindgreb alene kan ske efter retskendelse.
 Bestemmelsen i § 9  

 om forholdet til strafferetsplejen er nærmere omtalt under pkt. 3.2.1 og  

 3.2.2  

 ovenfor, særligt for så vidt angår konkurrenceområdet.
Den omstændighed,  

 at § 9 efter en gennemførelse af lovforslaget vil gælde også i tilfælde,  

 hvor et tvangsindgreb alene kan foretages efter retskendelse, indebærer, at  

 retten principielt vil skulle tage stilling til, om bestemmelsen er til  

 hinder  

 for det pågældende tvangsindgreb.
I givet fald må den pågældende myndighed i  

 stedet henvises til at rette henvendelse til politiet med henblik på at gå  

 frem  

 efter retsplejelovens regler om ransagning mv. inden for strafferetsplejen.
 Den myndighed, der  

 vil anmode om en retskendelse, må derfor på forhånd vurdere, om bestemmelsen  

 i  

 § 9 efter myndighedens opfattelse er til hinder for, at der meddeles  

 retskendelse  

 efter den pågældende særlovgivning (f.eks. konkurrenceloven). Er dette  

 tilfældet, bør der ikke søges indhentet retskendelse.
 Finder myndigheden  

 omvendt, at bestemmelsen i § 9 ikke er til hinder for, at der indhentes  

 retskendelse, bør myndigheden normalt redegøre for dette i den skriftlige  

 anmodning til retten  f.eks. således at det anføres, at der ikke  

 foreligger en  

 mistanke som nævnt i § 9, stk. 1, eller at der ganske vist  

 foreligger  

 en sådan mistanke, men at tvangsindgrebet ønskes iværksat med henblik på at  

 tilvejebringe oplysninger til brug for behandlingen af andre spørgsmål end  

 fastsættelse af straf, jf. § 9, stk. 2. Retten vil i almindelighed  

 kunne lægge myndighedens oplysninger om disse spørgsmål til grund, men vil  

 naturligvis også  såfremt sagens omstændigheder måtte give anledning  

 til det   

 kunne søge forholdet nærmere belyst.
4. Anvendelse  

 i straffesager af bevismidler, der er lovligt tilvejebragt ved  

 myndighedsskridt  

 uden for strafferetsplejen Retssikkerhedskommissionens  

 betænkning indeholdt forslag til en bestemmelse om begrænsning i adgangen til  

 at benytte lovligt tilvejebragte bevismidler i straffesager, hvis retten  

 finder  

 det retssikkerhedsmæssigt betænkeligt.
Det nærmere sigte med bestemmelsen var  

 at regulere tilfælde, hvor en myndighed i forbindelse med gennemførelse af et  

 tvangsindgreb eller ved anvendelse af en oplysningspligt lovligt  

 tilvejebringer  

 oplysninger om forhold, som senere  efter der er opstået en mistanke  

 om, at en  

 enkeltperson eller juridisk person har begået en strafbar lovovertrædelse,  

 som  

 medfører, at der rejses straffesag mod vedkommende  indgår i  

 straffesagen.  

 Efter bestemmelsen skulle sådanne oplysninger ikke kunne anvendes som bevis i  

 straffesager, hvis retten fandt det retssikkerhedsmæssigt betænkeligt.
Der  

 kan  

 i øvrigt henvises til side 153ff i betænkningen.
Efter en nøje  

 afvejning fandt Justitsministeriet ikke, at en sådan bestemmelse burde  

 medtages  

 i lovforslaget.
Den gældende lov indeholder i overensstemmelse hermed ikke en  

 bestemmelse om adgang for domstolene til i visse tilfælde at afskære  

 anvendelse  

 af lovligt tilvejebragte bevismidler.
Det fremgår  

 imidlertid af bemærkningerne til lovforslaget, at Justitsministeriet ved  

 udgangen af 2006 vil vurdere, i hvilket omfang anvendelse i straffesager af  

 bevismidler, der lovligt er tilvejebragt ved myndighedsskridt uden for  

 strafferetsplejen, giver anledning til retssikkerhedsmæssige overvejelser i  

 praksis, jf.
Folketingstidende 2003-04, side 3081. Det tilkendegives  

 endvidere,  

 at der i lyset heraf eventuelt vil være behov for på ny at overveje den  

 omhandlede problemstilling.
Justitsministeriet  

 har anmodet Rigsadvokaten om at vurdere det nævnte spørgsmål.
Rigsadvokaten  

 har  

 over for Justitsministeriet oplyst, at der i 2005 blev iværksat en  

 indberetningsordning, hvorefter politimestrene og statsadvokaterne løbende  

 skulle underrette Rigsadvokaten om sager, hvor der opstod tvist om, hvorvidt  

 beviser tilvejebragt af en forvaltningsmyndighed kunne anvendes under  

 bevisførelsen i en straffesag.
Indberetningsordningen omfattede spørgsmål af  

 den nævnte art, der var opstået efter den 1. januar 2005 og frem til udgangen  

 af september 2006.
 Rigsadvokaten har  

 oplyst, at spørgsmålet om anvendelse af oplysninger, der er tilvejebragt af  

 en  

 forvaltningsmyndighed, som bevis i en straffesag, ikke har givet anledning  

 til  

 tvister ved domstolene.
Rigsadvokaten har  

 dog oplyst, at der i den nævnte periode har været én sag, hvori der har været  

 rejst spørgsmål om, hvorvidt beviser tilvejebragt af en forvaltningsmyndighed  

 kunne anvendes under bevisførelsen i en straffesag.
Det drejer sig om en sag,  

 hvor ejeren af en virksomhed på anmodning af skattemyndighederne havde  

 indsendt  

 et bilag til brug for skatteligning.
Dette bilag indgik i en senere rejst  

 straffesag om socialt bedrageri mod virksomhedsejerens samlever.
Det blev af  

 samleverens advokat gjort gældende, at skattemyndighederne allerede på det  

 tidspunkt, hvor man anmodede virksomhedsejeren om de nævnte bilag, havde en  

 konkret mistanke om, at samleveren arbejdede i virksomheden samtidig med, at  

 vedkommende modtog dagpenge.
Under henvisning hertil gjorde advokaten  

 gældende,  

 at bilagene måtte anses for ulovligt tilvejebragt og derfor ikke kunne tjene  

 som bevis i straffesagen.
Retten fik ikke lejlighed til at tage stilling til  

 spørgsmålet, idet synspunktet efterfølgende blev frafaldet.
På baggrund af det  

 anførte og det forhold, at Rigsadvokaten ikke har kendskab til sager, hvor  

 der  

 har været rejst spørgsmål om anvendelse af lovligt tilvejebragte bevismidler  

 i  

 straffesager, er det samlet Rigsadvokatens opfattelse, at anvendelse i  

 straffesager af bevismidler, der er tilvejebragt ved myndighedsskridt uden  

 for  

 strafferetsplejen, i praksis sjældent giver anledning til vanskeligheder.
Det  

 er på denne baggrund Rigsadvokatens vurdering, at problemstillingen ikke kan  

 antages at give anledning til retssikkerhedsmæssige overvejelser.
Justitsministeriet  

 kan henholde sig til Rigsadvokatens vurdering.
Som det fremgår, har der efter  

 de foreliggende oplysninger ikke i praksis forekommet tilfælde, hvor der har  

 været rejst spørgsmål om, hvorvidt lovligt tilvejebragte bevismidler kan  

 anvendes i en straffesag.
Det bemærkes, at den ovenfor nævnte sag vedrører  

 spørgsmålet om, hvorvidt et bevis er tilvejebragt i strid med bestemmelsen i  

 retssikkerhedslovens § 10 om retten til ikke at inkriminere sig selv  

 mv.,  

 og dermed om der i det hele taget var tale om et lovligt bevismiddel.
 Det er på den  

 anførte baggrund Justitsministeriets opfattelse, at der fortsat ikke er behov  

 for at indføre en bestemmelse om begrænsning i adgangen til i straffesager at  

 anvende bevismidler, der lovligt er tilvejebragt ved myndighedsskridt uden  

 for  

 strafferetsplejen.
5. Lovens  

 anvendelse i praksis og Justitsministeriets overvejelser om behovet for i  

 øvrigt at ændre loven Retssikkerhedsloven  

 trådte som nævnt i kraft den 1. januar 2005. For at tilvejebringe det  

 fornødne  

 grundlag for en vurdering af, om der måtte være behov for ændring af loven,  

 har  

 Justitsministeriet indhentet oplysninger om lovens anvendelse i praksis.
Regeringens  

 retssikkerhedsredegørelse fra januar 2007, der (uden bilag) er medtaget som  

 bilag 1 til lovforslaget, indeholder en beskrivelse af praksis inden for  

 følgende ministeriers område: Beskæftigelsesministeriet, Miljøministeriet,  

 Skatteministeriet, Ministeriet for Familie- og Forbrugeranliggender og  

 Fødevareministeriet.
Justitsministeriet har anmodet disse ministerier om  

 oplysninger vedrørende de enkelte kontrolmyndigheder inden for ministeriernes  

 forvaltningsområder.
Som det fremgår af  

 redegørelsens pkt. 3, er det på baggrund af de foreliggende oplysninger  

 Justitsministeriets opfattelse, at der ikke er grundlag for at antage, at  

 retssikkerhedsloven generelt har givet anledning til væsentlige problemer i  

 praksis, siden loven trådte i kraft.
Dette gælder både i forhold til de  

 virksomheder mv., hvor der udføres kontrolbesøg, og i forhold til  

 forvaltningsmyndighedernes tilrettelæggelse og udførelse af kontrolbesøg mv.
 På den baggrund er  

 der efter Justitsministeriets opfattelse ikke grundlag for at foreslå  

 ændringer  

 af loven, udover hvad der følger af det foreliggende lovforslag.
6. Særligt  

 om forholdet til EU-retten Det bemærkes, at  

 Europa-Kommissionen i et vist omfang har beføjelser til at foretage  

 kontrolbesøg samt afkræve borgere og virksomheder oplysninger   

 eventuelt  

 bistået af nationale myndigheder.
Det gælder navnlig inden for  

 EU-konkurrenceretten, hvor Europa-Kommissionen har adgang til bl.a. at  

 indhente  

 relevante oplysninger hos virksomheder.
I det omfang EU har  

 selvstændige beføjelser af denne karakter, er anvendelsen heraf ikke  

 reguleret  

 af den gældende retssikkerhedslov.
Den foreslåede udvidelse af lovens  

 anvendelsesområde vil ikke ændre herpå.
Reguleringen sker i tilfælde, hvor EU  

 har selvstændige beføjelser af den omhandlede karakter, i stedet i  

 EU-retsakter, jf. f.eks.
EU-forordning nr. 1/2003 om gennemførelse af  

 konkurrencereglerne i EF-traktatens artikel 81 og 82.
 Om forholdet mellem  

 retssikkerhedsloven og EU-retten henvises i øvrigt til pkt. 7 i de  

 almindelige  

 bemærkninger til lovforslaget om retssikkerhedsloven (Folketingstidende  

 2003-04,  

 tillæg A, side 3081) og Retssikkerhedskommissionens betænkning, side 47ff,  

 80f  

 og 173.
 7. Økonomiske  

 og administrative konsekvenser mv.
7.1.  

 Økonomiske og administrative konsekvenser for stat, regioner og kommuner Der er som nævnt  

 tale om relativt få tilfælde, hvor der uden for strafferetsplejen gennemføres  

 tvangsindgreb efter forudgående retskendelse.
På den baggrund vurderes det,  

 at  

 den foreslåede udvidelse af lovens anvendelsesområde, hverken vil få  

 økonomiske  

 eller administrative konsekvenser af betydning for stat, kommuner eller  

 regioner.
7.2.  

 Økonomiske og administrative konsekvenser for erhvervslivet Det vurderes, at  

 lovforslaget ikke vil have økonomiske eller administrative konsekvenser for  

 erhvervslivet af betydning.
7.3.  

 Administrative konsekvenser for borgerne Det vurderes, at  

 lovforslaget ikke vil have administrative konsekvenser for borgerne af  

 betydning.
7.4. Miljømæssige konsekvenser Lovforslaget  

 skønnes ikke at have miljømæssige konsekvenser.
7.5.  

 Forholdet til EU-retten For så vidt angår  

 forholdet til EU-retten henvises til pkt. 6.
 8. Hørte  

 myndigheder og organisationer mv.
 Lovforslaget har  

 været sendt til høring hos følgende myndigheder og organisationer mv.:
 Østre Landsret,  

 Vestre Landsret, alle byretter, Domstolsstyrelsen, Den Danske Dommerforening,  

 Dommerfuldmægtigforeningen, Rigsadvokaten, Rigspolitichefen, Foreningen af  

 offentlige anklagere i Danmark, Politiforbundet i Danmark, Advokatrådet,  

 Dansk  

 Retspolitisk Forening, Institut for Menneskerettigheder, Datatilsynet,  

 Kommunernes Landsforening, Danske Regioner, Københavns Kommune, Frederiksberg  

 Kommune, Dansk Arbejdsgiverforening, Landsorganisationen i Danmark,  

 Finansrådet, Realkreditrådet, Forsikring & Pension, Dansk Industri,  

 Landbrugsraadet, Danmarks Fiskeriforening, Akademikernes Centralorganisation,  

 Funktionærernes og Tjenestemændenes Fællesråd, Ledernes Hovedorganisation,  

 Sammenslutningen af Landbrugets Arbejdsgiverforeninger, Finanssektorens  

 Arbejdsgiverforening, Arbejderbevægelsens Erhvervsråd, COOP Danmark, DAKOFO,  

 Danmarks Fiskeindustri- og Eksportforening, Dansk Handel og Service, HTS-A,  

 Forbrugerrådet, HORESTA, Håndværksrådet, Foreningen af Statsautoriserede  

 Revisorer, Foreningen Registrerede Revisorer FRR, Forbrugerombudsmanden,  

 Danmarks Rederiforening og Specialarbejderforbundet i Danmark.
9. Sammenfattende skema Positive konsekvenser/ Mindre udgifter Negative konsekvenser/ Merudgifter Økonomiske konsekvenser for stat, kommuner og regioner Ingen Ingen af betydning Administrative konsekvenser for stat, kommuner og regioner Ingen Ingen af betydning Økonomiske konsekvenser for erhvervslivet Ingen Ingen af betydning Administrative konsekvenser for erhvervslivet Ingen Ingen af betydning Administrative konsekvenser for borgerne Ingen Ingen af betydning Miljømæssige konsekvenser Ingen Ingen Forholdet til EU-retten Reglerne i retssikkerhedsloven viger for EU-retlige regler Bemærkninger til lovforslagets enkelte bestemmelser Til § 1 Til nr. 1 Den foreslåede bestemmelse indebærer, at den gældende bestemmelse  

 i § 1, stk. 5, hvorefter lovens § 1, stk. 1 og 2, ikke  

 omfatter tvangsindgreb, som foretages efter indhentet retskendelse, ophæves.
Det betyder, at retssikkerhedslovens regler om  

 gennemførelse af tvangsindgreb (kapitel 2) og reglerne om forholdet til  

 strafferetsplejen ved gennemførelse af tvangsindgreb (kapitel 3) også vil  

 gælde  

 i de tilfælde, hvor forvaltningsmyndigheder foretager tvangsindgreb af den  

 karakter, som er nævnt i retssikkerhedslovens § 1, stk. 1, efter  

 indhentet retskendelse.
Der henvises til pkt. 3 i de almindelige  

 bemærkninger.
 Samlet set vil den foreslåede bestemmelse således indebære,  

 at retssikkerhedsloven i det hele også omfatter tilfælde, hvor tvangsindgreb  

 omfattet af loven foretages efter indhentet retskendelse.
Til nr. 2 Den foreslåede bestemmelse indebærer, at lovens  

 revisionsbestemmelse ophæves.
Der henvises til pkt. 5 i de almindelige  

 bemærkninger.
Til § 2 Det foreslås i stk. 1, at loven træder i kraft den 1.  

 januar 2008, således at de berørte myndigheder vil have den fornødne tid til  

 at  

 indrette sig på, at retssikkerhedsloven også omfatter de tilfælde, hvor  

 tvangsindgreb omfattet af loven foretages efter indhentet retskendelse.
 Efter stk. 2 foreslås det, at udvidelsen af lovens  

 anvendelsesområde (lovforslagets § 1, nr. 1) skal gælde for  

 tvangsindgreb,  

 der iværksættes efter retskendelser afsagt den 1. januar 2008 eller senere.
Bilag 1 REDEGØRELSE  

 TIL FOLKETINGET OM FORVALTNINGENS  

 ANVENDELSE AF TVANGSINDGREB OG OPLYSNINGSPLIGTER UDEN FOR STRAFFERETSPLEJEN JANUAR 2007 INDHOLDSFORTEGNELSE Side 1.
Indledning 2.
Kort oversigt over  

 retssikkerhedslovens regler 3.
Erfaringerne med  

 retssikkerhedsloven inden for udvalgte forvaltningsområder 3.1.
Indledning 3.2.
Beskæftigelsesministeriet 3.3.
Miljøministeriet 3.4.
Skatteministeriet 3.5.
Ministeriet for Familie- og Forbrugeranliggender 3.6.
Fødevareministeriet 3.7.
Justitsministeriets generelle vurdering af  

 retssikkerhedslovens anvendelse i praksis 4.
Oversigt over  

 bestemmelser vedtaget efter 1. januar 2005 med hjemmel til at gennemføre  

 tvangsindgreb, der er omfattet af retssikkerhedsloven 4.1.
Generelt 4.2.
Bestemmelser, der viderefører hidtidige tilsvarende  

 bestemmelser 4.3.
Bestemmelser, der udvider anvendelsesområdet for gældende  

 bestemmelser 4.4.
Nye hjemler, der giver offentlige myndigheder adgang til  

 at foretage tvangsindgreb, der er omfattet af retssikkerhedsloven 5.
Sammenfatning 1. Indledning Ved lov nr. 442 af 9. juni 2004 om retssikkerhed ved  

 forvaltningens anvendelse af tvangsindgreb og oplysningspligter (herefter  

 retssikkerhedsloven) blev der gennemført en samlet regulering af en række  

 spørgsmål. som vedrører tilfælde, hvor en forvaltningsmyndighed har mulighed  

 for uden for strafferetsplejen at foretage visse former for tvangsindgreb  

 uden  

 forudgående retskendelse, herunder navnlig såkaldte kontrol- og tilsynsbesøg.  

 Loven regulerer endvidere visse spørgsmål, der kan opstå i tilfælde, hvor  

 borgere og virksomheder er forpligtet til at meddele oplysninger til en  

 forvaltningsmyndighed.  

 Loven trådte i kraft den 1. januar 2005.
En kort oversigt over de enkelte regler i loven findes under pkt.  

 2 nedenfor.
Loven er optaget som bilag 1 til redegørelsen.
 Loven bygger på betænkning nr. 1428/2003 udarbejdet af  

 Retssikkerhedskommissionen,  

 der blev nedsat af justitsministeren i februar 2002.
Det fremgår af forarbejderne til loven, at Justitsministeriet  

 efter lovens ikrafttræden årligt vil udarbejde en redegørelse til Folketinget  

 om forvaltningens anvendelse af tvangsindgreb og oplysningspligter omfattet  

 af  

 loven.
Formålet er at styrke den offentlige interesse og debat om borgernes  

 retssikkerhed, jf.
Folketingstidende (FT), 2003-2004, tillæg A, side 3107.
Denne redegørelse indeholder - foruden en kort oversigt over  

 retssikkerhedslovens regler i pkt. 2 - en omtale af praksis på udvalgte  

 områder  

 med hensyn til anvendelse af tvangsindgreb omfattet af loven i 2005, jf. pkt.  

 3  

 nedenfor.
Redegørelsens pkt. 4 indeholder en omtale af ny lovgivning, der  

 vedrører den offentlige forvaltnings adgang til at foretage tvangsindgreb  

 omfattet af loven, og pkt. 5 indeholder en sammenfatning.
 Efter retssikkerhedslovens § 26 fremsætter justitsministeren  

 forslag om revision af loven i folketingsåret 2006-2007. Baggrunden for  

 bestemmelsen - der blev indsat under Folketingets behandling af lovforslaget  

 -  

 er, at det i forbindelse med evalueringen af retssikkerhedsloven og  

 erfaringerne  

 med lovens anvendelse er relevant at overveje, om dette eventuelt vil kunne  

 give anledning til ændring i eller justering af lovens regler.
 Herudover vil lovforslaget bl.a. også tage stilling til, om  

 anvendelsesområdet for retssikkerhedsloven bør udvides, således at reglerne  

 om  

 tvangsindgreb - i modsætning til i dag - helt eller delvist også skal gælde i  

 de forholdsvis få tilfælde, hvor der stilles krav om forudgående  

 retskendelse.  

 Lovforslaget vil blive sendt i høring i begyndelsen af februar 2007 og  

 forventes fremsat i marts 2007.
2. Kort oversigt  

 over retssikkerhedslovens regler Loven indeholder bl.a. generelle regler om den fremgangsmåde, som  

 forvaltningsmyndighederne skal følge ved gennemførelsen af et tvangsindgreb,  

 som er omfattet af loven (lovens kapitel 2). Det er bl.a. fastsat, at  

 tvangsindgreb kun må anvendes, hvis mindre indgribende foranstaltninger ikke  

 er  

 tilstrækkelige, og hvis indgrebet står i rimeligt forhold til formålet med  

 indgrebet (lovens § 2). Det er også bestemt, at en række af  

 forvaltningslovens regler - bl.a. reglerne om inhabilitet, partsaktindsigt,  

 begrundelse og klagevejledning - gælder ved gennemførelsen af tvangsindgreb  

 omfattet af loven (lovens § 3).
 Det er endvidere fastsat, at i sager om iværksættelse af  

 tvangsindgreb omfattet af loven skal en myndighed, som mundtligt modtager  

 oplysninger vedrørende sagens faktiske omstændigheder af betydning for  

 beslutningen  

 om iværksættelse af tvangsindgreb, eller som på anden måde er bekendt med  

 sådanne oplysninger, gøre notat om indholdet af oplysningerne (lovens  

 § 4). Det gælder dog ikke, såfremt oplysningerne i øvrigt fremgår af  

 sagens dokumenter.
Herudover er det fastsat, at forud for gennemførelsen af en  

 beslutning om iværksættelse af et tvangsindgreb omfattet af loven skal parten  

 underrettes om beslutningen (lovens § 5, stk. 1). Underretningen  

 skal  

 ske skriftligt senest 14 dage, inden tvangsindgrebet gennemføres, og skal  

 indeholde oplysninger om tid og sted for indgrebet, retten til at lade sig  

 repræsentere eller bistå af andre efter forvaltningslovens § 8,  

 hovedformålet med indgrebet og det faktiske og retlige grundlag for  

 indgrebet,  

 jf. forvaltningslovens § 24 (lovens § 5, stk. 2). Parten kan  

 inden for en af myndigheden fastsat frist fremsætte indsigelse mod den trufne  

 beslutning.
Fastholdes beslutningen, skal dette begrundes skriftligt over for  

 parten, jf. forvaltningslovens § 24, og meddelelsen om fastholdelse af  

 beslutningen skal gives inden eller senest samtidig med gennemførelsen af  

 tvangsindgrebet (lovens § 5, stk. 3).
Myndighedernes pligt til at underrette en part forud for et  

 tvangsindgreb fraviges helt eller delvist i en række tilfælde.
Det gælder,  

 hvis  

 øjemedet med tvangsindgrebets gennemførelse ville forspildes, hvis  

 forudgående  

 underretning skulle gives (§ 5, stk. 4, nr. 1), hvis hensynet til  

 parten selv taler for det, eller partens rettigheder findes at burde vige for  

 afgørende hensyn til andre private eller offentlige interesser (§ 5,  

 stk. 4, nr. 2), hvis det er nødvendigt af hensyn til rigets  

 udenrigspolitiske  

 eller udenrigsøkonomiske interesser, herunder forholdet til EU (§ 5,  

 stk. 4, nr. 3), hvis øjeblikkelig gennemførelse af tvangsindgrebet efter  

 forholdets særlige karakter er påkrævet (§ 5, stk. 4, nr. 4), eller  

 hvis forudgående underretning viser sig umulig eller er uforholdsmæssig  

 vanskelig (§ 5, stk. 4, nr. 5).
 Loven indeholder desuden regler om pligt for myndigheden til at  

 forevise legitimation i forbindelse med gennemførelse af tvangsindgreb  

 (lovens  

 § 6), pligt til at udvise størst mulig skånsomhed under et  

 tvangsindgrebs  

 gennemførelse (lovens § 7) samt pligt til i en række tilfælde at  

 udfærdige  

 en rapport om udførelsen af et tvangsindgreb (lovens § 8).
 Loven indeholder endvidere regler om forholdet til strafferetsplejen  

 ved gennemførelsen af tvangsindgreb, som er omfattet af loven (lovens  

 § 9). Det er således fastsat, at hvis en enkeltperson eller juridisk  

 person med rimelig grund mistænkes for at have begået en strafbar  

 lovovertrædelse, kan tvangsindgreb over for den mistænkte med henblik på at  

 tilvejebringe oplysninger om det eller de forhold, som mistanken omfatter,  

 alene gennemføres efter reglerne i retsplejeloven om strafferetsplejen  

 (lovens  

 § 9. stk. l). Det gælder dog ikke, hvis tvangsindgrebet gennemføres  

 med henblik på at tilvejebringe oplysninger til brug for behandlingen af  

 andre  

 spørgsmål end fastsættelse af straf (lovens § 9, stk. 2). De nævnte  

 regler finder tilsvarende anvendelse, hvis der i sagen rettes et  

 tvangsindgreb  

 mod andre end den mistænkte (lovens § 9, stk. 3). Den mistænkte kan  

 under nærmere bestemte betingelser meddele samtykke til fravigelse af  

 reglerne  

 i § 9, stk. 1 og 3 (lovens § 9, stk. 4).
 Loven indeholder endelig en bestemmelse om retten til ikke at  

 inkriminere sig selv mv. (lovens § 10). Bestemmelsen indebærer bl.a., at  

 hvis der er konkret mistanke om, at en enkeltperson eller juridisk person har  

 begået en lovovertrædelse, der kan medføre straf, gælder bestemmelser i  

 lovgivningen  

 mv. om pligt til at meddele oplysninger til myndigheden ikke i forhold til  

 den  

 mistænkte, medmindre det kan udelukkes, at de oplysninger, som søges  

 tilvejebragt, kan have betydning for bedømmelsen af den formodede  

 lovovertrædelse (lovens § 10, stk. 1).
3. Erfaringerne  

 med retssikkerhedsloven inden for udvalgte forvaltningsområder 3.1. Indledning Det er som nævnt forudsat i forarbejderne til retssikkerhedsloven,  

 at den årlige retssikkerhedsredegørelse skal indeholde en omtale af praksis  

 på  

 udvalgte områder med hensyn til anvendelse af tvangsindgreb omfattet af  

 loven.
Redegørelsen indeholder en beskrivelse af praksis inden for  

 følgende ministeriers område: Beskæftigelsesministeriet, Miljøministeriet,  

 Skatteministeriet, Ministeriet for Familie- og Forbrugeranliggender og  

 Fødevareministeriet.
Justitsministeriet har anmodet disse ministerier om  

 oplysninger vedrørende de enkelte kontrolmyndigheder inden for ministeriernes  

 forvaltningsområder.
Justitsministeriets høringsbrev til de nævnte  

 ministerier  

 er optaget som bilag 2 til redegørelsen.
Baggrunden for at udvælge de nævnte ministerier er, at der  

 foretages et betydeligt antal kontrolbesøg mv. inden for disse ministeriers  

 områder.
Ministerierne udfører endvidere kontrolbesøg mv. inden for vidt  

 forskellige forvaltningsområder.
Der kan herudover peges på, at det er anført  

 i  

 Retsudvalgets betænkning af 27. maj 2004 over lovforslag nr.
L 96, at der i  

 redegørelsen skal indgå de erfaringer med lovens anvendelse, som en række  

 forvaltningsmyndigheder - herunder Arbejdstilsynet, miljømyndighederne og  

 skattemyndighederne - vil indhøste i tiden efter lovens ikrafttræden.
Pkt. 3.2-3.6 nedenfor indeholder en omtale af praksis inden for de  

 nævnte ministeriers områder.
Pkt. 3.7 indeholder på baggrund heraf  

 Justitsministeriets generelle vurdering af retssikkerhedslovens anvendelse i  

 praksis.
3.2.  

 Beskæftigelsesministeriet 3.2.1.  

  

 Inden for  

 Beskæftigelsesministeriets område udføres kontrolbesøg mv., der er omfattet  

 af  

 retssikkerhedsloven, af Arbejdstilsynet og Arbejdsdirektoratet.
De  

 oplysninger,  

 som Justitsministeriet har modtaget fra Beskæftigelsesministeriet, kan  

 sammenfattes således:
Myndighed Måned Uvarslede  

  

 kontrol-  

  

 besøg Varslede  

  

 kontrol-  

  

 besøg Antal  

  

 kontrol-  

  

 besøg i alt Politianmeldelser i 2005 Arbejdstilsynet September  

  

 2005 4154 1671 5825 368 Arbejdsdirektoratet September  

  

 2005 77 0 77 0 Beskæftigelsesministeriet  

  

 i alt September  

  

 2005 4231 1671 5902 368 3.2.2.  


  

 Arbejdstilsynet  

  

 har oplyst, at de uvarslede  

 tilsynsbesøg er foretaget efter retssikkerhedslovens § 5, stk. 4,  

 nr.  

 1, hvorefter forudgående underretning om en beslutning om iværksættelse af et  

 tvangsindgreb kan undlades, hvis øjemedet med tvangsindgrebets gennemførelse  

 ellers ville forspildes.
Arbejdstilsynet har oplyst, at det ikke kan afvises,  

 at der også er blevet henvist til undtagelsesbestemmelsen i  

 retssikkerhedslovens § 5, stk. 4. nr. 4. i tilfælde, hvor der er  

 behov for at stoppe en given arbejdsproces.
Efter denne bestemmelse kan  

 forudgående underretning undlades, hvis øjeblikkelig gennemførelse af  

 tvangsindgrebet  

 efter forholdets særlige karakter er påkrævet.
Arbejdstilsynet har endvidere oplyst, at det ikke er erfaringen,  

 at virksomhederne har indsigelser eller indvendinger mod, at Arbejdstilsynet  

 udfører sin tilsynsvirksomhed.
Det gælder både i forhold til varslede og  

 uvarslede tilsynsbesøg.
Inden for Arbejdstilsynets område har retssikkerhedsloven ikke  

 givet anledning til ændring af praksis for så vidt angår, hvilke sager der  

 politianmeldes, eller vedrørende tidspunktet, hvor der indgives  

 politianmeldelse.  

 Det er Arbejdstilsynets opfattelse, at de nye regler i retssikkerhedsloven  

 har  

 tydeliggjort en række af de retssikkerhedsmæssige regler, som en  

 tilsynsmyndighed er underlagt.
Arbejdstilsynets praksis var således forud for  

 gennemførelsen af retssikkerhedsloven i meget vidt omfang i overensstemmelse  

 med de gældende regler, og på den baggrund har loven alene haft en begrænset  

 betydning for Arbejdstilsynet.
 3.2.3.  

  

 Samtlige kontrolbesøg mv., som Arbejdsdirektoratet udførte i september 2005,  

 var uvarslede efter undtagelsesbestemmelsen i retssikkerhedslovens § 5,  

 stk. 4, nr. 1.
Arbejdsdirektoratet har ikke modtaget indsigelser eller  

 indvendinger i forbindelse med gennemførelse af kontrolbesøg mv., hverken fra  

 virksomhederne eller de ansatte.
Arbejdsdirektoratet har oplyst, at  

 retssikkerhedsloven ikke har givet anledning til ændring af praksis for så  

 vidt  

 angår, hvilke sager der politianmeldes, eller vedrørende tidspunktet, hvor  

 der  

 indgives politianmeldelse.
3.3.  

 Miljøministeriet 3.3.1.  

  

 Inden for  

 Miljøministeriets område udføres kontrolbesøg mv., der er omfattet af  

 retssikkerhedsloven,  

 dels af kommuner og amter, dels af Miljøstyrelsen og Skov- og Naturstyrelsen.  

 De oplysninger, som Justitsministeriet har modtaget fra Miljøministeriet, kan  

 sammenfattes således:
Myndighed Måned Uvarslede  

  

 kontrol-  

  

 besøg Varslede  

  

 kontrol-  

  

 besøg Antal  

  

 kontrol-  

  

 besøg i alt Politianmeldelser i 2005 Kommuner og amter  


1) Ikke oplyst  

2) 1909 4697 7238  

3) 149  

4) Miljøstyrelsen og  

  

 Skov- og Naturstyrelsen Ikke oplyst 26 11 37 125 I alt inden for Miljøministeriets område Ikke oplyst 1935 4708 7275 274 3.3.2.  


  

 Kommunerne og amterne  

  

 har foretaget 572  

 uvarslede tvangsindgreb efter retssikkerhedslovens § 5, stk. 4, nr.  

 1, hvorefter forudgående underretning om en beslutning om iværksættelse af et  

 tvangsindgreb kan undlades, hvis øjemedet med tvangsindgrebets gennemførelse  

 ellers ville forspildes.
 980 uvarslede tvangsindgreb er foretaget efter  

 undtagelsesbestemmelsen i § 5, stk. 4, nr. 2, hvorefter forudgående  

 underretning kan undlades, hvis hensynet til parten selv taler for det, eller  

 partens rettigheder findes at burde vige for afgørende hensyn til andre  

 private  

 eller offentlige interesser.
 103 uvarslede tvangsindgreb er foretaget efter undtagelsesbestemmelsen  

 i § 5, stk. 4, nr. 4, som giver hjemmel til at undlade forudgående  

 underretning, hvis øjeblikkelig gennemførelse af tvangsindgrebet efter  

 forholdets særlige karakter er påkrævet.
 252 uvarslede tvangsindgreb er foretaget med hjemmel i § 5,  

 stk. 4, nr. 5, hvorefter forudgående underretning kan undlades, hvis  

 forudgående underretning viser sig umulig eller er uforholdsmæssig vanskelig.
Kommunerne og amterne har indberettet 24 tilfælde, hvor der i  

 forbindelse med varslede kontrolbesøg er fremkommet indsigelser.
Der  

 foreligger  

 ikke oplysninger om den nærmere karakter af disse indsigelser, herunder om  

 der  

 er tale om indholdsmæssige indsigelser, eller om der alene har været tale om  

 et  

 ønske om at ændre tidspunktet for kontrolbesøget.
Der er indberettet 5  

 tilfælde, hvor uvarslede kontrolbesøg har givet anledning til indvendinger  

 fra  

 de pågældende virksomheder mv.
Der foreligger ikke oplysninger om den nærmere  

 karakter af indvendingerne.
Det er oplyst, at langt de fleste kommuner og amter ikke har  

 ændret praksis med hensyn til politianmeldelse af sager. 5 myndigheder  

 angiver  

 dog at have ændret praksis med hensyn til, hvilke sager der politianmeldes,  

 og  

 8 myndigheder angiver at have ændret praksis i forhold til udformning af  

 politianmeldelse, idet færre oplysninger medtages. 18 myndigheder angiver at  

 have ændret praksis i forhold til tidspunktet for politianmeldelse.
Der er  

 hovedsageligt tale om, at der sker politianmeldelse på et tidligere stade af  

 sagen.
Mange kommuner og amter har givet udtryk for, at loven, særligt  

 varslingsreglerne i § 5, opleves som unødig bureaukratisk både af dem  

 selv  

 og af virksomhederne.
Det anføres bl.a., at et varsel på 14 dage - der er  

 bestemt i lovens § 5, stk. 2, jf. pkt. 2 ovenfor - som hovedregel  

 er for  

 lang en periode.
Dette gælder i hvert fald for små virksomheder og landbrug,  

 der har svært ved at se så langt ud i fremtiden og derfor anmoder om ændring  

 af  

 tidspunktet for kontrolbesøg i sidste øjeblik og af og til glemmer et varslet  

 tilsyn.
Mange myndigheder angiver, at planlægning af tilsynet er blevet  

 sværere  

 og mere ufleksibelt.
 3.3.3.  

  

 De  

 uvarslede besøg, som er udført af  

  

 Miljøstyrelsen  

 og Skov- og Naturstyrelsen  

, er alle sket efter retssikkerhedslovens  

 § 5, stk. 4, nr. 1, hvorefter forudgående underretning om en  

 beslutning  

 om iværksættelse af et tvangsindgreb kan undlades, hvis øjemedet med  

 tvangsindgrebets gennemførelse ellers ville forspildes.
Et af de varslede besøg har givet anledning til en mindre ændring  

 af tidspunktet for gennemførelsen af kontrolbesøget.
Ingen af de uvarslede  

 kontrolbesøg har givet anledning til indvendinger fra de pågældende  

 virksomheder mv.
Miljøministeriet har oplyst, at retssikkerhedsloven ikke har  

 givet anledning til ændring af praksis for så vidt angår, hvilke sager der  

 politianmeldes, eller vedrørende tidspunktet, hvor der indgives  

 politianmeldelse.
3.4.  

 Skatteministeriet 3.4.1.  

  

 Inden for  

 Skatteministeriets område udføres kontrolbesøg mv., der er omfattet af  

 retssikkerhedsloven, af SKAT og før den 1. november 2005 af  

 ToldSkat.  

 De oplysninger, som Justitsministeriet har modtaget fra Skatteministeriet,  

 kan  

 sammenfattes således:
Myndighed Måned Uvarslede  

  

 kontrol-  

  

 besøg Varslede  

  

 kontrol-  

  

 besøg Antal  

  

 kontrol-  

  

 besøg i alt Politianmeldelser i 2005 ToldSkat September  

  

 2005 Ikke oplyst Ikke oplyst 2675 Ikke oplyst Skatteministeriet i alt September  

  

 2005 Ikke oplyst Ikke oplyst 2675 Ikke oplyst 3.4.2.  

  

 Skatteministeriet  

 har oplyst, at der ikke foreligger særskilte tal for varslede og uvarslede  

 tvangsindgreb.
Hovedreglen er imidlertid, at tvangsindgreb varsles, medmindre  

 øjemedet med tvangsindgrebets gennemførelse ellers ville forspildes, jf.  

 retssikkerhedslovens § 5, stk. 4, nr. 1. Det er endvidere oplyst,  

 at  

 visse EU-relaterede tvangsindgreb foretages uvarslet efter  

 retssikkerhedsloven  

 § 5, stk. 4, nr. 3, hvorefter forudgående underretning kan  

 undlades,  

 hvis det er nødvendigt af hensyn til rigets udenrigspolitiske eller  

 udenrigsøkonomiske interesser, herunder forholdet til EU.
Skatteministeriet har endvidere oplyst, at der hverken i forhold  

 til varslede eller uvarslede tvangsindgreb er registreret indsigelser eller  

 indvendinger.
Der er heller ikke foretaget årlige opgørelser af  

 politianmeldelser.
Det er herudover oplyst, at sager om overtrædelse af  

 skatte-  

 og afgiftslovgivningen overdrages til politiet enten til efterforskning eller  

 tiltalerejsning i de tilfælde, hvor sagen ikke kan afgøres administrativt af  

 SKAT.
Det er Skatteministeriets vurdering, at retssikkerhedsloven ikke har  

 givet anledning til en ændring af praksis for så vidt angår, hvilke sager der  

 politianmeldes, eller vedrørende tidspunktet, hvor der indgives  

 politianmeldelse.
3.5. Ministeriet  

 for Familie- og Forbrugeranliggender 3.5.1.  

  

 Inden for  

 Ministeriet for Familie- og Forbrugeranliggenders område udføres kontrolbesøg  

 mv., der er omfattet af retssikkerhedsloven, af Fødevarestyrelsen.
De  

 oplysninger, som Justitsministeriet har modtaget fra Ministeriet for Familie-  

 og Forbrugeranliggender, kan sammenfattes således:
Myndighed Måned Uvarslede  

  

 kontrol-  

  

 besøg Varslede  

  

 kontrol-  

  

 besøg Antal  

  

 kontrol-  

  

 besøg i alt Politianmeldelser i 2005 Fødevarestyrelsen Oktober  

  

 2005 8967 14 8981 580 Ministeriet for Familie- og Forbrugeranliggender i  

 alt Oktober  

  

 2005 8967 14 8981 580 3.5.2.  

  

 Det er  

 oplyst, at i de tilfælde, hvor Fadevarestyrelsens kontrolbesøg ikke var  

 varslet, er dette sket efter retssikkerhedslovens § 5, stk. 4. nr.  

 1,  

 hvorefter forudgående underretning om en beslutning om iværksættelse af et  

 tvangsindgreb kan fraviges, hvis øjemedet med tvangsindgrebets gennemførelse  

 ville forspildes, hvis forudgående underretning skulle gives, eller § 5,  

 stk. 4, nr. 3, som giver mulighed for at undlade forudgående  

 underretning,  

 hvis det er nødvendigt af hensyn til rigets udenrigspolitiske eller  

 udenrigsøkonomiske interesser, herunder forholdet til EU.
Der foreligger ikke  

 oplysninger om fordelingen af sagerne mellem de to tilfældegrupper.
Ingen  

 varslede eller uvarslede kontrolbesøg har givet anledning til journaliserede  

 indsigelser eller indvendinger.
 Retssikkerhedsloven har inden for Fødevarestyrelsens område ikke  

 givet anledning til en ændring af praksis for så vidt angår, hvilke sager der  

 politianmeldes, eller vedrørende tidspunktet, hvor der indgives  

 politianmeldelse.
 Det er i øvrigt oplyst, at flere virksomheder finder det  

 irriterende og mærkværdigt, at de flere gange om året modtager blanket fra  

 myndighederne i forbindelse med myndighedernes kontrolbesøg.
3.6.  

 Fødevareministeriet 3.6.1.  

  

 Inden for Fødevareministeriets område udføres kontrolbesøg mv., der er  

 omfattet  

 af retssikkerhedsloven, af Direktoratet for FødevareErhverv,  

 Plantedirektoratet, Fiskeridirektoratet og Jordbrugskommissionerne.  

5)  

  De  

 oplysninger, som Justitsministeriet har modtaget fra Fødevareministeriet, kan  

 sammenfattes således:
Myndighed Måned Uvarslede  

  

 kontrol-  

  

 besøg Varslede  

  

 kontrol-  

  

 besøg Antal  

  

 kontrol-  

  

 besøg i alt Politianmeldelser i 2005 Direktoratet for FødevareErhverv September  

  

 2005 0 10 10 0 Plantedirektoratet September  

  

 2005 1815 756 2571 0 Fiskeridirektoratet September  

  

 2005 1071 233 1304 180 Fødevareministeriet i alt September  

  

 2005 2886 999 3885 180 3.6.2.  

  

 De  

 uvarslede kontrolbesøg er foretaget med hjemmel i retssikkerhedslovens  

 § 5, stk. 4, nr. 1, hvorefter forudgående underretning om en  

 beslutning om iværksættelse af et tvangsindgreb kan fraviges, hvis øjemedet  

 med  

 tvangsindgrebets gennemførelse ville forspildes, hvis forudgående  

 underretning  

 skulle gives, eller lovens § 5. stk. 4, nr. 3, der giver hjemmel  

 til  

 at undlade forudgående underretning, hvis det er nødvendigt af hensyn til  

 rigets udenrigspolitiske eller udenrigsøkonomiske interesser, herunder  

 forholdet til EU.
Der foreligger ikke oplysninger om fordelingen af uvarslede  

 kontrolbesøg mellem de to nævnte undtagelsesbestemmelser.
Fødevareministeriet har ikke modtaget indsigelser eller klager  

 over varslede kontrolbesøg mv.
Det er i den forbindelse oplyst, at der i  

 nogle  

 tilfælde, hvor det varslede tidspunkt ikke har passet en virksomhed, er  

 fastsat  

 et nyt tidspunkt for gennemførelsen af kontrolbesøget.
Fødevareministeriet  

 har  

 ikke modtaget indsigelser eller klager over de uvarslede kontrolbesøg.
Inden for Fødevareministeriets område er der ikke generelt sket en  

 ændring af praksis for så vidt angår, hvilke sager der politianmeldes, eller  

 vedrørende tidspunktet, hvor der indgives politianmeldelse.  

 Fødevareministeriet  

 har dog på fiskeriområdet i visse sager ændret praksis med hensyn til  

 tidspunktet for politianmeldelse, således at Fiskeridirektoratet nu på et  

 tidligere tidspunkt foretager anmeldelse til politiet.
Baggrunden for denne  

 praksisændring er retssikkerhedslovens § 9, stk. 1, der indebærer,  

 at  

 hvis en enkeltperson eller juridisk person med rimelig grund mistænkes for at  

 have begået en strafbar lovovertrædelse, kan tvangsindgreb over for den  

 mistænkte med henblik på at tilvejebringe oplysninger om det eller de  

 forhold,  

 som mistanken omfatter, alene gennemføres efter reglerne i retsplejeloven om  

 strafferetsplejen.
Fødevareministeriet har oplyst, at der på nogle områder inden for  

 ministeriets ressort opleves en øget administrativ arbejdsbyrde som følge af  

 retssikkerhedsloven, idet kontrolbesøgene tager længere tid på grund af øgede  

 krav til dokumentation.
Dette opvejes imidlertid efter Fødevareministeriets  

 opfattelse af muligheden for at informere borgerne om de gældende regler og  

 en  

 bedre kontrol.
Fødevareministeriet og Ministeriet for Familie- og  

 Forbrugeranliggender har sammen gennemført en evaluering af  

 retssikkerhedsloven  

 (december 2005). Det fremgår bl.a. af evalueringen, at borgerne har modtaget  

 retssikkerhedsloven med en vis skepsis, og at reglerne opfattes som  

 bureaukratiske.
Der er dog enkelte undtagelser inden for Fiskerdirektoratets  

 område, hvor de kontrollerede har udtrykt tilfredshed med at fa udleveret en  

 besøgsrapport efter kontrolbesøget.
Det er desuden oplyst, at  

 Fiskeridirektoratet har fået et kvalitetsloft i kontrollen samtidig med, at  

 dokumentationsniveauet for kontrolomfanget er blevet væsentligt bedre.
3.7.  

 Justitsministeriets generelle vurdering af retssikkerhedslovens anvendelse i  

 praksis 3.7.1.  

  

 De ministerier,  

 som Justitsministeriet har anmodet om oplysninger om praktiske erfaringer med  

 loven, foretager tilsammen et meget betydeligt antal kontrolbesøg mv.
 Der er ikke i høringssvarene rejst væsentlige spørgsmål i forhold  

 til den praktiske anvendelse af retssikkerhedsloven.
Som det fremgår ovenfor, har nogle virksomheder og borgere dog  

 over for myndighederne givet udtryk for en vis skepsis over for visse dele af  

 retssikkerhedsloven.
Det gælder navnlig bestemmelsen i retssikkerhedslovens  

 § 5 om forudgående varsling.
Det er bl.a. anført, at reglerne opfattes  

 som  

 bureaukratiske og besværlige.
Før retssikkerhedsloven fandtes der ikke generelle regler i  

 lovgivningen om forudgående skriftlig varsling af kontrolbesøg mv.
Formålet  

 med  

 varslingsreglerne er på den baggrund at tilgodese de berørte borgeres og  

 virksomheders retssikkerhed på samme måde som forvaltningslovens regler om  

 partshøring, således at de - medmindre f.eks. øjemedet ellers ville blive  

 forspildt - kan være forberedt på et kommende kontrolbesøg og have lejlighed  

 til at fremkomme med eventuelle indsigelser.
Retssikkerhedsloven bygger således bl.a. på det synspunkt, at  

 virksomhederne og borgerne kan have et retssikkerhedsmæssigt behov for på  

 forhånd at blive orienteret om, at en forvaltningsmyndighed påtænker at  

 foretage et tvangsindgreb, således at virksomhederne og borgerne har mulighed  

 for at komme med indsigelser herimod og få vurderet sådanne indsigelser.
Det  

 er  

 naturligvis uheldigt, hvis nogle virksomheder og borgere opfatter  

 varslingsreglerne som besværlige eller bureaukratiske, men det er fortsat  

 Justitsministeriets vurdering, at almindelige hensyn til virksomhedernes og  

 borgernes retssikkerhed taler for en ordning af den nævnte karakter.
3.7.2.  

  

 Det er  

 også anført, at planlægningen af tilsynet, efter at retssikkerhedsloven er  

 trådt i kraft, er blevet sværere og mere ufleksibel for  

 forvaltningsmyndighederne, og at loven for nogle myndigheder har givet  

 anledning til en øget administrativ byrde.
På den anden side er der også  

 givet  

 udtryk for, at retssikkerhedsloven har tydeliggjort de regler, som en  

 tilsynsmyndighed er underlagt, og at loven giver et kvalitetsløft i  

 myndighedernes udførelse af kontrolbesøg mv.
Evalueringen af retssikkerhedslovens regler er foretaget med  

 udgangspunkt i oplysninger fra en måned i det første år, hvor loven har været  

 i  

 kraft.
Erfaringen viser, at det i almindelighed kræver en vis periode, før ny  

 lovgivning er fuldt ud implementeret i myndighedernes tilrettelæggelse af  

 kontrolvirksomhed,  

 og før nye administrative rutiner er oparbejdet.
Det er derfor  

 Justitsministeriets  

 opfattelse, at der ikke på baggrund af de foreliggende oplysninger er  

 grundlag  

 for at foreslå ændringer af retssikkerhedslovens varslingsregler.
3.7.3.  

  

 Myndighedernes varslede eller uvarslede kontrolbesøg mv. giver efter det  

 oplyste meget sjældent anledning til indsigelser eller indvendinger.
De  

 varslede kontrolbesøg kan dog af og til give anledning til, at virksomheden  

 mv.  

 anmoder om at få flyttet tidspunktet for gennemførelsen af kontrolbesøget.
Som det fremgår af de statistiske oplysninger under pkt. 3.2-3.6  

 ovenfor, foretager visse ministerier efter de foreliggende oplysninger et  

 forholdsvist stort antal uvarslede kontrolbesøg mv.
Herom bemærkes følgende:
 Som nærmere redegjort for under pkt. 2 ovenfor kan forudgående  

 underretning bl.a. undlades, hvis øjemedet med tvangsindgrebets gennemførelse  

 ellers ville forspildes, jf. retssikkerhedslovens § 5, stk. 4, nr. 1.
Om anvendelsesområdet for denne undtagelsesbestemmelse fremgår det  

 af lovforslagets bemærkninger og justitsministerens besvarelse af spørgsmål  

 10  

 og 11 af 9. januar 2004 fra Folketingets Retsudvalg (L 96 - bilag 24), at den  

 ikke kun finder anvendelse, hvis det ud fra de konkrete omstændigheder  

 skønnes,  

 at formålet med et kontrolbesøg ellers ville være forspildt.
Bestemmelsen  

 finder således også anvendelse i tilfælde, hvor det generelt må antages, at  

 øjemedet med kontrollen ville blive forspildt, hvis den pågældende borger  

 eller  

 virksomhed var »advaret« forinden.
Hermed sigtes der bl.a. til tilfælde, hvor  

 et kontrolbesøg mv. efter sin generelle karakter vil gå ud på at kontrollere  

 et  

 »øjebliksbillede«, f.eks. hygiejnetilstanden i en restaurant eller i en  

 fødevarevirksomhed.
Særligt med hensyn til fødevareområdet bemærkes, at det under  

 behandlingen af lovforslag nr.
L 96 blev forudsat, at der også efter  

 gennemførelsen af loven vil kunne foretages et stort antal uvarslede  

 kontrolbesøg mv.
Fødevareministeriet oplyste i den forbindelse, at ca. 18  

 pct.  

 af de kontrolbesøg, som Fødevareministeriet årligt udfører, var anmeldt  

 forinden, og at ca. 82 pct. ikke var anmeldt.
Det blev tilkendegivet, at  

 Fødevareministeriet efter gennemførelsen af retssikkerhedsloven grundlæggende  

 ville have samme muligheder for at udøve kontrol som hidtil,  

6)  

  og  

 det blev under behandlingen af lovforslaget oplyst, at der ikke kunne  

 forventes  

 at blive tale om nogen nævneværdig stigning i antallet af forhåndsanmeldte  

 tilsyn.  

7)  

  Der  

 kan i den forbindelse også henvises til, at kontrolbesøgene på  

 fødevareområdet  

 som følge af de gældende EU-regler som altovervejende hovedregel skal  

 foretages  

 uanmeldt.
Som nævnt giver retssikkerhedslovens § 5, stk. 4, nr. 3,  

 hjemmel til at undlade forudgående underretning, hvis det er nødvendigt af  

 hensyn til rigets udenrigspolitiske eller udenrigsøkonomiske interesser,  

 herunder  

 forholdet til EU.
 På den anførte baggrund giver det forholdsvis store antal  

 uvarslede kontrolbesøg ikke Justitsministeriet anledning til bemærkninger.
 3.7.4.  

  

 Som  

 det fremgår ovenfor, har retssikkerhedsloven efter det oplyste endvidere kun  

 i  

 ganske få tilfælde givet anledning til, at myndighederne har ændret praksis  

 med  

 hensyn til, hvilke sager der anmeldes til politiet, eller på hvilket  

 tidspunkt  

 der indgives anmeldelse.
 3.7.5.  

  

 Det er  

 på baggrund af de foreliggende oplysninger samlet set Justitsministeriets  

 opfattelse, at der ikke er grundlag for at antage, at retssikkerhedsloven  

 generelt har givet anledning til væsentlige problemer i praksis, siden loven  

 trådte i kraft den 1. januar 2005. Dette gælder både i forhold til de  

 virksomheder mv., hvor der udføres kontrolbesøg, og i forhold til  

 forvaltningsmyndighedernes tilrettelæggelse og udførelse af kontrolbesøg mv.
4. Oversigt over  

 bestemmelser vedtaget efter den 1. januar 2005 med hjemmel til at gennemføre  

 tvangsindgreb, der er omfattet af retssikkerhedsloven 4.1. Generelt Med udgangspunkt i princippet i grundlovens § 72 om boligens  

 ukrænkelighed tilstræber Justitsministeriet i forbindelse med den lovtekniske  

 gennemgang af andre ministeriers lovforslag, at der ikke unødigt medtages  

 bestemmelser, der gør det muligt for offentlige myndigheder at skaffe sig  

 adgang til privat ejendom.
I den forbindelse kan der henvises til Justitsministeriets  

 vejledning om lovkvalitet fra 2005, side 39, hvor det bl.a. er anført, at det  

 i  

 hvert enkelt tilfælde nøje må overvejes, om det overhovedet er nødvendigt med  

 eller uden retskendelse - at tillægge offentlige myndigheder adgang til  

 privat  

 ejendom, herunder om andre og mindre indgribende kontrolforanstaltninger kan  

 anses for tilstrækkelige.
Endvidere er det anført, at hvis der er behov for  

 en  

 sådan adgang, bør omfanget heraf begrænses mest muligt, f.eks. ved at der  

 alene  

 gives adgang til forretningslokaler, mens private boliger holdes udenfor.  

 Endelig fremgår det af vejledningen og § 11 i Statsministeriets  

 cirkulære  

 nr. 159 af 16. september 1998, at der i bemærkningerne til en sådan  

 bestemmelse  

 bør gives en begrundelse for, hvorfor bestemmelsen er nødvendig, ligesom der  

 bør gives en udførlig angivelse af bestemmelsens anvendelsesområde.
Justitsministeriet har anmodet samtlige ministerier om at oplyse,  

 hvorvidt der efter retssikkerhedslovens ikrafttræden den 1. januar 2005 er  

 gennemført lovgivning vedrørende forvaltningens adgang til at foretage  

 tvangsindgreb omfattet af loven.
Gennemgangen i pkt. 4.2-4.4 nedenfor bygger  

 navnlig på de oplysninger, som Justitsministeriet i forlængelse heraf har  

 modtaget fra ministerierne.
4.2. Bestemmelser,  

 der viderefører hidtidige tilsvarende bestemmelser En række af de lovbestemmelser, der er vedtaget efter den 1.  

 januar 2005, og som giver forvaltningsmyndigheder adgang til at gennemføre  

 tvangsindgreb, der er omfattet af retssikkerhedsloven, har i det væsentlige  

 karakter af  

  

 videreførelser  

 af hidtidige bestemmelser.
I disse tilfælde  

 ophæves således en lovbestemmelse om adgang til kontrolbesøg mv. og erstattes  

 af en ny tilsvarende bestemmelse.
 Det drejer sig om § 19, stk. 3, i erhvervsfremmeloven  

 (lov nr. 602 af 24. juni 2005), § 62, stk. 3, i lov om sikkerhed  

 mv.  

 for offshoreanlæg til efterforskning, produktion og transport af kulbrinter  

 (lov nr. 1424 af 21. december 2005), § 18 i lov om biavl (lov nr. 450 af  

 22. maj 2006), § 4 i fyrværkeriloven (lov nr. 1060 af 9. november 2005),  

 § 53 i lov om fødevarer (lov nr. 526 af 24. juni 2005), § 3 i lov  

 om  

 administration af Det Europæiske Fællesskabs forordninger om  

 narkotikaprækursorer (lov nr. 326 af 18. maj 2005), § 215, stk. 4,  

 og  

 § 220, stk. 3, i sundhedsloven (lov nr. 546 af 24. juni 2005),  

 § 45, stk. 1, § 53, stk. 5, § 87, stk. 2,  

 § 90, stk. 2, nr. 1 og § 95, stk. 3, i lov om lægemidler  

 (lov nr. 1180 af 12. december 2005), § 16, stk. 3, i lov om  

 registrering af køretøjer (lov nr. 309 af 19. april 2006) og § 11,  

 stk. 1, i lov om udvikling af fiskeri- og akvakultursektoren (lov nr.  

 1552  

 af 20. december 2006).
4.3. Bestemmelser,  

 der udvider anvendelsesområde for gældende bestemmelser Nogle af de bestemmelser, der er vedtaget efter den 1. januar  

 2005, har haft til formål at  

  

 udvide  

 anvendelsesområdet for allerede  

 gældende bestemmelser, hvorefter forvaltningsmyndigheder har adgang til  

 kontrolbesøg mv.
Det drejer sig om følgende:
Efter  

  

 § 12 a  

 i lov om retssikkerhed og administration på det sociale område  

  

 (lov nr. 304  

 af 2. maj 2005) kan kommunerne foretage kontrolbesøg uden retskendelse på  

 arbejdssteder uden for en virksomheds lokaler.
Det blev samtidig udtrykkeligt  

 fastsat i loven, at kommunen ikke uden retskendelse har adgang til at  

 foretage  

 kontrollen i private hjem.
Der blev med samme lovforslag foretaget en  

 tilsvarende ændring i  

  

 § 91 a i lov  

 om arbejdsløshedsforsikring mv.
Det fremgår af lovforslagets bemærkninger  

 (L 20, FT 2004-2005, 2. samling), at det med henblik på yderligere at  

 effektivisere Arbejdsdirektoratets bekæmpelse af misbrug af dagpenge mv.  

 foreslås, at kontrollen også kommer til at omfatte ansatte, som ikke fysisk  

 udfører arbejdet i virksomhedens lokaliteter, men hvor arbejdet foregår  

 f.eks.  

 på byggepladser, under erhvervsmæssig transport eller lignende.
Kontrollen  

 skal  

 fortsat ikke kunne foregå i private hjem.
Efter den tidligere § 12 a  

 kunne  

 kommunerne til enhver tid uden retskendelse foretage eftersyn i lokaler mv.,  

 der benyttes af en virksomhed, med henblik på at undersøge, om en borger  

 arbejder  

 og samtidig uberettiget modtager sociale og beskæftigelsesmæssige ydelser.  

 Med  

 henblik på yderligere at effektivisere kommunernes bekæmpelse af misbrug med  

 sociale og beskæftigelsesmæssige ydelser indebærer ændringen, at kommunernes  

 kontrol også kommer til at omfatte ansatte, som ikke fysisk udfører arbejdet  

 i  

 virksomhedens lokaliteter, men hvor arbejdet foregår på f.eks. byggepladser,  

 under erhvervsmæssig transport eller lignende.
Kontrollen kan fortsat ikke  

 ske  

 i private hjem.
Efter  

  

 § 45,  

 stk. 2, i lov om beskyttelse af havmiljøet (lov nr. 474 af 31. int/2006)  

  

 har tilsynsmyndighederne, eller den myndighed, der af disse myndigheder er  

 bemyndiget hertil, og politiet mod behørig legitimation og uden retskendelse  

 adgang til et skib, platform samt offentlige og private ejendomme og  

 lokaliteter, dog ikke bygninger eller dele af bygninger, der udelukkende  

 anvendes til privat beboelse. for at udføre tilsynsopgaver efter loven eller  

 regler udstedt i medfør heraf eller forordninger på lovens område.
I  

 bemærkningerne til lovforslaget (L 158. FT 2005-2006) er det bl.a. anført, at  

 bestemmelsen med visse ændringer svarer til den tidligere § 45,  

 stk. 2, i lov om havmiljø. Den væsentligste ændring er, at  

 tilsynsmyndighederne  

 udover skibe og platforme også har adgang til offentlige eller private  

 ejendomme, bortset fra bygninger eller dele af bygninger, der udelukkende  

 anvendes til privat beboelse, i forbindelse med tilsynsopgaver efter loven  

 eller regler udstedt i medfør af loven eller forordninger på lovens område.  

 Med  

 ændringen af bestemmelsen får tilsynsmyndighederne adgang til ikke bare  

 skibet  

 eller platformen, men også til den del af virksomheden, der foregår på land,  

 herunder til skibets eller platformens administrationslokaler mv. i det  

 omfang,  

 det er påkrævet, for at tilsynsmyndighederne kan fore tilsyn med  

 overholdelsen  

 af bestemmelserne i loven og de forskrifter, der er udstedt i medfør af  

 loven.  

 Adgangen til ejendom eller lokaliteter omfatter ikke de dele af bygningerne,  

 der anvendes til beboelse, og skal ske inden for lovens rammer. Ændringen  

 tilsigter endvidere at give tilsynsmyndigheden adgang til fast ejendom for at  

 foretage undersøgelser eller udføre tilsynsopgaver efter loven i de tilfælde,  

 hvor loven regulerer forhold på land, herunder anlæg i havne til modtagelse  

 af  

 olie, skadelige flydende stoffer, ozonlagsnedbrydende stoffer mv.,  

 kloakspildevand samt affald i havne, hvor tilsynsmyndigheden (Miljøstyrelsen,  

 bistået af Søfartsstyrelsen) som led i sine tilsynsopgaver har behov for at  

 få  

 adgang til papirer (kvittering for skibenes anmeldelse og aflevering af  

 affald). jf.
Miljøministeriets bekendtgørelse nr. 1003 af 10. december 2002  

 om  

 modtagefaciliteter for affald fra skibe, om skibes aflevering af affald og  

 havnes affaldsplaner.
Efter  

  

 § 6,  

 stk. 4, i skattekontrolloven (lov nr. 325 af 18. maj 2005)  

  

 har de  

 statslige told- og skattemyndigheder, hvis det skønnes nødvendigt. til enhver  

 tid mod behørig legitimation uden retskendelse adgang til hos de i § 6,  

 stk. 1 og stk. 2 nævnte på stedet samt på arbejdssteder uden for  

 den  

 erhvervsdrivendes lokaler, herunder transportmidler, der anvendes  

 erhvervsmæssigt,  

 at gennemgå deres regnskabsmateriale med bilag og andre dokumenter, der kan  

 have betydning for skatteligningen, og foretage opgørelse af kassebeholdning  

 og  

 lignende.
Efter samme regler har told- og skatteforvaltningen adgang til hos  

 erhvervsdrivende  

 at foretage opgørelse af og vurdering af lagerbeholdninger, besætning,  

 inventar, maskiner og andet driftsmateriel.
Ejeren og de hos denne ansatte  

 skal  

 yde told- og skatteforvaltningen fornøden vejledning og hjælp ved kontrollen.  

 Kontrol som nævnt i pkt. 1 kan dog ikke gennemføres på en ejendom, der tjener  

 til privatbolig eller fritidsbolig.
Formålet med ændringen af  

 skattekontrollovens § 6, stk. 4, var en udvidelse af bestemmelsens  

 anvendelsesområde, idet »på stedet« tidligere blev fortolket indskrænkende,  

 således at tvangsindgreb alene kunne finde sted i virksomhedens lokaler.
Med  

 udvidelsen kan der også foretages kontrol på steder, hvor en virksomhed  

 faktisk  

 udfører arbejde som f.eks. på en byggeplads med den modifikation, at  

 arbejdspladser ikke omfatter bygninger, der tjener som privat- eller  

 fritidsbolig.
Endvidere er der åbnet mulighed for at foretage kontrol i  

 »rullende materiel« som f.eks. taxaer og andre køretøjer, der anvendes  

 erhvervsmæssigt.
Efter  

  

 § 86,  

 stk. 2, i lov om opkrævning af indkomstskat samt kommunal og  

 amtskommunal  

 ejendomsværdiskat for personer mv. (lov nr. 325 af 18. maj 2005)  

  

 har de  

 statslige told- og skattemyndigheder, hvis det skønnes nødvendigt, til enhver  

 tid mod behørig legitimation uden retskendelse adgang til hos de  

 indeholdelsespligtige på stedet at gennemgå alt regnskabsmateriale og  

 herunder  

 få forevist skattekort og andre dokumenter af betydning for kontrollen.
Efter  

  

 § 86, stk. 5. i samme lov  

  

 har  

 de statslige told- og skattemyndigheder med henblik på kontrol af  

 indeholdelsespligten efter kildeskatteloven og andre skattelove  

 (arbejdsgiverkontrol),  

 hvis det skønnes nødvendigt, til enhver tid mod behørig legitimation uden  

 retskendelse adgang til arbejdssteder, hvor det skønnes; at der udføres  

 lønnet  

 arbejde for en arbejdsgiver.
Med bestemmelsen i § 86, stk. 2, er  

 »på  

 stedet« udvidet til at omfatte lokaliteter uden for den  

 indeholdelsespligtiges  

 lokaler som f.eks. arbejdspladser.
Endvidere kan kontrollen omfatte »rullende  

 materiel«, som benyttes erhvervsmæssigt.
Efter  

  

 § 14,  

 stk. 1, i lov om en arbejdsmarkedsfond (lov nr. 325 af 18. maj 2005)  

  

 har de statslige told- og skattemyndigheder, hvis det skønnes nødvendigt, til  

 enhver tid mod behørig legitimation uden retskendelse adgang til at foretage  

 kontrol og efterse regnskabsmateriale om opgørelse af bidragsgrundlag mv. hos  

 bidragspligtige omfattet af lovens § 7, stk. 2, og  

 indeholdelsespligtige  

 som nævnt i lovens § 11, stk. 9. Myndighedernes adgang til kontrol  

 omfatter også arbejdssteder uden for de lokaler, hvorfra den bidragspligtige  

 eller den indeholdelsespligtige driver virksomheden, samt i transportmidler,  

 der anvendes erhvervsmæssigt.
Kontrol kan dog ikke gennemføres på en ejendom,  

 der alene tjener til privatbolig eller fritidsbolig.
Med bestemmelsen blev  

 kontrol hos den bidrags- eller indeholdelsespligtige udvidet til at omfatte  

 andre lokaler end den bidrags- eller indeholdelsespligtiges, samt »rullende  

 materiel«, der benyttes erhvervsmæssigt.
Efter  

  

 § 74,  

 stk. 1. i lov om merværdiafgift (lov nr. 325 af 18. maj 2005)  

  

 har de  

 statslige told- og skattemyndigheder, hvis det skønnes nødvendigt, til enhver  

 tid mod behørig legitimation uden retskendelse adgang til at foretage  

 eftersyn  

 i lokaler, der benyttes af virksomhederne, og til at efterse virksomhedernes  

 varebeholdninger, forretningsbøger, øvrige regnskabsmateriale samt  

 korrespondance mv., uanset om disse oplysninger opbevares på papir eller på  

 edb-medier.
Myndighedernes adgang til kontrol omfatter også arbejdssteder  

 uden  

 for de lokaler, hvorfra virksomheden drives, samt transportmidler, der  

 anvendes  

 erhvervsmæssigt.
Kontrol kan dog ikke gennemføres på en ejendom, der alene  

 tjener til privatbolig eller fritidsbolig.
Med bestemmelsen blev kontrollen  

 udvidet til at omfatte kontrol på arbejdspladser uden for den  

 afgiftspligtiges  

 lokaler, hvorfra virksomheden drives samt »rullende materiel«, der anvendes  

 erhvervsmæssigt.
4.4. Nye hjemler,  

 der giver offentlige myndigheder adgang til at foretage tvangsindgreb, som er  

 omfattet af retssikkerhedsloven Herudover er der efter 1. januar 2005 gennemført en række  

 bestemmelser, der giver offentlige myndigheder adgang til at foretage  

 tvangsindgreb, som er omfattet af retssikkerhedsloven, og som der ikke  

  

 hidtil  

 har været adgang til at foretage.
Det drejer sig om følgende:
Efter bestemmelsen i  

  

 § 32, stk. 4, i lov om forebyggende foranstaltninger mod hvidvask  

 af udbytte og finansiering af terrorisme (lov nr. 117 af 27. februar 2006)  

  

 har Erhvervs- og Selskabsstyrelsen til enhver tid mod behørig legitimation  

 uden  

 retskendelse adgang til virksomheder og personer, omfattet af lovens  

 § 1,  

 stk. 1, nr. 11, med henblik på indhentelse af oplysninger, herunder ved  

 inspektioner.
Efter samme lovs § 34, stk. 4, har Finanstilsynet til  

 enhver tid mod behørig legitimation uden retskendelse adgang til virksomheder  

 og personer omfattet af lovens § 34, stk. 1, med henblik på at  

 indhente oplysninger, herunder ved inspektioner.
I bemærkningerne til  

 lovforslaget (L 158, FT 2005-2006) er det anført, at bestemmelsen i  

 § 32,  

 stk. 4, gennemfører artikel 37, stk. 3, i det 3. hvidvaskdirektiv.  

 Efter direktivbestemmelsen har de kompetente myndigheder bl.a. for så vidt  

 angår virksomheder og personer, der erhvervsmæssigt udøver virksomhed med  

 valutaveksling eller overførsel af penge og andre værdier, udvidede  

 tilsynsbeføjelser, navnlig mulighed for at gennemføre inspektioner på stedet.  

 Efter bestemmelsen i § 34, stk. 4, der svarer til bestemmelsen i  

 § 347, stk. 2, i lov om finansiel virksomhed, har Finanstilsynet  

 adgang til de virksomheder og personer, som Finanstilsynet fører tilsyn med,  

 uden retskendelse.
Bestemmelsen gennemfører direktivets artikel 37,  

 stk. 3,  

 som kræver, at de kompetente myndigheder blandt andet for så vidt angår  

 kredit-  

 og finansieringsinstitutter har udvidede tilsynsbeføjelser, navnlig mulighed  

 for at gennemføre inspektioner på stedet.
Efter  

  

 § 26 b  

 i næringsloven (lov nr. 549 af 8. juni 2006)  

  

 har SKAT, hvis det skønnes  

 nødvendigt, til enhver tid mod behørig legitimation uden retskendelse adgang  

 til at udøve tilsyn i de lokaler, køretøjer mv., hvorfra der sker såkaldt  

 »omførsel« (hvilket indebærer, at visse varer kan sælges fra vogn eller andet  

 ikke fast forretningssted). Det fremgår af lovforslagets bemærkninger (L 158,  

 FT 2005-2006), at SKAT som noget nyt har mulighed for at føre tilsyn med  

 overholdelsen af reglerne om salg ved omførsel.
Det er vurderingen, at der er  

 behov for en særlig kontrolhjemmel.
SKAT har hjemmel til i medfør af  

 bekendtgørelse om pant og indsamling mv. af emballage til øl og visse  

 læskedrikke, som er udstedt med hjemmel i miljøbeskyttelsesloven, at føre  

 tilsyn med overholdelsen af bestemmelserne om pant.
Med § 26 b har SKAT  

 en  

 tilsvarende mulighed for at føre tilsyn med personer, som omfører varer til  

 salg.
Efter  

  

 § 86  

 a, stk. 5, i færdselsloven (lov nr. 557 af 24. juni 2005)  

  

 har politiet  

 til enhver tid uden retskendelse mod behørig legitimation adgang til en  

 virksomheds  

 forretningslokaler, forretningsbøger og papirer mv., herunder materiale, der  

 opbevares i elektronisk form, med henblik på at føre kontrol med bestemmelser  

 fastsat i det Europæiske Fællesskabs forordninger om køre- og hviletid inden  

 for vejtransport og bestemmelser fastsat i medfør af visse bestemmelser i  

 færdselsloven.
Det fremgår af lovforslagets bemærkninger (L 153, FT  

 2004-2005,  

 2. samling), at kontrollen er begrænset til de lokaler, hvorfra virksomheden  

 drives, og den omfatter derfor ikke privat beboelse, medmindre  

 forretningskontoret mv. drives herfra.
Både offentlige og private  

 virksomheder  

 er omfattet.
Efter  

  

 § 9,  

 stk. 3, i lov om fremskaffelse af humant blod til behandlingsformål (lov  

 nr. 295 af 27. april 2005)  

  

 har Lægemiddelstyrelsens repræsentanter med  

 henblik på kontrol mod behørig legitimation og uden retskendelse adgang til  

 samtlige lokaliteter, hvori der udføres aktiviteter nævnt i lovens § 9,  

 stk. 1. Styrelsen kan udtage stikprøver og kræve alle oplysninger, som  

 er  

 nødvendige for kontrolvirksomheden.
Det fremgår af lovforslagets bemærkninger  

 (L 61, FT 2004-2005, 2. samling), at bestemmelsen gennemfører artikel 8 i  

 direktiv 2002/98/EF om inspektion og relevante kontrolforanstaltninger i  

 blodbanker.
Efter  

  

 § 223,  

 stk. 5, i søloven (lov nr. 599 af 24. juni 2005)  

  

 udpeger økonomi- og  

 erhvervsministeren den offentlige myndighed, der kan foretage den direkte  

 kontrol med virksomhedernes oplysninger om såkaldt HNS-import (det vil sige  

 import af farlige og skadelige stoffer, som er omfattet af HNS-konventionen).  

 Med henblik på eftersøgning og kontrol af HNS-stoffer har denne myndighed ret  

 til uden retskendelse at foretage kontrol af indførsel af bidragspligtige  

 HNS-stoffer, der modtages af danske virksomheder, herunder adgang til  

 virksomheder, som importerer disse stoffer, og virksomhedernes regnskaber,  

 optegnelser  

 el.lign., der udgør dokumentation for import.
Det fremgår af lovforslagets  

 bemærkninger (L 34, FT 2004-2005, 2.samling), at efter § 223,  

 stk. 5,  

 kan en af økonomi- og erhvervsministeren udpeget offentlig myndighed foretage  

 direkte kontrol med virksomhedernes oplysninger om HNS-import.
Med henblik på  

 eftersøgning og kontrol af HNS-stoffer har denne myndighed ret til uden  

 retskendelse at foretage kontrol af indførsel af bidragspligtige HNS-stoffer,  

 der modtages af danske virksomheder, som importerer disse stoffer, og  

 virksomhedernes regnskaber, optegnelser eller lignende, der udgør  

 dokumentation  

 for import.
Efter  

  

 § 25,  

 stk. 3, i lov om lægemidler (lov nr. 1180 cif 12. december 2005)  

  

 har  

 Lægemiddelstyrelsen og styrelsens repræsentanter mod behørig legitimation og  

 uden retskendelse adgang til virksomhederne med henblik på at gennemføre  

 kontrol af, at kravet som nævnt i lovens § 25, stk. 1, overholdes.  

 Efter  

  

 § 44, stk. 2, i samme lov  

  

 har Lægemiddelstyrelsens repræsentanter med henblik på at gennemføre den  

 kontrol. der er nævnt i lovens § 44, stk. 1. mod behørig  

 legitimation  

 og uden retskendelse adgang til virksomheder med tilladelse efter § 39,  

 stk. 1 og 2, indehavere af markedsføringstilladelser og fremstillere af  

 råvarer i det omfang, råvaren er underlagt regler fastsat i medfør af lovens  

 § 40, stk. 3. Det fremgår af lovforslagets bemærkninger (L 7, FT  

 2005-2006). at en række bestemmelser i forslaget indebærer, at  

 Lægemiddelstyrelsen mod behørig legitimation og uden retskendelse har adgang  

 til de berørte virksomheder med henblik på at udføre kontrolbesøg.  

 Bestemmelsen  

 i § 25, stk. 3, giver mulighed for, at Lægemiddelstyrelsen kan  

 aflægge inspektionsbesøg hos indehaveren af en markedsføringstilladelse for  

 at  

 kontrollere, at denne efterlever pligten efter forslagets § 25,  

 stk. 1. Adgangen til at aflægge inspektionsbesøg forventes alene anvendt  

 i  

 ganske særlige tilfælde, hvor Lægemiddelstyrelsen har konkrete holdepunkter  

 for  

 at antage, at en virksomhed tilbageholder sådanne oplysninger.
En sådan  

 antagelse kan for eksempel baseres på resultater af kliniske forsøg eller  

 andre  

 forskningsresultater. bivirkningsindberetninger.
Lægemiddelstyrelsens kontrol  

 af lægemidler og eller lægemiddelfremstillende virksomheder og indberetninger  

 fra lægemiddelmyndigheder i andre lande.
Endvidere er Lægemiddelstyrelsens  

 adgang  

 til at kontrollere virksomheder i medfør af bestemmelsen ikke længere  

 begrænset  

 til de virksomheder, der har en tilladelse efter gældende lovs § 8.  

 stk. 1, 1. pkt. - nu lovens § 39. stk. 1 - idet  

 Lægemiddelstyrelsen efter loven også skal kontrollere virksomheder, der har  

 tilladelse til håndtering af mellemprodukter efter lovens § 39,  

 stk. 2. Efter § 44, stk. 2, vil Lægemiddelstyrelsen fremover  

 kunne aflægge inspektionsbesøg hos såvel indehavere af tilladelser efter  

 lovens  

 § 39, stk. 1 og 2, som indehavere af markedsføringstilladelser og  

 fremstillere af aktive stoffer og hjælpestoffer (råvarer), der anvendes ved  

 fremstilling af lægemidler.
Dette er blandt andet nødvendigt for, at  

 Lægemiddelstyrelsen kan kontrollere de råvarer, som efter regler udstedt i  

 medfør af lovens § 40, stk. 3, 2. led., skal fremstilles efter  

 principper for god fremstillingspraksis af råvarer.
At Lægemiddelstyrelsen  

 samtidig skal have adgang til indehavere af markedsføringstilladelser  

 skyldes,  

 at styrelsen hermed får adgang til at kontrollere hele lægemidlets  

 fremstillingskæde, herunder kontrollere at fremstillingen sker i  

 overensstemmelse  

 med betingelserne i markedsføringstilladelsen.
Efter  

  

 lægemiddellovens  

 § 71 c (lov nr. 1557 af 20. december 2006)  

  

 har Lægemiddelstyrelsens  

 repræsentanter mod behørig legitimation og uden retskendelse adgang til  

 apoteker og virksomheder, der har tilladelse til at forhandle lægemidler til  

 produktionsdyr  

 direkte til brugerne efter § 39, stk. 1, med henblik på at  

 kontrollere overholdelsen af bestemmelserne i § 71 a, § 71 b,  

 stk. 1, 2, 4 og stk. 5, 1. pkt., og i regler udstedt i medfør af  

 § 71 b, stk. 3 og stk. 5, 2. pkt., vedrørende ydelse af bonus  

 og  

 rabat m.v.
Det fremgår af lovforslagets bemærkninger (L 51, FT 2006-2007), at  

 det uanset bestemmelsen i § 71 b, stk. 6, hvorefter  

 Lægemiddelstyrelsen kan kræve alle oplysninger, som er nødvendige til brug  

 for  

 styrelsens udførelse af kontrol med overholdelsen af reglerne om  

 omkostningsbegrundede rabatter, udleveret findes nødvendigt at give  

 Lægemiddelstyrelsen denne adgang til at aflægge apoteker og virksomheder  

 inspektionsbesøg.
En gennemgang af udleverede dokumenter giver således ikke  

 Lægemiddelstyrelsen mulighed for at kontrollere, om rabatreglerne overholdes  

 i  

 apotekernes og virksomhedernes daglige administration heraf, herunder f.eks.  

 om  

 der er overensstemmelse mellem virksomhedernes beregningsprincipper og den  

 rent  

 praktiske, fysiske organisering af virksomhedens logistik vedrørende  

 leverancer  

 af lægemidler, som giver grundlag for de omkostningsbesparelser, der kan ydes  

 apotekerne i rabat, samt om apotekerne organiserer sine leverancer i  

 overensstemmelse  

 hermed.
Efter  

  

 § 14,  

 stk. 2, i lov om krav til kvalitet og sikkerhed ved håndtering af humane  

 væv og celler (lov nr. 273 af 1. april 2006)  

  

 har Lægemiddelstyrelsens  

 repræsentanter mod behørig legitimation og uden retskendelse adgang til  

 samtlige lokaliteter, hvori der udføres de i lovens § 14, stk. 1,  

 nævnte aktiviteter.
Det fremgår af lovforslagets bemærkninger (L 138, FT  

 2004-2005. l. samling). at lægemiddelstyrelsens repræsentanter mod  

 forevisning  

 af behørig legitimation og uden retskendelse har adgang til at aflægge  

 inspektionsbesøg alle steder, hvor der udføres de nævnte aktiviteter.
I  

 forbindelse med en sådan kontrol vil styrelsen have adgang til at udtage  

 stikprøver af vævs- og cellemateriale, gennemgå registre og kræve alle andre  

 oplysninger, som er nødvendige for, at styrelsen kan udøve sin  

 kontrolvirksomhed.
Efter  

  

 § 71,  

 stk. 5, i lov om autorisation af sundhedspersoner og om sundhedsfaglig  

 virksomhed (lov nr. 451 af 22. maj 2006)  

  

 kan Sundhedsstyrelsen uden  

 retskendelse inspicere klinikker, hvor autoriserede sundhedspersoner eller  

 disses medhjælp udfører kosmetisk behandling, og kan opstille krav til  

 klinikkernes faglige virksomhed.
Det fremgår af lovforslagets bemærkninger (L  

 111, FT 2005-2006), at for at der kan føres et effektivt tilsyn, skal det  

 være  

 muligt for tilsynsmyndighederne - Sundhedsstyrelsen og embedslægerne - uden  

 retskendelse at inspicere de omhandlede klinikker, hvor der udføres kosmetisk  

 behandling, jf. stk. 5. Dette vil være af betydning i relation til  

 spørgsmål om hygiejne, og i relation til vurdering af f.eks. opvågnings- og  

 overvågningsfaciliteter samt journalføring.
Efter  

  

 § 19  

 a, stk. 1, i lov om anvendelse af tvang i psykiatrien (lov nr. 534 af 8.  

 juni 2006)  

  

 kan overlægen ved begrundet mistanke om, at medikamenter,  

 rusmidler eller farlige genstande er blevet eller vil blive forsøgt indført  

 til  

 patienten, bl.a. beslutte, at patientens post skal åbnes og kontrolleres, og  

 at  

 patientens stue og ejendele skal undersøges.
Det fremgår af lovforslagets  

 bemærkninger (L 140, FT 2005-2006), at hensynet bag bestemmelsen er, at der  

 skal være mulighed for at forhindre, at patienten er eller kommer i  

 besiddelse  

 af medikamenter, rusmidler eller farlige genstande, som kan udgøre en fare  

 for  

 patienten selv eller andre.
Der kan endvidere være tale om f.eks. rusmidler  

 og  

 medikamenter, som kan have en negativ indflydelse på patientens behandling.
Det fremgår af  

  

 § 16,  

 stk. 3, i lov om registrering af køretøjer (lov nr. 309 af 19. april  

 2006)  

  

 ,  

 at told- og skatteforvaltningen, hvis det skønnes nødvendigt, til enhver tid  

 mod behørig legitimation uden retskendelse har adgang til at foretage  

 eftersyn  

 i lokaler, der benyttes af den autoriserede virksomhed, og til at efterse  

 virksomhedens beholdning af nummerplader, regnskabsmateriale med bilag og  

 andre  

 dokumenter, der kan have betydning for kontrollen med, at betingelser og  

 vilkår  

 for autorisationen overholdes, uanset om disse oplysninger opbevares på papir  

 eller elektronisk.
Told- og skatteforvaltningen har efter tilsvarende regler  

 adgang til kontrol på arbejdssteder uden for de lokaler, hvorfra virksomheden  

 drives, samt i transportmidler, der anvendes af virksomheden.
Kontrollen kan  

 dog ikke gennemføres på en ejendom, der alene tjener til privat bolig eller  

 fritidsbolig.
5. Sammenfatning Som det fremgår af pkt. 3 ovenfor, er det på baggrund af de  

 foreliggende oplysninger samlet set Justitsministeriets opfattelse, at der  

 ikke  

 er grundlag for at antage, at retssikkerhedsloven generelt har givet  

 anledning  

 til væsentlige problemer i praksis, siden loven trådte i kraft den 1. januar  

 2005. Dette gælder både i forhold til de virksomheder mv., hvor der udføres  

 kontrolbesøg, og i forhold til forvaltningsmyndighedernes tilrettelæggelse og  

 udførelse af kontrolbesøg mv.
 Som det fremgår af pkt. 4 ovenfor, er der efter den 1. januar 2005  

 gennemført 15 bestemmelser i lovgivningen, der giver forvaltningsmyndigheder  

 adgang til at gennemføre tvangsindgreb, som er omfattet af  

 retssikkerhedsloven,  

 men som i det væsentlige  

  

 viderefører  

 hidtidige bestemmelser.
 Der er efter den 1. januar 2005 endvidere gennemført 7  

 bestemmelser i lovgivningen, der har haft til formål at udvide  

 anvendelsesområdet for gældende bestemmelser, hvorefter  

 forvaltningsmyndigheder  

 har adgang til gennemføre tvangsindgreb, som er omfattet af  

 retssikkerhedsloven.
 Herudover er der efter det nævnte tidspunkt gennemført 13 bestemmelser  

 i lovgivningen, som giver offentlige myndigheder en  

  

 egentlig ny adgang  

 til at foretage tvangsindgreb, der er omfattet af retssikkerhedsloven.
 I forlængelse af det, der er anført under pkt. 4.1 ovenfor, vil  

 Justitsministeriet fortsat med udgangspunkt i princippet i grundlovens  

 § 72 om boligens ukrænkelighed i forbindelse med den lovtekniske  

 gennemgang af andre ministeriers lovforslag tilstræbe, at der ikke unødigt  

 medtages bestemmelser, der gør det muligt for offentlige myndigheder at  

 skaffe  

 sig adgang til privat ejendom.
1)  

 22 kommuner og et amt har ikke svaret.
Miljøministeriet har oplyst, at der må  

 tages et vist forbehold om, at tallene ikke i alle tilfælde er opgjort helt  

 præcist.
 2)  

 Miljøministeriet har anmodet de enkelte kommuner og amter om at vælge den  

 måned  

 (september, oktober eller november 2005), som giver det mest repræsentative  

 billede af myndighedens kontrolvirksomhed.
 3)  

 Af de 7238 kontrolbesøg er 632 kontrolbesøg hverken kategoriseret som  

 varslede  

 eller uvarslede.
4)  

 Tallene angår alene politianmeldelser vedrørende miljøbeskyttelsesloven,  

 vandforsyningsloven, jordforureningsloven og havmiljøloven.
Miljøministeriet  

 anslår helt skønsmæssigt, at der for så vidt angår andre love inden for  

 ministeriets område har været foretaget politianmeldelser i 20-25 sager i  

 2005.
 5)  

 Fødevareministeriet har oplyst, at det ikke har været muligt præcist at  

 redegøre for antallet af kontrolbesøg, der har været foretaget af  

 jordbrugskommissionerne.  

 Det skønnes, at der i hele 2005 har været udført ca. 30 kontrolbesøg, som er  

 omfattet af retssikkerhedsloven.
 6)  

 Der kan i det hele henvises til Fødevareministeriets besvarelse af spørgsmål  

 8  

 af 11. december 2003 fra Folketingets Retsudvalg (L 96 - bilag 16).
 7)  

 Der kan henvises til Justitsministeriets besvarelse af spørgsmål 12 af 21.  

 januar 2004 fra Folketingets Retsudvalg (L 96 - bilag 37) og  

 Fødevareministeriets besvarelse af spørgsmål 44 af 30. januar 2004 fra  

 Folketingets  

 Retsudvalg (L 96 - bilag 47).
Bilag 2 Lovforslaget sammenholdt med gældende lov Gældende formulering Lovforslaget § 1 I lov nr. 442 af 9. juni 2004 om retssikkerhed ved  

 forvaltningens anvendelse af tvangsindgreb og oplysningspligter foretages  

 følgende ændringer:
§ 1.  

  

 Lovens kapitel 2 og 3 finder anvendelse  

 ved tvangsindgreb, som foretages af den offentlige forvaltning uden for  

 strafferetsplejen, og som består i 1.  


  

 § 1, stk. 5  

, ophæves.
1)  

 	  

 husundersøgelse  

 eller 2)  

 	  

 undersøgelse eller  

 beslaglæggelse af breve og andre papirer.
Stk. 2.  

  

 Lovens kapitel 3 finder også anvendelse ved  

 tvangsindgreb, som foretages af den offentlige forvaltning uden for  

 strafferetsplejen, og som består i 1)  

 	  

 undersøgelse af andre  

 lokaliteter, 2)  

 	  

 undersøgelse eller  

 beslaglæggelse af andre genstande, 3)  

 	  

 brud på  

 meddelelseshemmeligheden eller 4)  

 	  

 eftersyn eller  

 anden undersøgelse af personer.
 Stk. 5.  

  

 Stk. 1 og 2 omfatter ikke  

 tvangsindgreb, som foretages efter indhentet retskendelse.
 § 26.  

  

 Justitsministeren fremsætter forslag  

 om revision af loven i folketingsåret 2006-07.
 2.  


  

 § 26  

  

 ophæves.
§ 2 Stk. 1  

. Loven træder  

 i kraft den 1. januar 2008.
 Stk. 2  

. § 1, nr.  

 1, gælder for tvangsindgreb, der iværksættes efter retskendelse afsagt den 1.  

 januar 2008 eller senere.
