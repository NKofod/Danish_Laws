Betænkning afgivet af Finansudvalget den 4. november 2004 Betænkning og indstilling vedrørende den af statsrevisorerne  

 afgivne endelige betænkning over statsregnskabet for finansåret 2002 Indhold 1. Udvalgsarbejdet Møder Spørgsmål 2. Indstilling og politiske  

 bemærkninger 3. Bilag Oversigt over bilag  

 vedrørende Finansudvalgets behandling af statsrevisorernes endelige  

 betænkning  

 over statsregnskabet for 2002 med tilhørende beretninger.
1. Udvalgsarbejdet Statsrevisorerne afgav den 21. april 2004 den endelige  

 betænkning over statsregnskabet for finansåret 2002 og foretog i  

 overensstemmelse med grundlovens § 47, stk. 3, indstilling til Folketingets  

 beslutning med hensyn til statsregnskabet for finansåret 2002.  

 Statsrevisorerne  

 indstillede i lighed med tidligere år, at statsregnskabet godkendes.
Møder Finansudvalget påbegyndte behandlingen af endelig betænkning den  

 19. maj 2004 og har herefter behandlet betænkningen samt de af  

 statsrevisorerne  

 afgivne beretninger i en række møder.
Spørgsmål Udvalget har løbende behandlet statsrevisorernes beretninger og  

 de rigsrevisorrapporter, der ligger til grund for disse, efterhånden som de  

 har  

 foreligget, og har også i forbindelse hermed eller f.eks. i forbindelse med  

 gennemgangen af de årlige bevillingslovforslag stillet spørgsmål til eller  

 anmodet om samråd med ministre, hvor der har været anledning hertil.
2. Indstilling og politiske bemærkninger For så vidt angår statsrevisorernes beretning nr. 10/02 om  

 folkekirkens Fællesfond, bemærkes, at Finansudvalget i flere år har fulgt  

 denne  

 sag meget nøje og herunder haft kirkeministeren i samråd den 21. maj og den  

 12.  

 november 2003 samt den 4. november 2004. Finansudvalget har endvidere drøftet  

 revisionen af folkekirkens Fællesfond med statsrevisorerne og rigsrevisor på  

 et  

 møde den 14. januar 2004. Herudover har Finansudvalget stillet en lang række  

 skriftlige spørgsmål af opklarende karakter til kirkeministeren,  

 statsministeren og justitsministeren.
Finansudvalget er enigt med  

 statsrevisorerne i, at kirkeministerens initiativer bør følges meget nøje med  

 henblik på at genoprette Fællesfondens økonomi og forbedre Kirkeministeriets  

 økonomistyring.
Finansudvalgets indstilling er baseret på den klare  

 forventning, at resultatet af advokatundersøgelsen om forvaltningen af  

 folkekirkens Fællesfond som angivet af kirkeministeren under samråd og i svar  

 på spørgsmål fra Finansudvalget foreligger januar 2005. Finansudvalget vil  

 herefter tage stilling til sagens videre forløb.
 Udvalget forudsætter, at ovennævnte bemærkninger og den i  

 beretningerne samt i endelig betænkning i øvrigt rejste kritik allerede har  

 givet de berørte ministerier og styrelser anledning til dybtgående  

 overvejelser  

 om en forbedring på de punkter, som omfattes af kritikken.
 Udvalget  

  

 indstiller  

 herefter i overensstemmelse med statsrevisorerne følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 2002 Statsregnskabet for finansåret 2002 godkendes.
Peter Christensen (V)   

 Svend Heiselberg (V)  

  

  nfmd.  

  

 Svend Erik Hovmand (V)   

 Rikke Hvilshøj (V)   

 Kristian Thulesen Dahl (DF)  

  

  fmd.  

  

 Per Dalgaard (DF)   

 Lars Barfoed (KF)   

 Pia Christmas‑Møller (KF)   

 Mogens Nørgård Pedersen (KD)   

 Jan Petersen (S)   

 Lissa Mathiasen (S)   

 Lotte Bundsgaard (S)   

 Nicolai Wammen (S)   

 Klaus Hækkerup (S)   

 Karen Klint (S)   

 Ole Sohn (SF)   

 Morten Helveg Petersen (RV) Tjóðveldisflokkurin, Siumut, Inuit Ataqatigiit og  

 Enhedslisten havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende B 18 Bilagsnr.
