 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændringer:
1. I § 8 L, stk. 1, ændres »§ 15, stk. 1, i lov om  

 særlig indkomstskat m.v.« til: »§ 16 F, stk. 2.« 2. § 8 L, stk. 2, sidste pkt., ophæves.
 3. Efter § 16 D indsættes som ny paragraf:
 »§ 16 E.  Ved opgørelsen af den skattepligtige  

 indkomst medregnes:
 Stk. 2.  Erstatnings- og forsikringssummer sidestilles  

 med afståelsessummer.
Stk. 3.  Afståelse af formuegoder som gave eller  

 arveforskud sidestilles med salg.
Erhvervelse af formuegoder ved gave eller  

 arveforskud sidestilles med køb.
Stk. 4.  Er et afstået formuegode erhvervet ved gave  

 eller arveforskud, benyttes den værdi, der er lagt til grund ved beregningen  

 af gaveafgift eller indkomstskat af erhvervelsen, som anskaffelsessum.
Har  

 erhvervelsen ikke været afgifts- eller indkomstskattepligtig, anvendes det  

 pågældende formuegodes værdi i handel og vandel på erhvervelsestidspunktet  

 som anskaffelsessum.
Stk. 5.  Er afståelse sket ved gave eller arveforskud,  

 betragtes den værdi, der lægges til grund ved beregningen af gaveafgift eller  

 indkomstskat i forbindelse med overdragelsen, som afståelsessum.
Er  

 overdragelsen hverken afgifts- eller indkomstskattepligtig, betragtes værdien  

 i handel og vandel på overdragelsestidspunktet som afståelsessum.
 Stk. 6.  Anskaffelses- og afståelsessummer for  

 formuegoder omfattet af stk. 1, nr. 1-3, samt godtgørelser og vederlag  

 omfattet af stk. 1, nr. 4 og 5, omregnes til kontantværdi efter regler, der  

 fastsættes af skatteministeren.
Stk. 7.  Fortjeneste eller tab ved de i stk. 1, nr. 1-3,  

 omhandlede afståelser m.v. opgøres som forskellen mellem afståelsessummen  

 omregnet efter stk. 6 og den efter stk. 6 omregnede anskaffelsessum med  

 fradrag af afskrivninger efter § 16 F.« 4. Efter § 16 D indsættes som ny paragraf:
 »§ 16 F.  Ved erhvervelse af goodwill er  

 erhververen berettiget til at afskrive det ydede vederlag i sin  

 skattepligtige indkomst over en periode af 10 år med 10 pct. årligt.  

 Afskrivning foretages på grundlag af anskaffelsessummen omregnet efter § 16  

 E, stk. 6.
 Stk. 2.  Ved erhvervelse af en rettighed af den i § 16  

 E, stk. 1, nr. 2 eller nr. 3, omhandlede art er erhververen berettiget til at  

 afskrive det ydede vederlag i sin skattepligtige indkomst med lige store  

 årlige beløb over et til rettigheden svarende åremål eller - såfremt  

 rettigheden er tidsubegrænset - over en periode af 10 år med 10 pct. årligt.  

 Afskrivning foretages på grundlag af anskaffelsessummen omregnet efter § 16  

 E, stk. 6.
 Stk. 3.  De i § 16 E, stk. 1, nr. 4 og 5, omhandlede  

 ydelser afskrives i yderens skattepligtige indkomst over en periode af 10 år.  

 Udgør ydelser af denne art tilsammen med ydelser omfattet af lov om særlig  

 indkomstskat § 2, nr. 15, mindre end 5 pct. af den samlede lønudgift i  

 yderens virksomhed i det pågældende indkomstår, fradrages de dog fuldt ud ved  

 opgørelsen af den skattepligtige indkomst for dette indkomstår.
 Stk. 4.  Ved overdragelser mellem en person og et  

 selskab m.v. som nævnt i selskabsskattelovens §§ 1 og 2 eller  

 fondsbeskatningslovens § 1 eller mellem sådanne selskaber indbyrdes, hvor den  

 ene af parterne i overdragelsen på grund af aktiebesiddelse,  

 vedtægtsbestemmelse, aftale eller fælles ledelse har bestemmende indflydelse  

 på den anden parts handlemåde, nedsættes erhververens afskrivningsgrundlag  

 efter stk. 1 og 2 til et beløb svarende til overdragerens skattepligtige  

 fortjeneste efter § 16 E.
Stk. 5.  Erhverves de i stk. 1 og 2 omhandlede  

 formuegoder ved gave eller arveforskud, finder bestemmelserne i § 16 E, stk.  

 3, 2. pkt., og stk. 4 tilsvarende anvendelse.« 5. I § 27 A, stk. 1, indsættes efter 2. pkt.:
»Det er en betingelse for anvendelse af reglerne i 1.-2. pkt., at den  

 skattepligtige er ophavsmand til den afhændede rettighed eller knowhow, eller  

 at den pågældende rettighed eller knowhow er erhvervet som led i den  

 skattepligtiges næringsvej eller i spekulationsøjemed.« 6. Efter § 32 E indsættes:
»§ 32 F.  Ved beregningen af forældelsesfristen  

 for krav på skat af fortjenester omfattet af § 16 E og  

 ejendomsavancebeskatningsloven bortses fra den tid, i hvilken  

 skattemyndighederne på grund af den skattepligtiges ophold i udlandet har  

 været ude af stand til at gøre kravet gældende ved dansk domstol.« § 2 I lov om indskud på etableringskonto, jf. lovbekendtgørelse nr. 240 af 17.  

 april 1990, som senest ændret ved lov nr. 1031 af 19. december 1992,  

 foretages følgende ændringer:
 1. I § 7, stk. 1, indsættes efter litra f som nyt litra:
 2. I § 7, stk. 3, indsættes efter 1. pkt.:
»For de i stk. 1, litra d, e og g, omhandlede formuegoder udgør  

 anskaffelsessummen den kontantværdi, der er beregnet i medfør af § 16 E, stk.  

 6, i ligningsloven.« § 3 I lov om særlig indkomstskat m.v., jf. lovbekendtgørelse nr. 860 af 22.  

 oktober 1992, foretages følgende ændringer:
 1. § 2, nr. 4, 5, 9 og 14, § 3 og § 6  

 ophæves.
 2. I § 8, stk. 3, 2. pkt., ændres »§ 2, nr. 9 og  

 14-16« til: »§ 2, nr. 15 og 16«.
 3. § 15, stk. 1 og 3, ophæves.
 Stk. 2  bliver herefter stk. 1.
 4. I § 15, stk. 2, der bliver stk. 1, ændres »§ 2, nr.  

 9, nr. 14 og nr. 15« til: »§ 2, nr. 15«.
 5. I § 15, stk. 2, der bliver stk. 1, affattes 2.  

 pkt. således:
»Udgør ydelser af denne art tilsammen med ydelser omfattet af  

 ligningslovens § 16 E, stk. 1, nr. 4 og 5, mindre end 5 pct. af den samlede  

 lønudgift i yderens virksomhed i det pågældende indkomstår, fradrages de dog  

 fuldt ud ved opgørelsen af den skattepligtige indkomst for dette  

 indkomstår.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, som senest  

 ændret ved § 6 i lov nr. 1073 af 23. december 1992, foretages følgende  

 ændringer:
 1. I § 2, stk. 1, litra d, indsættes efter 4. pkt. som nyt  

 punktum:
»Skattepligten omfatter endvidere fortjeneste eller tab ved  

 afhændelse, afståelse eller opgivelse af formuegoder, der er knyttet til en  

 sådan virksomhed.« 2. § 2, stk. 1, litra e, affattes således:
 3. Efter § 8 indsættes:
»§ 8 A.  Overfører en skattepligtig formuegoder  

 som nævnt i ligningslovens § 16 E, stk. 1, nr. 1-3, til benyttelse i  

 udlandet, sidestilles sådan overførelse med salg.
Som salgssum betragtes  

 værdien i handel og vandel på overførselstidspunktet.« § 5 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 873 af 23. oktober 1992, som ændret ved lov nr.  

 1021 af 19. december 1992, foretages følgende ændringer:
 1. I § 1, stk. 1, nr. 6, affattes 2. pkt. således:
»Skattepligten omfatter alene indtægt ved erhvervsmæssig virksomhed  

 samt fortjeneste eller tab ved afhændelse, afståelse eller opgivelse af  

 formuegoder, der har tilknytning til den erhvervsmæssige virksomhed.« 2. I § 2, stk. 1, litra a, indsættes efter 4. pkt. som nyt  

 punktum:
»Skattepligten omfatter endvidere fortjeneste eller tab ved  

 afhændelse, afståelse eller opgivelse af formuegoder, der er knyttet til en  

 sådan virksomhed.« 3. § 2, stk. 1, litra b, affattes således:
 4. § 5, stk. 4, affattes således:
»Stk. 4.  Overgang til skattefri virksomhed, jf.  

 stk. 1, sidestilles med ophør af virksomhed og salg til handelsværdi af de  

 aktiver og passiver, der er i behold hos selskabet eller foreningen m.v. på  

 tidspunktet for overgangen.« 5. § 5 A, stk. 3, affattes således:
»Stk. 3.  En overgang som nævnt i stk. 1  

 sidestilles med ophør af virksomhed og salg til handelsværdi af de aktiver og  

 passiver, der er i behold hos selskabet eller foreningen m.v. på tidspunktet  

 for overgangen.« 6. I § 5 B, stk. 2, ændres »§§ 16-19« til:  

 »§§ 16-19 og § 21 A«.
 7. Efter § 7 indsættes i Afsnit II:
»§ 7 A.  Overfører en skattepligtig formuegoder  

 som nævnt i ligningslovens § 16 E, stk. 1, nr. 1-3, til benyttelse i  

 udlandet, sidestilles sådan overførelse med salg.
Som salgssum betragtes  

 værdien i handel og vandel på overførselstidspunktet.« 8. I § 35 J ændres »§§ 16-19« til: »§§ 16-19  

 og § 21 A«.
§ 6 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 772 af 16. september 1992, foretages følgende  

 ændringer:
 1. I § 8, stk. 1, affattes 3. pkt. således:
»Til den skattepligtige indkomst medregnes desuden indkomst opgjort  

 efter reglerne i lov om særlig indkomstskat m.v.,  

 ejendomsavancebeskatningsloven og aktieavancebeskatningsloven samt indkomst  

 som nævnt i kursgevinstloven.« 2. I § 8, stk. 1, indsættes efter 3. pkt. som nyt punktum:
»Det gælder også fortjeneste og tab på ombygnings- og  

 forbedringsudgifter, særindretninger m.v. indvundet ved afståelse af lejede  

 lokaler, jf. ligningslovens § 14 J, og fortjeneste og tab ved afståelse m.v.  

 af goodwill, tidsbegrænsede rettigheder m.m., jf. ligningslovens § 16  

 E.« 3. Efter § 21 indsættes:
»§ 21 A.  Ved opgørelsen af fondes og foreningers  

 fortjeneste og tab efter ligningslovens § 16 E, der vedrører formuegoder  

 anskaffet inden begyndelsen af det indkomstår, der ligger til grund for  

 skatteansættelsen for overgangsskatteåret, udgør anskaffelsessummen den  

 oprindelige kontantomregnede anskaffelsessum reduceret med de afskrivninger,  

 der i alt kunne have været foretaget efter ligningslovens § 16 F siden  

 anskaffelsen.« § 7 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 780 af 18. september  

 1992, som senest ændret ved lov nr. 1030 af 19. december 1992, foretages  

 følgende ændringer:
 1. I § 3, stk. 4, indsættes efter 3. pkt.:
»I det omfang anskaffelsessummen omregnes til kontantværdi, anvendes  

 denne.« 2. § 3, stk. 5, ophæves.
 Stk. 6-8 bliver herefter stk. 5-7.
 3. I § 8, stk. 2, indsættes efter 4. pkt.:
»I det omfang anskaffelsessummen omregnes til kontantværdi, anvendes  

 denne.« 4. § 8, stk. 3, ophæves.
§ 8 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven har virkning for formuegoder, der afstås  

 og erhverves den 19. maj 1993 eller senere.
 Stk. 3.  § 4, nr. 1, § 5, nr. 1 og 2, § 6, nr. 1, samt  

 ligningslovens § 16 F, stk. 4, som indsat ved denne lov, har virkning for  

 formuegoder og lejede lokaler, der afstås m.v. den 18. juni 1993 eller  

 senere.
 Stk. 4.  Ved overdragelse af goodwill i perioden 19. maj  

 1993-1. januar 1996 medregnes ved overdragelse i 1993 25 pct., ved  

 overdragelse i 1994 50 pct. og ved overdragelse i 1995 75 pct. af  

 fortjenesten eller tabet ved opgørelsen af den skattepligtige indkomst.  

 Tilsvarende udgør købers afskrivningsgrundlag ved erhvervelse i den  

 pågældende periode henholdsvis 25 pct., 50 pct. og 75 pct. af  

 anskaffelsessummen.
Stk. 5.  For formuegoder omfattet af ligningslovens § 16  

 E, stk. 1, nr. 2-5, der er erhvervet før den 19. maj 1993, foretages  

 afskrivning for den resterende periode på grundlag af den oprindelige  

 anskaffelsessum uden kontantomregning med de i ligningslovens § 16 F  

 indeholdte satser.
Den således nedskrevne værdi benyttes som anskaffelsessum  

 ved opgørelsen af fortjeneste eller tab efter § 16 E.
 Stk. 6.  For goodwill, der er erhvervet før den 19. maj  

 1993, og hvorpå der har kunnet afskrives efter tidligere gældende regler,  

 foretages afskrivning for den resterende del af perioden efter de dagældende  

 regler på grundlag af den oprindelige anskaffelsessum uden kontantomregning.  

 Den således nedskrevne værdi benyttes som anskaffelsessum ved opgørelsen af  

 fortjeneste eller tab efter § 16 E.
Stk. 7.  Goodwill, der er erhvervet før 19. maj 1993,  

 indgår med anskaffelsessummen uden kontantomregning ved opgørelsen af  

 indskudskontoen efter virksomhedsskattelovens § 3 og afkastgrundlaget efter  

 virksomhedsskattelovens § 8. Anskaffelsessummen nedskrives ved opgørelsen af  

 indskudskontoen og afkastgrundlaget med 15 pct. årligt.
Reglerne i  

 virksomhedsskattelovens § 3, stk. 4, 3. og 4. pkt., og § 8, stk. 2, 4. og 5.  

 pkt., finder ikke anvendelse på de i 1. pkt. nævnte tilfælde.
Stk. 8.  Overdrages goodwill i tiden 19. maj 1993-1.  

 januar 1998, behandles vederlaget skattemæssigt efter de hidtil gældende  

 regler, såfremt vederlaget er fastsat i en bindende aftale, som er indgået i  

 perioden 1. juli 1982-19. maj 1993, og der er ingen afskrivningsadgang for  

 køber.
Anvendelse af reglen i 1. pkt. er dog betinget af, at Ligningsrådet i  

 henhold til anmodning om bindende forhåndsbesked indgivet inden 1. januar  

 1994 godkender, at der foreligger en bindende aftale om vederlagets  

 fastsættelse.
Givet på Marselisborg Slot, den 25. juni  

 1993 Under Vor Kongelige Hånd og Segl MARGRETHE R.
