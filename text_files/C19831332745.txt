HYGIEJNEREGULATIV for virksomheder, der i medfør af Landbrugsministeriets bekendtgørelse nr.  

 454 af 21. september 1983 om anvendelse af affald som foder til dyr er  

 autoriseret til at indsamle, behandle og opfodre affald.
 1. Virksomheden er forpligtet til at underkaste hele  

 den tilførte mængde affald effektiv varmebehandling før opfodring.
 2. Aflæsningspladser og -ramper m.v. skal være  

 overfladebehandlet (cementeret) og forsynet med afløb, så spuling kan finde  

 sted.
 3. Kogerum m.v. skal være forsynet med faste gulve,  

 afvaskelige vægge og afløb til kloak.
 4. Virksomhedens bygninger skal være således  

 indrettet, at effektiv skadedyrsbekæmpelse kan sikres.
 5. Vandforsyningen skal være således dimensioneret, at  

 der er rigeligt koldt og varmt vand evt. damp til rådighed til rengøring.
 6. Lokalerne skal være vel vedligeholdte og til enhver  

 tid rengjorte.
 7. Rummet, hvori anlægget er installeret, skal være  

 adskilt i en »uren« modtagerafdeling og en »ren« afdeling  

 til det kogte affald.
 Der skal være en sådan adskillelse mellem »uren« og  

 »ren« afdeling at direkte passage ikke er mulig.
 Kogeanlægget skal være placeret således i rummet, at det fyldes fra den  

 »urene« side og tømmes i den »rene« afdeling.
 8. Kogeapparaturets varmekapacitet skal være således  

 dimensioneret, at der i affaldet kan holdes en temperatur svarende til ikke  

 mindre end 100 grader C i mindst 60 minutter.
 9. Kogeapparaturet skal være forsynet med termograf,  

 der ved selvskrivning registrerer temperaturen i kogeapparaturets indre.  

 Termografskriverne skal forsynes med kogedato og skal opbevares mindst 1 år.  

 Termografskriver skal forevises den tilsynsførende dyrlæge samt på  

 forlangende forevises repræsentanter fra Veterinærdirektoratet.
 10. Ukogt affald må ikke henligge på ejendommen, men  

 skal koges umiddelbart efter afhentningen.
 11. Opfodring af det animalske affald må kun ske til  

 svin.
 12. Fjerkræ, hunde, katte, rotter, fugle m.v. må ikke  

 have adgang til det animalske affald.
 13. Virksomheden skal efterkomme påbud, der gives af  

 den tilsynsførende dyrlæge eller repræsentanter fra Veterinærdirektoratet.
