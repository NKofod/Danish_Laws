 I henhold til § 2, stk. 3 og 4, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Almindelige bestemmelser § 1.  På Den Kgl.
Veterinær- og Landbohøjskole  

 afholdes kandidateksamen for veterinærer, agronomer, forstkandidater,  

 hortonomer, mejeriingeniører og kandidater i levnedsmiddelvidenskab.
 Stk. 2.  Kandidateksamen for hortonomer kan aflægges på  

 henholdsvis linjen for have og landskab og linjen for gartneri og frugtavl.
 § 2.  Eksaminernes inddeling og faglige sammensætning  

 fastsættes af højskolen og skal godkendes af Undervisningsministeriet,  

 Direktoratet for de Videregående Uddannelser.
 Stk. 2.  Den normerede studietid for de enkelte studier  

 er:
 Stk. 3.  Rektor fastsætter overgangsbestemmelser ved  

 ændringer i eksamensordningerne, jf. herved § 4, stk. 2.
 § 3.  For hver uddannelse udarbejder højskolen et  

 regulativ, som skal indeholde:
Prøvernes omfang og art § 4.  Eksamenskravene i de enkelte fag må ikke  

 overstige det pensum, faget omfatter.
En lærer er berettiget til at undtage  

 visse afsnit af pensum for eksamination og forud meddele de studerende dette.
 Stk. 2.  Eksamensvilkårene skal fra år til år variere så  

 lidt som muligt, når bortses fra indførelse af væsentligt ændrede  

 eksamensordninger.
Stk. 3.  Eksaminerne kan være mundtlige, skriftlige  

 eller praktiske prøver eller kombinationer heraf.
De mundtlige eksaminer er  

 offentlige.
 Stk. 4.  Eksaminerne deles i flerfagseksaminer,  

 etfagseksaminer, kursusarbejder og eksamensarbejder.
Indtegning til eksamen § 5.  Indtegning til eksamen er betinget af, at den  

 studerende er indskrevet ved højskolen og har bestået den forudgående  

 eksamensdel eller forud krævede prøver og har gennemgået obligatoriske kurser  

 og prøver, hvor dette er krævet i regulativet for uddannelsen.
Stk. 2.  Indtegning til eksamen skal foregå inden for de  

 af højskolen fastsatte frister.
For hver eksamen eller prøve kan højskolen  

 fastsætte en frist, inden for hvilken afmelding kan finde sted.
Såfremt  

 rettidig afmelding ikke foretages, anses eksaminanden som havende påbegyndt  

 eksaminen eller prøven.
Prøvernes bedømmelse § 6.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner.
 Stk. 2.  I eksamensordningerne for de enkelte  

 uddannelser kan der fastsættes bestemmelse om, at der ved visse prøver m.v.  

 anvendes bedømmelsen Bestået/Ikke bestået.
 § 7.  Ved de mundtlige prøver medvirker een eller  

 flere censorer, der er beskikket af direktoratet.
 Stk. 2.  Ved skriftlige og praktiske prøver medvirker  

 normalt een censor.
 § 8.  Opgaverne til de skriftlige og praktiske prøver  

 gives af læreren i forbindelse med mindst een censor.
Stk. 2.  Eksaminationen ledes af læreren.
Bedømmelsen  

 foretages af eksaminator og censor(er) i forening.
Beståelseskriterier § 9.  Til at bestå en kandidateksamen kræves, at alle  

 etfagseksaminer og flerfagseksaminer og eventuelle eksamensarbejder er  

 bestået, at alle obligatoriske kurser er gennemgået, og at gennemsnittet af  

 samtlige karakterer er mindst 6,0.
 Stk. 2.  Til at bestå en etfagseksamen kræves mindst  

 karakteren 6 eller bedømmelsen Bestået.
 Stk. 3.  Til at bestå en flerfagseksamen kræves, at alle  

 prøver er aflagt og eventuelle etfagseksaminer bestået, at der er opnået  

 mindst 6,0 i gennemsnit af prøverne, og at ingen enkeltkarakter er under 3 -  

 ved veterinæreksamen må dog ingen enkeltkarakter være under 5.
 Stk. 4.  Særlige bestemmelser om beståelseskriterier i  

 enkelte fag eller grupper af fag kan fastsættes i den af direktoratet  

 godkendte eksamensordning, som indgår i regulativet, for hver uddannelse.
Fornyet indstilling § 10.  Ved flerfagseksaminer kan den studerende højst  

 indstille sig tre gange til den samlede eksamen.
Ved etfagseksaminer kan den  

 studerende højst indstille sig tre gange til prøve i hvert enkelt fag.  

 Højskolen kan dog i ganske særlige tilfælde dispensere fra denne bestemmelse.  

 Den sidst opnåede karakter er gældende.
 Stk. 2.  Ved fornyet indstilling må den studerende følge  

 den til enhver tid gældende studie- og eksamensordning, jf. stk. 5.
Stk. 3.  Er en eksamen ikke bestået, kan fornyet  

 indstilling ske i den i regulativet for uddannelsen fastsatte ordinære  

 eksamenstermin enten til aflæggelse af en ny eksamen, som den forud aflagte,  

 eller blot til prøver, der ikke er bestået, eller hvori der er opnået en  

 sådan karakter under 6, at kravet om mindst 6,0 i gennemsnit af alle  

 karakterer ikke er opfyldt.
Hvor den fornyede indstilling kun omfatter en del  

 af prøverne ved en flerfagseksamen, kræves der samme mindste enkeltkarakter  

 ved hver prøve, som ved en normal eksamen omfattende alle prøver.
Når en  

 flerfagseksamen tages om i sin helhed, kan karaktererne for visse praktiske  

 prøver og større eksamensarbejder overføres, såfremt kravene er opfyldt.  

 Nærmere bestemmelser herom fastsættes i regulativet for hver uddannelse.
Stk. 4.  Der kan uden for en ordinær eksamenstermin  

 gives den studerende adgang til fornyet indstilling til prøve i fag ved  

 enkeltfagseksamen, hvori der ved den forudgående ordinære eksamenstermin er  

 opnået karakteren 5 og derunder eller bedømmelsen Ikke bestået.
Ved  

 flerfagseksaminer gives kun adgang til reeksamination, såfremt gennemsnittet  

 af samtlige karakterer er under 6,0, og kun i fag hvori karakteren er 5 og  

 derunder.
Prøverne afholdes normalt i marts og august måned inden for en  

 periode af en uges varighed efter højskolens nærmere bestemmelse.
Der kræves  

 samme mindste enkeltkarakter ved hver prøve som ved en normal eksamen.
Stk. 5.  For at ændre eksamensformen ved de i stk. 4  

 nævnte prøver kræves normalt enighed mellem studienævnet, den studerende og  

 læreren.
I tilfælde af uenighed træffer studienævnet afgørelse. Ændringer kan  

 kun aftales inden for rammerne af de af direktoratet godkendte  

 eksamensordninger for hver af uddannelserne.
 Stk. 6.  De i stk. 4 nævnte prøver kan normalt ikke  

 vælges blandt prøver, hvor bedømmelsen sker på grundlag af kursusarbejder  

 eller lignende eller på grundlag af en praktisk prøve af længere varighed.
 Sygeeksamen m.v.
§ 11.  Såfremt en studerende uden lovligt forfald  

 afbryder en påbegyndt eksamen, er de opnåede karakterer ugyldige.
Sker  

 afbrydelsen med lovligt forfald, bevarer de opnåede karakterer deres  

 gyldighed og kan indgå i en ekstraordinær prøve.
 Stk. 2.  Såfremt forfaldet ønskes betragtet som lovligt,  

 skal der indgives en skriftlig ansøgning om afholdelse af en ekstraordinær  

 prøve ledsaget af de nødvendige oplysninger og attester til dokumentation for  

 forfaldet.
 Stk. 3.  Som lovligt forfald betragtes især følgende  

 forhold:
 Stk. 4.  Sygeeksamen og ekstraordinær prøve afholdes  

 normalt i tilslutning til reeksamination, jf. § 10, stk. 4. For ændring af  

 eksamensformen ved sygeeksamen og ekstraordinær prøve gælder reglen i § 10,  

 stk. 5.
Meritoverføring § 12.  Prøver m.v., der er bestået under en anden  

 højere uddannelse, kan med højskolens godkendelse indgå i stedet for  

 tilsvarende i hver uddannelse under forudsætning af, at prøverne m.v. er  

 mindst lige så omfattende og af lige så stor sværhedsgrad som dem, der kræves  

 ved den nyvalgte uddannelse.
Stk. 2.  Karakterer efter 13-skalaen overføres til den  

 nyvalgte uddannelse.
I andre tilfælde anføres blot Bestået, og karakteren  

 medregnes ikke i gennemsnittet.
Eksamensbevis § 13.  For den, der i henhold til bestemmelserne i  

 denne bekendtgørelse og en af direktoratet godkendt eksamensordning, har  

 bestået en af højskolens kandidateksaminer, udfærdiges et af højskolens  

 rektor underskrevet eksamensbevis, som er bilagt en karakterliste,  

 indeholdende specialkaraktererne for alle prøver, hvori kandidaten er prøvet,  

 og som anfører kandidatbetegnelsen.
 Stk. 2.  For bestået kandidateksamen anvendes følgende  

 betegnelser:
Andre bestemmelser § 14.  Direktoratet kan fravige bekendtgørelsen som  

 led i forsøg.
Samtidig fastsættes forsøgets varighed og rapporteringsformen.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade højskolen at  

 dispensere fra bekendtgørelsen inden for nærmere angivne rammer.
§ 15.  Klager over højskolens afgørelser i henhold til  

 denne bekendtgørelse indgives til højskolen.
Hvis en klage ikke tages til  

 følge, og klageren fastholder klagen, videresender højskolen klagen - bilagt  

 en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 16.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 17.  Bekendtgørelsen træder i kraft den 1. februar  

 1988.
