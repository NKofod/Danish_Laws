Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
De Forenede Arabiske  

 Emirater - kød, fjerkrækød og kødvarer.
 Den Danske Ambassade i Abu Dhabi har meddelt, at ethvert parti af fersk  

 kød og fersk fjerkrækød til De Forenede Arabiske Emirater (UAE) skal være  

 ledsaget af en attestation vedrørende hormoner.
 På baggrund af de modtagne oplysninger anses følgende tekst at være  

 dækkende:
 »It is furthermore certified that it is by law forbidden in Danmark  

 in any way to use hormonical feeding substances and implants to all species  

 of food-producing animals.
 On the basis of officially established information this consignment is  

 regarded to be free of hormones beyond what is naturally produced by the  

 animals themselves«.
 Teksten kan anvendes også for kødvarer fremstillet på basis af kød af  

 dansk oprindelse.
 Attestationen anføres på bagsiden af oprindelses- og sundhedsattest (Form  

 K.K. 1700-1983) og skal på sædvanlig måde forsynes med dato, embedsstempel og  

 dyrlægens underskrift.
 Ifølge det oplyste, er bestemmelserne allerede trådt i kraft, og for  

 partier, som er afsendte, men endnu ikke indklareret, skal der evt. pr.  

 telefax fremsendes erstatningsattest eller separat attestation med henvisning  

 til pågældende parti og sundhedsattest.
Der meddeles hermed generel tilladelse til, at sådanne  

 erstatningsattester/separate attestationer udstedes for allerede afsendte  

 partier.
Kopi heraf sendes til vedkommende veterinærinspektør.
 P.V.V.
