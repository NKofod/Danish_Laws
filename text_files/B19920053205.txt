 I medfør af § 39, stk. 3 og § 92 i lov nr. 358 af 6. juni 1991 om  

 miljøbeskyttelse fastsættes:
Område § 1.  Denne bekendtgørelse fastsætter frister for  

 indsendelse af ansøgninger fra bestående listevirksomheder, der ikke har en  

 samlet godkendelse, samt regler for behandlingen af sådanne ansøgninger.
 § 2.  Bekendtgørelsen omfatter bestående  

 listevirksomheder, der ikke har en samlet godkendelse i medfør af kapitel 5 i  

 lov nr. 358 af 6. juni 1991 om miljøbeskyttelse.
 Stk. 2.  Ved listevirksomheder forstås de aktiviteter,  

 der efter 1. januar 1992 er optaget på listen i bilag 1 til miljøministeriets  

 bekendtgørelse nr. 794 af 9. december 1991 om godkendelse af listevirksomhed.
 Stk. 3.  Ved en samlet godkendelse som nævnt i stk. 1  

 forstås, at alle virksomhedens anlæg, aktiviteter, emissioner m.v. samlet  

 eller enkeltvis er godkendt i medfør af lovens kapitel 5.
Ansøgningspligten, ansøgningen og myndigheder § 3.  Bestående listevirksomheder omfattet af§ 2 skal  

 indsende ansøgning om godkendelse i henhold til denne bekendtgørelse inden  

 for de i bilag 1 angivne frister.
 Stk. 2.  Uanset bestemmelsen i stk. 1 kan  

 godkendelsesmyndigheden træffe bestemmelse om, at en bestående  

 listevirksomhed skal indsende ansøgning om godkendelse tidligere end den i  

 bilag 1 fastsatte frist, når det skønnes nødvendigt af hensyn til  

 afslutningen af godkendelsesbehandlingen i forhold til den øvrige branche.  

 Fristen for indsendelse af ansøgning kan dog tidligst fastsættes til 2 år før  

 den i bilag 1 fastsatte frist og tidligst fra 1. januar 1994. Afgørelse herom  

 må ikke træffes, før virksomheden har haft mulighed for at udtale sig.
 Stk. 3.  Bestemmelsen i stk. 2 finder ikke anvendelse  

 for så vidt angår de af forsvarets listevirksomheder, der er omfattet af  

 bilag 1, de under punkt G 1 i bilag 1 nævnte virksomheder samt Københavns  

 Lufthavn, Kastrup som nævnt under punkt H 2.
Stk. 4.  Hvis en bestående listevirksomhed kan henføres  

 til flere punkter på listen i bilag 1, er virksomhedens hovedaktivitet  

 bestemmende for pligten til at indsende ansøgning efter stk. 1, uanset om der  

 for biaktiviteterne måtte gælde andre frister.
Tvivlsspørgsmål herom afgøres  

 af godkendelsesmyndigheden.
 Stk. 5.  Tvivlsspørgsmål, om en listevirksomhed skal  

 godkendes af kommunalbestyrelsen eller amtsrådet, forelægges Miljøstyrelsen,  

 der træffer den endelige administrative afgørelse.
 Stk. 6.  Godkendelsesmyndighedens afgørelser efter stk.  

 2 og 4 kan ikke indbringes for anden administrativ myndighed.
§ 4.  Ansøgningen skal omfatte alle dele af den  

 bestående listevirksomhed og dennes anlæg, indretninger og aktiviteter, som  

 ikke er godkendt i medfør af lovens kapitel 5. For så vidt angår Københavns  

 Lufthavn, Kastrup, skal ansøgningen ikke omfatte afviklingen af flytrafikken  

 og dertil knyttede anlæg, indretninger og aktiviteter, jf.
Trafikministeriets  

 lovbekendtgørelse nr. 252 af 9. april 1992 af lov om udbygning af Københavns  

 Lufthavn, Kastrup.
 Stk. 2.  Ansøgning om godkendelse skal være skriftlig og  

 skal ledsages af de i bilag 2 nævnte oplysninger med fornøden dokumentation.  

 Under hensyn til det ansøgtes og den enkelte virksomheds karakter kan  

 ansøgningens indhold tilpasses de forhold, der er relevante for den  

 pågældende virksomhed.
§ 5.  Ansøgningen stiles til den myndighed, som skal  

 træffe afgørelse i sagen og fremsendes til kommunalbestyrelsen.
I de  

 tilfælde, hvor afgørelsen skal træffes af amtsrådet, jf. § 3 i  

 miljøministeriets bekendtgørelse nr. 794 af 9. december 1991 om godkendelse  

 af listevirksomhed, videresender kommunalbestyrelsen straks ansøgningen og  

 sagens bilag til amtsrådet.
Ansøgningen skal ledsages af en udtalelse eller  

 af oplysning om, hvorvidt og i bekræftende fald, hvornår en udtalelse vil  

 blive eftersendt.
Kopi af fremsendelsesskrivelsen samt af kommunens  

 udtalelser i sagen fremsendes samtidig til orientering for ansøgeren.
§ 6.  Hvis ansøgningen ikke indeholder de i § 4 nævnte  

 oplysninger, skal virksomheden skriftligt have meddelelse herom med angivelse  

 af, hvilke oplysninger godkendelsesmyndigheden mangler.
Samtidig fastsættes  

 en frist for virksomheden til at fremsende oplysningerne.
Stk. 2.  Hvis kommunalbestyrelsen ikke inden de i § 3,  

 stk. 1 og 2 fastsatte frister har modtaget en ansøgning, kan  

 godkendelsesmyndigheden træffe afgørelse om, at virksomheden skal ophøre med  

 driften af de ikke-godkendte dele af virksomheden.
Tilsvarende gælder, hvis  

 godkendelsesmyndigheden ikke inden den i henhold til stk. 1 fastsatte frist  

 har modtaget de krævede oplysninger.
 Stk. 3.  Godkendelsesmyndighedens afgørelser efter stk.  

 1 kan ikke påklages til anden administrativ myndighed.
Afgørelserne § 7.  På baggrund af ansøgningen og de i øvrigt  

 foreliggende oplysninger i sagen foretager godkendelsesmyndigheden en samlet  

 vurdering af virksomhedens drifts- og forureningsforhold.
 Stk. 2.  Hvis godkendelsesmyndigheden på baggrund af den  

 i stk. 1 nævnte vurdering finder, at der kan meddeles godkendelse af det  

 ansøgte eller dele heraf, meddeler godkendelsesmyndigheden en sådan  

 godkendelse i overensstemmelse med reglerne i miljøministeriets  

 bekendtgørelse nr. 794 af 9. december 1991 om godkendelse af listevirksomhed.  

 Samtidig fastsættes en frist for opfyldelse af de i godkendelsen meddelte  

 vilkår.
 Stk. 3.  For de dele af virksomheden, der ikke kan  

 godkendes, træffer godkendelsesmyndigheden afgørelse om, hvorvidt der skal  

 meddeles virksomheden påbud eller forbud, jf. lovens § 41, stk. 1-3.
Beslutninger og klage § 8.  Kommunalbestyrelsens og amtsrådets afgørelser  

 efter denne bekendtgørelse meddeles i overensstemmelse med reglerne i  

 miljøbeskyttelseslovens kapitel 10.
Stk. 2.  I afgørelsen skal datoen for klagefristens  

 udløb angives.
Såfremt afgørelsen ikke kan påklages til højere administrativ  

 myndighed, meddeles dette i afgørelsen.
Offentlig annoncering af meddelte  

 afgørelser skal så vidt muligt ske samtidig med adressatens forventede  

 modtagelse af afgørelsen med sædvanlig postgang.
 § 9.  For klage over afgørelser efter denne  

 bekendtgørelse gælder de i lovens kapitel 11 og 12 fastsatte bestemmelser,  

 jf. dog § 3, stk. 6 og § 6, stk. 3.
 Stk. 2.  En klage over en godkendelse har, jf. lovens §  

 96, ikke opsættende virkning for så vidt angår retten til at udnytte  

 godkendelsen.
 Stk. 3.  Omfatter den meddelte godkendelse vilkår, hvis  

 opfyldelse indebærer foretagelse af forureningsbegrænsende foranstaltninger,  

 herunder bygnings- og driftsmæssige ændringer, har klage til højere  

 administrativ myndighed opsættende virkning med hensyn til pligten til at  

 efterleve vilkårene i afgørelsen, medmindre godkendelsesmyndigheden eller  

 klagemyndigheden på grund af særlige omstændigheder har truffet bestemmelse  

 om, at klage ikke skal have opsættende virkning.
Ikrafttrædelsesbestemmelser § 10.  Denne bekendtgørelse træder i kraft 1. juli  

 1992.
Miljøministeriet, den 20. juni 1992 Per Stig Møller / Hans Jurgen Stehr Bilag 1 Ansøgningsfrister for bestående listevirksomheder, jf. § 3, stk. 1 G.
Kraft- og varmeproduktion Bilag 2 Oplysninger ved ansøgninger om godkendelse af bestående listevirksomhed,  

 jf. § 4.
Parametrene angives med de definitioner, som anvendes i Miljøstyrelsens  

 aktuelle vejledninger om begrænsning af lugt- og luftforurening fra  

 virksomheder.
For eksempel skal massestrømmen opgives før eventuelle filtre  

 og midlet over et skift (7 timer). Der skal foretages vurderinger f.eks.  

 bestemmelse af spredningsfaktoren med henblik på fastlæggelse af  

 skorstenshøjde for hvert enkelt afkast efter de beregningsmetoder, der er  

 angivet i luftvejledningen.
 Koncentrationen af de aktuelle mikroorganismer i emissionen angives.
 For mikroorganismer oplyses det systematiske navn, generel biologi,  

 økologi herunder eventuel patogenicitet, samt muligheder for  

 overlevelse/påvirkning i det ydre miljø.
 Ved anvendelse af mikroorganismer skal virksomheden beskrive metoder til  

 identifikation og overvågning af de aktuelle mikroorganismer i produktionen  

 og i omgivelserne.
