Beretning afgivet af Det Energipolitiske  

 Udvalg den 21. juni 2000 Beretning over Forslag til folketingsbeslutning om solvarme  

 i nybyggeri uden for de eksisterende fjernvarmeområder [af Jann Sjursen (KRF) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til miljø-  

 og energiministeren, som denne har besvaret skriftligt.
 Miljø- og energiministeren har over for udvalget  

 oplyst følgende:
» Jeg er desuden indstillet på at indføre pligt  

 til at installere solvarmeanlæg ved nybyggeri af især store  

 sommerhuse og i erhvervsbyggeri i områder uden for  

 fjernvarmeområderne.
Pligten til at installere solvarmeanlæg på de  

 ovennævnte områder vil også omfatte større  

 renoveringer.
Den nøjere afgrænsning heraf vil blive foretaget i  

 forbindelse med nedennævnte plan.
Jeg vil til efteråret 2000 præsentere udvalget  

 for en plan for, hvorledes en kommende ordning for solvarme kan  

 gennemføres.
Den eksisterende standardtilskudsordning vil  

 fortsætte uændret, hvor der ikke indføres pligt til  

 solvarme, og den samlede plan vil blive fremsat sammen med  

 energibesparelsesredegørelsen, der vil indeholde forslag til  

 initiativer og virkemidler.
Såfremt det er nødvendigt at lovgive  

 for at kunne gennemføre en solvarmeordning på de  

 ovennævnte områder, vil et eventuelt lovforslag blive fremsat i  

 næste folketingsår.
For så vidt angår solvarme i det private  

 nybyggeri, er jeg indstillet på at understøtte udbredelsen af  

 solvarme med kommercielle fremstød eventuelt medfinansieret med midler  

 fra Energistyrelsens tilskudsordninger på området vedvarende  

 energi.
Kommercielle fremstød i nærmere afgrænsede lokale  

 områder kan også komme på tale.
Tilrettelæggelsen af  

 de nye kampagner vil i lighed med de tidligere år finde sted i  

 efteråret.
Jeg vil desuden tage initiativ til at drøfte en  

 genoptagelse af de såkaldte sol/gas-aktiviteter med de regionale  

 naturgasselskaber, som har gode erfaringer fra tidligere fremstød for  

 solvarme.
Jeg vil i øvrigt smidiggøre  

 tilskudsadministrationen i forbindelse med etablering af store  

 solvarmeanlæg i tilknytning til større  

 energiforsyningsanlæg, således at man kan undgå  

 uhensigtsmæssige etapeopdelinger af projekterne.« Herefter udtaler et flertal (Socialdemokratiets,  

 Socialistisk Folkepartis, Det Radikale Venstres, Enhedslistens og Kristeligt  

 Folkepartis medlemmer af udvalget), at man tager ministerens  

 bemærkninger til efterretning.
Flertallet finder derudover, at der er  

 behov for at undersøge mulighederne for at gennemføre pligt til  

 installering af solvarmeforberedte varmtvandsbeholdere i nybyggeri uden for  

 fjernvarmeområderne.
Flertallet tager i den forbindelse ministerens  

 besvarelse af spørgsmål 16 til efterretning, hvor det bl.a.  

 nævnes: »I denne sammenhæng vil  

 acceptable merpriser for solvarmeforberedte beholdere blive vurderet, ligesom  

 det vil blive drøftet med beholderfabrikanterne, hvor store  

 prisreduktioner på solvarmeforberedte beholdere der vil kunne  

 opnås i forbindelse med produktudvikling og et udvidet marked.«, jf.
B 33 - bilag 4. Flertallet finder det vigtigt, at  

 der bliver sat skub i udviklingen på solvarmeområdet, og ser  

 derfor frem til ministerens initiativer i efteråret 2000.
 Et mindretal (Venstres, Det Konservative  

 Folkepartis, Dansk Folkepartis, Centrum-Demokraternes og Frihed 2000 s  

 medlemmer af udvalget) finder, at hele solvarmeområdet bør  

 gøres til genstand for gennemgribende analyser i forbindelse med  

 efterårets energispareredegørelse, således at  

 totaløkonomien under forskellige forhold afdækkes.
Analyserne bør som minimum Når området er kortlagt, vil der være  

 basis for at beslutte, i hvilket omfang og under hvilke former solvarme med  

 fordel kan indgå i det fremtidige byggeri eller den fremtidige  

 varmeforsyning.
Det nuværende diffuse videngrundlag tilgodeser ikke  

 mindretallets tanker om, at indsatsen skal ske på en sådan  

 måde, at man får mest miljø for pengene.
Derfor vil en  

 gennemgribende analyse være af afgørende betydning for, hvilke  

 beslutninger der skal træffes.
Endvidere må mindretallet  

 understrege, at enhver form for etablering af solvarmeanlæg skal ske  

 på frivilligt grundlag.
