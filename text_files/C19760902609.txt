 Cirkulære om oprettelse af erhvervskontaktnævn (ERKO-nævn)  

 ved statsfængslerne i Nyborg, Ringe og på Søbysøgård.
(Til  

 statsfængslerne i Nyborg, Ringe og på Søbysøgård) § 1.  

  

 Efter direktoratets nærmere bestemmelse oprettes et ERKO-nævn ved hver  

 anstalt.
§ 2.  

  

 Nævnene er kontaktorganer mellem kriminalforsorgen og det almindelige  

 arbejdsmarked.
De behandler generelle spørgsmål vedrørende de indsattes  

 beskæftigelse og arbejdstræning såvel under strafudståelsen som efter  

 løsladelsen.
 Stk. 2.  

  

 Nævnene giver  

 anstalterne råd og vejledning i faglige spørgsmål vedrørende de indsattes  

 beskæftigelse og arbejdstræning i og uden for anstalterne.
 Stk. 3.  

  

 På baggrund af  

 kendskab til arbejdsmarkedsforholdene i området bidrager nævnene gennem deres  

 virksomhed til opretholdelse og gennemførelse af tidssvarende  

 beskæftigelsesforanstaltninger for de indsatte.
 Stk. 4.  

  

 Nævnene  

 medvirker til, at lokale virksomheder og lokale afdelinger af LO, DA,  

 arbejdsformidlingen, oplysningsforbund og lignende får mulighed for at  

 informere om virksomhederne, beskæftigelsesmulighederne og  

 arbejdsmarkedsforhold i almindelighed.
Stk. 5.  

  

 Nævnene sørger  

 for at informere både i og uden for anstalterne om nævnenes virksomhed.
De  

 skal  

 i den forbindelse arbejde for, at der i virksomhederne skabes en bred  

 forståelse  

 for problemerne omkring kriminalitet.
 § 3.  

  

 Nævnenes arbejde koordineres af direktoratet for kriminalforsorgen under  

 medvirken af tilsynsrådet vedrørende beskæftigelsen af de indsatte i  

 kriminalforsorgens anstalter.
 § 4.  

  

 Nævnene består af 12 medlemmer: anstaltslederen (formand), 3 repræsentanter  

 for  

 anstaltspersonalet, 1 repræsentant for den lokale afdeling af den fri  

 kriminalforsorg, 2 indsatte, 1 repræsentant for arbejdsmarkedsnævnet, 1  

 repræsentant for arbejdsformidlingen, 1 repræsentant for den lokale  

 fællesorganisation, 1 repræsentant for den lokale arbejdsgiversammenslutning  

 og  

 1 repræsentant for primærkommunens sociale udvalg.
 Stk. 2.  

  

 Sekretæren  

 vælges blandt de af nævnenes faste medlemmer, der repræsenterer  

 anstaltspersonalet.
 Stk. 3.  

  

 Nævnene kan til  

 de enkelte møder tilkalde yderligere sagkundskab, såvel blandt ansatte og  

 indsatte som fra kredse uden for anstalterne.
 § 5.  

  

 Repræsentanterne for arbejdsformidlingen, arbejdsmarkedsnævnet og  

 arbejdsmarkedets parter udpeges af de respektive lokale organisationer.
 Stk. 2.  

  

 Repræsentanterne  

 for anstaltssektoren og for den fri kriminalforsorg udpeges af de respektive  

 anstalter.
 Stk. 3.  

  

 De indsattes  

 repræsentanter udpeges af de indsatte på de respektive anstalter.
 Stk. 4.  

  

 Repræsentanterne  

 for de sociale udvalg udpeges af de respektive sociale udvalg.
 Stk. 5.  

  

 Det påhviler  

 formanden for de enkelte nævn at indberette nævnenes sammensætning og  

 ændringer  

 heri til direktoratet for kriminalforsorgen, som underretter  

 arbejdsdirektoratet, LO og DA.
§ 6.  

  

 Nævnene holder ordinære møder én gang i kvartalet.
Ekstraordinært møde skal  

 afholdes, når formanden eller mindst 3 andre faste medlemmer ønsker det.
 § 7.  

  

 Transportudgifter, tabt arbejdsfortjeneste og lignende i forbindelse med  

 nævnenes møder kan mod behørig dokumentation dækkes af kriminalforsorgen.
§ 8.  

  

 Nævnene indsender hvert år inden den 1. marts en beretning for det foregående  

 kalenderår.
Beretningen indsendes i 6 eksemplarer, hvoraf de 4 af  

 direktoratet  

 tilstilles tilsynsrådet, arbejdsdirektoratet, LO og DA.
