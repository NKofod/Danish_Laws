Ved omlægning af regnskabsår skulle de i omlægningsperioden foretagne  

 indbetalinger på kapitalpension ikke omregnes, da der var tale om en  

 engangsydelse.
Af de i alt i perioden indbetalte beløb på 32.000 kr.
 kunne herefter fradrages det maksimale beløb for 1988 på 26.000 kr.
 A klagede for indkomståret 1988 over, at de stedlige skattemyndigheder i  

 forbindelse med hendes omlægning af regnskabsår alene havde godkendt fradrag  

 for indskud på kapitalpension med 7.500 kr.
Det fremgik af sagen, at klageren i januar 1989 af vedkommende  

 amtsskatteinspektorat havde fået tilladelse til omlægningen af regnskabsår,  

 idet hun pr. 15. november 1986 havde afhændet sin landbrugsejendom.
Klagerens  

 regnskabsperiode var herefter for indkomståret 1988 fra den 1. juni 1987 til  

 den 31. december 1988, omregnet til 1 års indtægt, dog således, at den  

 beregnede helårsindtægt ikke blev mindre end indkomsten opgjort for den  

 oprindelige regnskabsperiode.
 I den omhandlede regnskabsperiode havde klageren indbetalt følgende beløb  

 på sin pensionskonto:
 De stedlige skattemyndigheder havde anset indskud på kapitalpension for at  

 være en løbende indtægt og alene indrømmet fradrag for de indbetalinger, som  

 klageren havde foretaget fra 1. juni 1987 til 31. maj 1988 eller fradrag med  

 7.500 kr.
 Heroverfor gjorde klagerens revisor gældende, at der var tale om en  

 engangsydelse, som ikke skulle omberegnes/begrænses, og at klageren måtte  

 anses for berettiget til det maksimale årlige fradrag på 26.000 kr.
 Til støtte herfor henviste klagerens revisor til ligningsvejledningen  

 1988, hvori er angivet, at engangsudgifter, som ikke skal omberegnes til  

 helårsindtægt, bl.a. omfatter kapitalindskud vedrørende rente og  

 rateforsikring, og således ifølge revisor også nærværende tilfælde.
Revisoren henviste yderligere til pensionsbeskatningslovens § 18, hvoraf  

 det fremgår, at der kan foretages fradrag for de indbetalte beløb i det  

 indkomstår, de er indbetalt, hvilket også fremgår af cirkulæret til  

 pensionsbeskatningsloven.
Revisoren henviste i denne forbindelse også til  

 ligningsvejledningen, hvoraf fremgår, at indskud på forsikringsordninger  

 fradrages i forfaldsåret, medens indskuddet på opsparingsordninger fradrages  

 i det indkomstår, hvor indbetalingen har fundet sted.
Endelig henviste  

 revisoren til kildeskattelovens bestemmelser i afsnit 10, herunder særligt §  

 95, hvori det er angivet at engangsudgifter indgår uden omregning, således  

 som angivet i § 95, stk. 1 og 2.
Landsskatteretten lagde til grund, at klageren, der tidligere havde været  

 selvstændig erhvervsdrivende, i 1987 havde påbegyndt indbetalinger på en  

 kapitalpensionskonto.
Retten måtte være enig med klagerens revisor i, at  

 indskuddet på kapitalpension måtte betragtes som en engangsydelse, der i  

 medfør af kildeskattelovens § 95 ikke skulle indgå i beregningen.
Ved  

 ansættelsen af klagerens helårsindkomst skulle der herefter indrømmes et  

 fradrag for indskud på kapitalpension med 26.000 kr.
