 I henhold til § 23, stk. 2, i justitsministeriets bekendtgørelse af 21.  

 juni 1973 om fuldbyrdelse af frihedsstraf og § 23, stk. 2, i  

 justitsministeriets bekendtgørelse af 12. september 1978 om ophold i  

 varetægtsfængsel fastsættes følgende regler om offentlighedens adgang til  

 kriminalforsorgens anstalter og arresthusene:
§ 1.  Institutionens leder kan meddele tilladelse til  

 besøg af Stk. 2.  Såfremt en anmodning om besøg afslås, skal  

 vedkommende gøres bekendt med, at afgørelsen kan indbringes for direktoratet.
 § 2.  Besøgende skal på forhånd gøres bekendt med, at  

 viderebringelse af oplysninger, som erhverves under besøget, og som vedrører  

 konkrete straffesager eller enkelte indsatte, kun må finde sted med  

 tilladelse af institutionens leder.
 § 3.  Institutionens leder kan tillade, at besøgende  

 med henblik på orientering om institutionsmæssige forhold eller andre  

 generelle spørgsmål får lejlighed til samtale med en gruppe indsatte eller  

 med enkelte indsatte.
 Stk. 2.  Samtale med enkelte indsatte eller en gruppe  

 indsatte kan endvidere tillades, såfremt sådan samtale skønnes at have faglig  

 interesse.
§ 4.  Institutionens leder kan tillade interview med  

 og fotografering af indsatte.
Fotografering må kun finde sted med de  

 pågældendes samtykke.
Stk. 2.  Tilladelse efter stk. 1 bør i almindelighed kun  

 gives efter fornøden vejledning af den indsatte.
Tilladelse bør ikke gives  

 for så vidt angår indsatte, der på grund af ung alder eller psykiske forhold  

 må antages ikke at være i stand til at overskue følgerne af et samtykke til  

 at lade sig interviewe eller fotografere.
 Stk. 3.  Optagelse af spillefilm, i hvilken indsatte  

 skal medvirke, må kun finde sted med direktoratets godkendelse.
Stk. 4.  Institutionens leder kan tillade fotografering  

 af lokaliteter m.v.
Fotografering af tilstedeværende personale forudsætter,  

 at de pågældende er indforstået hermed.
 § 5.  Politiet kan af hensyn til efterforskningen  

 modsætte sig samtale og interview m.v. med varetægtsarrestanter.
§ 6.  Der bør udvises tilbageholdenhed med hensyn til  

 besøg, som indebærer, at de besøgende indfinder sig på belægningslokaliteter,  

 arbejdspladser m.v. under sådanne omstændigheder, at de indsatte kan  

 iagttages af de besøgende.
Det forudsættes, at sådanne besøg tilrettelægges  

 således, at de er til mindst mulig ulempe for de indsatte.
 Stk. 2.  Forud for besøg skal personalet og de indsatte  

 så vidt muligt underrettes om, hvem der aflægger besøg og eventuelt om  

 formålet med dette.
 § 7.  Cirkulæret træder i kraft den 1. oktober 1978.
 Stk. 2.  Samtidig ophæves direktoratets cirkulære nr. 3  

 af 7. januar 1974 om offentlighedens adgang til kriminalforsorgens anstalter  

 og arresthusene.
 Direktoratet for kriminalforsorgen, den  

 13. september 1978.
H.
H.
Brydensholt /J.
Waagensen (Til kriminalforsorgens anstalter, arresthusene og politiet).
