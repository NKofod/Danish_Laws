Meddelelse om Påtalebegæringer 1. Indledning.
 Nogle love, herunder straffeloven, indeholder  

 bestemmelser, hvorefter et strafbart forhold kun kan påtales af det  

 offentlige, såfremt den forurettede fremsætter  

 begæring/anmodning herom (betinget offentlig påtale). Som  

 eksempler herpå kan nævnes straffelovens § 275, stk. 2, og 305,  

 stk. 1. Efter disse bestemmelser er der bl.a. betinget offentlig påtale  

 i sager om overtrædelse af straffelovens § 264  

 (husfredskrænkelse), § 265 (overtrædelse af polititilhold) og §  

 291, stk. 1 (hærværk).
 Nogle særlige spørgsmål  

 vedrørende  betinget offentlig påtale er reguleret i  

 straffelovens § 96 om forældelse, jf. nedenfor under pkt. 3, og i  

 retsplejelovens §§ 725-727 bl.a. om forholdet mellem privat påtale,  

 betinget offentlig påtale og umiddelbar offentlig påtale.
Er der fremsat begæring om offentlig påtale,  

 behandles sagen på samme måde som sager, der er undergivet  

 umiddelbar offentlig påtale.
Der må således ske  

 efterforskning og rejses tiltale, medmindre de sædvanlige betingelser  

 for afvisning af anmeldelsen, indstilling af efterforskningen eller opgivelse  

 af påtale foreligger.
Begæring om påtale er ikke til hinder  

 for, at sagen afgøres med et tiltalefrafald i overensstemmelse med de  

 herom gældende regler.
 2. Kravene til en påtalebegæring.
Det kan ikke antages, at en anmeldelse til politi eller  

 anklagemyndighed i sig selv i almindelighed kan opfattes som en  

 begæring (anmodning) om offentlig påtale.
Ved Højesterets  

 dom af 15. november 1999 (Ugeskrift for Retsvæsen 2000, side 342) blev  

 en tiltalt frifundet i en sag om overtrædelse af straffelovens § 265,  

 idet Højesteret bl.a. lagde til grund, at den forurettede, der havde  

 anmeldt forholdet, ikke havde kendskab til påtalereglerne, ligesom  

 politiet ikke havde spurgt hende, om hun ønskede offentlig  

 påtale.
Da det herefter ikke var godtgjort, at der forelå en  

 påtalebegæring, havde anklagemyndigheden ikke været  

 berettiget til at rejse tiltale for overtrædelse af straffelovens §  

 265.
Det skal således fremgå direkte af  

 politirapporten, at forurettede er blevet gjort bekendt med  

 påtalereglerne og udtrykkeligt har fremsat begæring om  

 påtale.
Det kan ikke forudsættes, at en forurettet er bekendt med  

 de særlige påtaleregler.
Endvidere bør den forurettede  

 så vidt muligt underskrive en særlig erklæring, hvoraf  

 fremgår, at vedkommende er blevet gjort bekendt med  

 påtalereglerne og ønsker forholdet påtalt.
 3. Frist for påtalebegæring.
For adgangen til at begære offentlig påtale  

 gælder ifølge straffelovens § 96 en forældelsesfrist  

 på 6 måneder efter, at den berettigede har fået en  

 sådan kundskab, at den pågældende har tilstrækkeligt  

 grundlag for fremsættelse af påtalebegæring.
Undertiden  

 giver det anledning til tvivl, om forældelsesfristen begynder at  

 løbe så længe forholdet undersøges af politiet og  

 anklagemyndigheden, indtil det afklares, at forholdet ikke er undergivet  

 umiddelbar offentlig påtale.
Afgørelsen heraf må antagelig  

 bero på en fortolkning af vendingen: "  sådan kundskab, at han  

 har tilstrækkeligt grundlag for ( ) fremsættelse af  

 påtalebegæring".
Ved vedvarende lovovertrædelser begynder fristen for  

 at fremsætte begæring om offentlig påtale ikke at  

 løbe, før den strafbare virksomhed er ophørt, jf.
U  

 1949.1077 H.
 4. Ophævelse af forskrift.
 Meddelelse nr. 4/1982 ophæves.
