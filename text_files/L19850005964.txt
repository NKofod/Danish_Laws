TRAKTAT OM ÆNDRING AF TRAKTATERNE OM OPRETTELSE AF DE EUROPÆISKE  

 FÆLLESSKABER FOR SÅ VIDT ANGÅR GRØNLAND HANS MAJESTÆT BELGIERNES KONGE, HENDES MAJESTÆT DANMARKS DRONNING, PRÆSIDENTEN FOR FORBUNDS REPUBLIKKEN TYSKLAND, PRÆSIDENTEN FOR DEN HELLENSKE REPUBLIK, PRÆSIDENTEN FOR DEN FRANSKE REPUBLIK, PRÆSIDENTEN FOR IRLAND, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND, UNDER HENVISNING TIL artikel 96 i Traktaten om oprettelse af Det  

 europæiske Kul- og Stålfællesskab, UNDER HENVISNING TIL artikel 236 i Traktaten om oprettelse af Det  

 europæiske økonomiske Fællesskab, UNDER HENVISNING TIL artikel 204 i Traktaten om oprettelse af Det  

 europæiske Atomenergifællesskab, og UD FRA FØLGENDE BETRAGTNINGER:
Kongeriget Danmarks regering har forelagt Rådet et forslag til ændring af  

 Traktaterne om oprettelse af De europæiske Fællesskaber med henblik på, at  

 disse Traktaters anvendelse på Grønland bringes til ophør, samt på, at der  

 etableres en ny ordning for forbindelserne mellem Fællesskaberne og Grønland; på grund af Grønlands særlige karakter bør dette forslag imødekommes ved,  

 at der indføres en ordning, som gør det muligt at opretholde nære og varige  

 forbindelser mellem Fællesskaberne og Grønland samt at tage hensyn til deres  

 gensidige interesser, navnlig behovet for Grønlands udvikling; den ordning, der gælder for de oversøiske lande og territorier, og som er  

 fastsat i fjerde del af Traktaten om oprettelse af Det europæiske økonomiske  

 Fællesskab, danner en passende ramme for omtalte forbindelser, men der må for  

 Grønlands vedkommende fastsættes supplerende bestemmelser; HAR VEDTAGET ved fælles aftale at fastlægge en ny ordning, der skal finde  

 anvendelse på Grønland, og har med dette mål for øje som befuldmægtigede  

 udpeget:
 HANS MAJESTÆT BELGIERNES KONGE:
Leo TINDEMANS, Minister for forbindelserne udadtil i kongeriget Belgien HENDES MAJESTÆT DANMARKS DRONNING:
Uffe ELLEMANN-JENSEN, Danmarks udenrigsminister Gunnar RIBERHOLDT, Overordentlig og befuldmægtiget ambassadør, Danmarks faste repræsentant PRÆSIDENTEN FOR FORBUNDSREPUBLIKKEN TYSKLAND:
Hans-Dietrich GENSCHER, Udenrigsminister for Forbundsrepublikken Tyskland PRÆSIDENTEN FOR DEN HELLENSKE REPUBLIK:
Theodoros PANGALOS, Statssekretær for udenrigsanliggender for Den hellenske Republik PRÆSIDENTEN FOR DEN FRANSKE REPUBLIK:
Roland DUMAS, Minister for europæiske anliggender for Den franske Republik PRÆSIDENTEN FOR IRLAND:
Peter BARRY, Irlands udenrigsminister PRÆSIDENTEN FOR DEN ITALIENSKE REPUBLIK:
Giulio ANDREOTTI, Udenrigsminister for Den italienske Republik HANS KONGELIGE HØJHED STORHERTUGEN AF LUXEMBOURG:
Colette FLESCH, Udenrigsminister for regeringen for storhertugdømmet Luxembourg HENDES MAJESTÆT DRONNINGEN AF NEDERLANDENE:
W.
F. van EEKELEN, Statssekretær for udenrigsanliggender for Nederlandene H.
J.
Ch.
RUTTEN, Overordentlig og befuldmægtiget ambassadør, Fast repræsentant for Nederlandene HENDES MAJESTÆT DRONNINGEN AF DET FORENEDE KONGERIGE STORBRITANNIEN OG NORDIRLAND:
The Right Honourable Sir Geoffrey HOWE Q.C., M.P., Statssekretær for udenrigs- og Commonwealth-anliggender SOM, efter at have udvekslet deres fuldmagter og fundet dem i god og  

 behørig form, er blevet enige om følgende:
Artikel 1 I artikel 79, stk. 2, litra a), i Traktaten om oprettelse af Det  

 europæiske Kul- og Stålfællesskab indsættes følgende afsnit:
 »Denne Traktat finder ikke anvendelse på Grønland.«.
Artikel 2 Benævnelsen »Danmark« indføjes i artikel 131, stk. 1, første  

 punktum, i Traktaten om oprettelse af Det europæiske økonomiske Fællesskab.
Artikel 3 1. I fjerde del af Traktaten om oprettelse af Det  

 europæiske økonomiske Fællesskab indsættes følgende artikel:
»Artikel 136 a Bestemmelserne i artikel 131-136 finder anvendelse på Grønland, medmindre  

 andet følger af de særlige bestemmelser for Grønland, der er fastsat i den  

 protokol om den særlige ordning for Grønland, der er knyttet som bilag til  

 denne Traktat.« 2. Den til denne Traktat knyttede protokol om den  

 særlige ordning for Grønland knyttes som bilag til Traktaten om oprettelse af  

 Det europæiske økonomiske Fællesskab.
Protokol nr. 4 om Grønland, der er  

 knyttet som bilag til tiltrædelsesakten af 22. januar 1972, ophæves.
Artikel 4 Grønland optages på den i bilag IV til Traktaten om oprettelse af Det  

 europæiske økonomiske Fællesskab angivne fortegnelse.
Artikel 5 I artikel 198, stk. 3, litra a), i Traktaten om oprettelse af Det  

 europæiske Atomenergifællesskab indsættes følgende afsnit:
 »Denne Traktat finder ikke anvendelse på Grønland.«.
Artikel 6 1. Denne Traktat skal ratificeres af De høje  

 kontraherende Parter i overensstemmelse med deres forfatningsmæssige  

 bestemmelser.
Ratifikationsinstrumenterne deponeres hos Den italienske  

 Republiks regering.
 2. Denne Traktat træder i kraft den 1. januar 1985. Er  

 ikke alle ratifikationsinstrumenterne deponeret inden nævnte dato, træder  

 denne Traktat i kraft den første dag i den måned, der følger efter  

 deponeringen af ratifikationsinstrumentet fra den signatarstat, der som den  

 sidste opfylder denne formalitet.
Artikel 7 Denne Traktat, udarbejdet i eet eksemplar på dansk, engelsk, fransk,  

 græsk, irsk, italiensk, nederlandsk og tysk, hvilke otte tekster har samme  

 gyldighed, deponeres i Den italienske Republiks regerings arkiver.
Denne  

 regering fremsender en bekræftet afskrift til hver af de øvrige  

 signatarstaters regeringer.
 TIL BEKRÆFTELSE HERAF har undertegnede befuldmægtigede underskrevet denne  

 Traktat.
 Udfærdiget i Bruxelles, den trettende marts nitten hundrede og fireogfirs.
Leo TINDEMANS Uffe ELLEMANN-JENSEN Gunnar RIBERHOLDT Hans-Dietrich GENSCHER Theodoros PANGALOS Roland DUMAS Peter BARRY Giulio ANDREOTTI Colette FLESH W.
F. van EEKELEN H.
J.
Ch.
RUTTEN Geoffrey HOWE PROTOKOL OM DEN SÆRLIGE ORDNING FOR GRØNLAND Artikel 1 1. Behandlingen ved indførsel til Fællesskabet af  

 varer, der har oprindelse i Grønland og omfattes af den fælles markedsordning  

 for fiskerivarer, skal, under overholdelse af den fælles markedsordning, ske  

 under fritagelse for told og afgifter med tilsvarende virkning samt under  

 fritagelse for kvantitative restriktioner og foranstaltninger med tilsvarende  

 virkning, såfremt Fællesskabet i medfør af en aftale mellem Fællesskabet og  

 den kompetente myndighed for Grønland får tilfredsstillende adgangsmuligheder  

 til de grønlandske fiskerizoner.
 2. Alle foranstaltninger vedrørende importordningen  

 for nævnte varer, herunder foranstaltninger med henblik på vedtagelsen af  

 sådanne foranstaltninger, vedtages efter fremgangsmåden i artikel 43 i  

 Traktaten om oprettelse af Det europæiske økonomiske Fællesskab.
Artikel 2 Kommissionen forelægger for Rådet, der træffer afgørelse med kvalificeret  

 flertal, forslag om de overgangsforanstaltninger, den anser for nødvendige  

 som følge af den nye ordnings ikrafttræden, vedrørende bevarelse af  

 rettigheder, som er erhvervet af personer i den periode, hvor Grønland var  

 medlem af Fællesskabet, og vedrørende afklaring af situationen med hensyn til  

 Fællesskabets finansielle støtte til Grønland i nævnte periode.
Artikel 3 I bilag I til Rådets afgørelse af 16. december 1980 om de oversøiske  

 landes associering med Det europæiske økonomiske Fællesskab indsættes:
 6. Særligt folkesamfund inden for Kongeriget Danmark:  

 - Grønland.'.
FISKERIAFTALE MELLEM DET EUROPÆISKE ØKONOMISKE FÆLLESSKAB PÅ DEN ENE SIDE  

 OG DEN DANSKE REGERING OG DET GRØNLANDSKE LANDSSTYRE PÅ DEN ANDEN SIDE DET EUROPÆISKE ØKONOMISKE FÆLLESSKAB, i det følgende benævnt  

 »Fællesskabet«, på den ene side, og DEN DANSKE REGERING OG DET GRØNLANDSKE LANDSSTYRE, på den anden side, SOM HANDLER i den samarbejdsånd, der er en følge af, at Fællesskabet har  

 indrømmet Grønland status som oversøisk territorium, og som tager hensyn til  

 protokollen om den særlige ordning for Grønland; SOM HENVISER til Grønlands status som selvstyrende integrerende del af en  

 af Fællesskabets medlemsstater; SOM TAGER I BETRAGTNING, at fiskeriet udgør en økonomisk virksomhed af  

 afgørende betydning, og at det er af vital betydning for Grønland; SOM TAGER I BETRAGTNING, at det er i parternes fælles interesse at sikre  

 bevarelsen og en rationel forvaltning af fiskebestandene i farvandene ud for  

 Grønlands kyst; SOM TAGER I BETRAGTNING, at det, for at den fælles fiskeripolitik kan  

 fungere tilfredsstillende, er af grundlæggende betydning for Fællesskabet at  

 sikre, at fartøjer, der fører en medlemsstats flag, fortsat kan fiske i de  

 grønlandske farvande; SOM TAGER I BETRAGTNING, at procedurerne med henblik på Danmarks  

 tiltrædelse med hensyn til Grønland af den internationale konvention om  

 bevarelse af laksebestanden i Nordatlanten er indledt, og endvidere, at de  

 ansvarlige myndighder for Grønland, indtil disse procedurer er afsluttet, vil  

 træffe passende foranstaltninger med henblik på at regulere laksefiskeriet i  

 de grønlandske farvande på en måde, der er i overensstemmelse med de  

 forpligtelser, der følger af anvendelsen af nævnte konvention, ER BLEVET ENIGE OM FØLGENDE:
Artikel 1 I denne aftale fastlægges principperne og reglerne for fiskeri i de  

 grønlandske farvande fra fartøjer, der fører en EF-medlemsstats flag, og som  

 er registreret i denne medlemsstat.
Artikel 2 1. Fiskerfartøjer, der fører en EF-medlemsstats flag,  

 og som er registreret i denne medlemsstat, har adgang til at udøve deres  

 virksomhed i de grønlandske farvande på de betingelser, som parterne i denne  

 aftale fastsætter i gennemførelsesprotokoller.
 2. Fangstmulighederne i henhold til stk. 1 fastsættes  

 under hensyn til udviklingen i bestandene, således at det sikres, at  

 Fællesskabets fiskerivirksomhed kan udøves i den grønlandske fiskerizone på  

 tilfredsstillende måde.
 De fangstmængder, der fastsættes for Fællesskabet i den første  

 gennemførelsesprotokol, samt udviklingen i bestandene skal være  

 referencegrundlag for fastsættelsen af fremtidige fangstmuligheder.
 3. De fangstkvoter, der aftales i henhold til stk. 1,  

 kan udnyttes af fartøjer, der ikke fører en EF-medlemsstats flag, i det  

 omfang det er nødvendigt for, at Fællesskabets fiskeriaftaler med tredjelande  

 kan fungere tilfredsstillende, samt på de af parterne i fællesskab fastlagte  

 betingelser.
Artikel 3 Fællesskabets kompetente myndigheder giver i god tid de ansvarlige  

 myndigheder for Grønland meddelelse om navn, registreringsnummer og andre  

 væsentlige oplysninger vedrørende fiskerfartøjer, som vil kunne få adgang til  

 at fiske i det område, der er undergivet Grønlands fiskerijurisdiktion.
De  

 ansvarlige myndigheder for Grønland udsteder derefter licenser, der svarer  

 til de i henhold til artikel 2 fastsatte fangstmuligheder, til de af  

 Fællesskabet angivne fartøjer.
Artikel 4 1. De ansvarlige myndigheder for Grønland træffer alle  

 nødvendige foranstaltninger til bevarelse og rationel forvaltning af  

 fiskebestandene samt til regulering af fiskeriet i det område, der er  

 undergivet Grønlands fiskerijurisdiktion.
 På tidspunktet for denne aftales ikrafttræden gennemfører de med henblik  

 herpå foranstaltninger, der svarer til dem, der var i kraft den forudgående  

 dag.
 2. Fællesskabets fiskerfartøjer skal, når de fisker i  

 det område, der er undergivet Grønlands fiskerijurisdiktion, overholde de i  

 stk. 1 nævnte bevarelsesforanstaltninger, og øvrige vilkår og bestemmelser,  

 der gælder for fiskeriet i dette område.
 3. De ansvarlige myndigheder for Grønland giver på  

 forhånd og med passende varsel meddelelse om nye foranstaltninger, vilkår  

 eller bestemmelser.
 4. De bestemmelser, der træffes i medfør af denne  

 artikel, og den kontrol, der udøves for at sikre overholdelse deraf, udformes  

 på en sådan måde, at der ikke lægges hindringer i vejen for de aftalte  

 fiskerimuligheder.
Artikel 5 1. De ansvarlige myndigheder for Grønland kan, i  

 overensstemmelse med folkeretten, for det område, der er undergivet  

 grønlandsk fiskerijurisdiktion, træffe de nødvendige foranstaltninger for at  

 sikre, at Fællesskabets fartøjer overholder bestemmelserne i denne aftale.
 2. Fællesskabets myndigheder træffer de nøvendige  

 foranstaltninger for at sikre, at dets fartøjer overholder bestemmelserne i  

 denne aftale samt andre relevante bestemmelser.
Artikel 6 Som modydelse for de fangstmuligheder, der indrømmes i henhold til denne  

 aftale, yder Fællesskabet Grønland en finansiel godtgørelse, der fastsættes i  

 de i artikel 2, stk. 1, omhandlede protokoller.
Artikel 7 Nødvendiggør de biologiske omstændigheder i en særlig fangstsæson, at der  

 fastsættes en samlet fangstmængde for en given bestand, hvorved Grønland ikke  

 længere er i stand til at opfylde forpligtelsen ifølge artikel 2, og samtidig  

 opretholde sit fiskeri på et niveau svarende til de minimumsmængder, der er  

 fastsat i de i artikel 2, stk. 1, omhandlede protokoller, nedsættes de hertil  

 svarende kvoter, der er aftalt med Fællesskabet for den eller de pågældende  

 bestande tilsvarende, uden at denne nedsættelse får indflydelse på størrelsen  

 af den i artikel 6 omhandlede finansielle godtgørelse.
 Parterne afholder konsultationer for at undersøge bestandenes tilstand og  

 egnede foranstaltninger til at genoprette dem, samt for at finde frem til  

 muligheder for at overføre ovennævnte kvoter til andre bestande eller arter  

 eller til de følgende år.
Artikel 8 1. De for Grønland ansvarlige myndigheder giver  

 Fællesskabet særlig forret med henblik på adgang til sådanne supplerende  

 fangstmuligheder, der overstiger den grønlandske fiskerflådes  

 fangstkapacitet, og de årlige kvoter, der er aftalt for Fællesskabet i  

 henhold til de i artikel 2, stk. 1, omhandlede protokoller under hensyn til  

 Fællesskabets særlige interesser med hensyn til udnyttelsen af de pågældende  

 bestande og i betragtning af dets bidrag til bestandenes bevarelse samt til  

 dets deltagelse i Grønlands udvikling.
 2. Ved fordeling af de i stk. 1 omhandlede supplerende  

 fangstmuligheder skal de for Grønland ansvarlige myndigheder mod passende  

 betaling tilbyde Fællesskabet mængder, som for torskebestanden vest for  

 Grønland mindst svarer til 20 pct. af enhver forøgelse af TAC udover 75.000  

 tons.
Artikel 9 Parterne forpligter sig til at samarbejde enten direkte eller inden for  

 rammerne af internationale organisationer for at sikre en forsvarlig  

 forvaltning og bevarelse af bestande af fælles interesse og fremme den  

 nødvendige videnskabelige forskning.
Artikel 10 I tilfælde af, at situationen for en af parterne forringes væsentligt som  

 følge af en alvorlig misligholdelse fra den anden parts side af  

 forpligtelserne ifølge denne aftale, konsulterer parterne hurtigt hinanden  

 for at genoprette ligevægten i deres fiskeriforbindelser.
Såfremt der ikke  

 inden to måneder er fundet en tilfredsstillende løsning, kan den part, der  

 mener sig krænket, suspendere anvendelsen af aftalen.
Artikel 11 Denne aftales bestemmelser berører eller foregriber på ingen måde  

 parternes stilling i havretsspørgsmål.
Artikel 12 Denne aftale gælder dels for de områder, hvor Traktaten om oprettelse af  

 Det europæiske økonomiske Fællesskab finder anvendelse og på de betingelser,  

 der er fastsat i nævnte Traktat, og dels for Grønland.
Artikel 13 Denne aftale træder i kraft på dagen for ikrafttrædelsen af Traktaten om  

 ændring af Traktaterne om oprettelse af De europæiske Fællesskaber for så  

 vidt angår Grønland.
Parterne giver hinanden notifikation om gennemførelsen  

 af de procedurer, der er nødvendige i så henseende.
Artikel 14 Parterne konsulterer hinanden om spørgsmål i forbindelse med  

 iværksættelsen og virkemåden af denne aftale og de med henblik på dens  

 gennemførelse indgåede protokoller samt for i rette tid inden udløbet af  

 disse protokollers gyldighedsperiode at fastlægge fiskeriordningen for den  

 følgende periode.
Artikel 15 Denne aftale indgås for en periode på ti år fra ikrafttrædelsesdatoen.  

 Hvis den ikke opsiges af en af parterne ved notifikation mindst ni måneder  

 før denne periodes udløb, forbliver den i kraft i perioder på seks år,  

 medmindre notifikation om opsigelse er givet mindst ni måneder inden hver  

 periodes udløb.
Artikel 16 Denne aftale er udfærdiget i to eksemplarer på dansk, engelsk, fransk,  

 græsk, italiensk, nederlandsk og tysk, idet hver af disse tekster har samme  

 gyldighed.
 Udfærdiget i Bruxelles, den trettende marts nitten hundrede og fireogfirs.
For rådet for De europæiske Fællesskaber, C.
Cheysson R.
Burke For den danske regering og det grønlandske landsstyre, Uffe Ellemann-Jensen J.
Motzfeldt PROTOKOL VEDRØRENDE BETINGELSERNE FOR FISKERI MELLEM DET EUROPÆISKE ØKONOMISKE  

 FÆLLESSKAB PÅ DEN ENE SIDE OG DEN DANSKE REGERING OG DET GRØNLANDSKE  

 LANDSSTYRE PÅ DEN ANDEN SIDE Parterne i denne protokol Som henviser til fiskeriaftalen mellem Det europæiske økonomiske  

 Fællesskab på den ene side og den danske regering og det grønlandske  

 landsstyre på den anden side ER BLEVET ENIGE OM FØLGENDE:
Artikel 1 --------------------------------------------------------------------- --------------------------------------------------------------------- Artikel 2 De i artikel 7, stk. 1, i aftalen omhandlede mængder fastsættes for hvert  

 år således:
--------------------------------------------------------------------- Artikel 3 Artikel 4 Med forbehold af artikel 7 og 10 i aftalen kan en eventuel manglende  

 overholdelse af forpligtelserne i denne protokol bevirke en tilsvarende  

 nedsættelse af forpligtelserne i artikel 1 og 3 i protokollen.
Artikel 5 Denne protokol træder i kraft på dagen for ikrafttrædelsen af Traktaten om  

 ændring af Traktaterne om oprettelse af De europæiske Fællesskaber for så  

 vidt angår Grønland.
Parterne giver hinanden notifikation om gennemførelsen  

 af de procedurer, der er nødendige i så henseende.
Artikel 6 Denne protokol er udfærdiget i to eksemplarer på dansk, engelsk, fransk,  

 græsk, italiensk, nederlandsk og tysk, idet hver af disse tekster har samme  

 gyldighed.
 Udfærdiget i Bruxelles, den trettende marts nitten hundrede og fireogfirs.
For rådet for De europæiske Fællesskaber, C.
Cheysson R.
Burke For den danske regering og det grønlandske landsstyre, Uffe Ellemann-Jensen J.
Motzfeldt Danmarks ratifikationsinstrument deponeredes den 15. juni 1984 hos Den  

 italienske Republiks regering.
 Efter at samtlige kontraherende parter har ratificeret traktaten, er denne  

 tilligemed fiskeriaftalen og protokollen hertil i medfør af artikel 6, stk.  

 2, trådt i kraft den 1. februar 1985.
