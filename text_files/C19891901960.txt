(Til samtlige kommuner) Foranlediget af omtale i dagspressen af problemer i forbindelse med  

 beregningen af opholdsbetalingen for plejehjemsbeboere skal Socialministeriet  

 efter drøftelse med Kommunernes Landsforening meddele følgende:
 Grundlaget for indtægtsopgørelsen i relation til plejehjemsbetaling er  

 pkt. 55 i Socialstyrelsens vejledning af 18. august 1988 om nogle tilbud til  

 ældre, førtidspensionister m.fl. efter bistandsloven.
 Bestemmelsen svarer til den tidligere gældende, jf. pkt. 114 i  

 Socialministeriets cirkulære af 22. december 1986 om institutioner under  

 kommunerne.
 Reglerne om betaling for ophold i plejehjem uden pensionsudbetaling og for  

 indtægtsopgørelsen er således uændrede.
 Af vejledningens pkt. 55 fremgår bl.a., at der ved opgørelse af indtægten  

 medregnes enhver indtægt.
 I indtægten fradrages skatter.
 Som følge af skattereformen er der sket den ændring, at det nu er den  

 skattepligtige indkomst, der af Kommunedata er stillet til rådighed for  

 kommunernes beregning af betalingen for plejehjemsophold.
 Skattereformen medførte en udvidelse af lønmodtagerfradraget, så det nu  

 omfatter alle med personlig indkomst (3%»s fradrag).
 Nedslag ved skatteansættelsen for renteindtægter (for personer over 67 år)  

 sker også ved fradrag i den skattepligtige indkomst.
 Disse 2 skattetekniske fradrag skal således ikke foretages ved beregning  

 af opholdsbetaling efter de gældende regler.
 Såfremt opholdsbetalingen er beregnet på grundlag af indtægtsoplysninger,  

 hvor disse fradrag er foretaget, skal Socialministeriet henstille til  

 kommunerne at omregne opholdsbetalingen for februar 1989 og følgende måneder.  

 Det skønnes, at ca. halvdelen af landets plejehjemsbeboere er omfattet af  

 betalingsreglerne.
 Det vil efter Socialministeriets opfattelse ikke være grundlag for at  

 opkræve en eventuel efterbetaling for januar 1989, medmindre kommunen  

 allerede i forbindelse med januaropkrævningen har taget forbehold om en  

 eventuel senere omregning.
For de følgende måneder, og indtil resultatet af omregningen foreligger,  

 vil det efter Socialministeriets opfattelse være en betingelse for senere at  

 opkræve efterbetaling, at kommunen har gjort den enkelte beboer opmærksom på  

 denne mulighed.
I forbindelse med den månedlige opkrævning af betalingen for  

 plejehjemsopholdet må den enkelte beboer derfor udtrykkelig gøres opmærksom  

 på, at der vil kunne blive tale om en efterregulering af opholdsbetalingen.
 Et forslag til meddelelse til plejehjemsbeboerne er vedlagt som bilag til  

 denne skrivelse.
BILAG Udkast til forbehold I forbindelse med beregningen af opholdsbetalingen pr. 1. januar 1989 har  

 det desværre vist sig, at det talmateriale, der ligger til grund for  

 beregningen, har været behæftet med fejl.
 Denne fejl kan af tekniske grunde først rettes i løbet af nogle måneder.
 De må derfor regne med, at der senere kan blive tale om opkrævning af en  

 efterbetaling for februar 1989/marts 1989/....., når den endelige beregning  

 foreligger.
