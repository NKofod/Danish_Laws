 I henhold til § 3, stk. 3, i lovbekendtgørelse nr. 356 af 30. juli 1949 om  

 elektriske stærkstrømsanlæg har ministeriet for offentlige arbejder  

 approberet nedenstående af Elektricitetsrådet den 13. januar 1960 vedtagne  

 forretningsorden for rådet:
 § 1.  Elektricitetsrådet er nedsat af ministeriet for  

 offentlige arbejder, og dets opgave er at varetage de til rådet ifølge  

 lovbekendtgørelse nr. 356 af 30. juli 1949 om elektriske stærkstrømsanlæg  

 samt ifølge lov nr. 196 af 7. juni 1958 om autorisation af  

 elektroinstallatører m.v. henlagte forretninger.
§ 2.  Rådets formand er berettiget til at underskrive  

 på rådets vegne.
Formanden er bemyndiget til at afgøre og ekspedere alle  

 løbende sager af ekspeditionsmæssig karakter samt sager, som rådet måtte  

 beslutte at overlade til formandens afgørelse.
 § 3.  Rådet træffer afgørelse i alle sager, der i  

 medfør af § 1 henhører under dets forretningsområde, eventuelt efter en  

 forberedende behandling af de dertil nedsatte udvalg, jfr. dog §§ 5 og 6.
 Ethvert af rådets medlemmer kan forlange, at en sag, der almindeligvis  

 behandles af et udvalg, forelægges rådet, inden sagen færdigbehandles og  

 eventuelt afgøres i det pågældende udvalg, ligesom rådet kan henvise  

 behandlingen eller afgørelsen af sager under rådet til hvert af udvalgene.
 Til rådet kan knyttes en kommitteret.
 § 4.  Rådet nedsætter blandt sine medlemmer 2  

 permanente udvalg, nemlig:
a.
Samarbejdsudvalget og b.
Det teknisk-administrative udvalg.
Medlemmerne af udvalgene udpeges  

 blandt rådets medlemmer.
Rådets formand er formand for udvalgene.
 § 5.  Samarbejdsudvalget har følgende opgaver:
a.
Følger udviklingen af de elektriske anlæg her i landet med henblik på  

 fastlæggelsen af retningslinjer for muligt samarbejde mellem de elektriske  

 anlæg og med henblik på varetagelsen af de forretninger, der påhviler rådet i  

 henhold til stærkstrømslovens § 2.
b.
Fremkommer med indstilling til rådet om optagelse af forhandling med  

 ejere (brugere) af bestående eller nye anlæg, mellem hvilke iværksættelsen af  

 et samarbejde skønnes at være hensigtsmæssig, samt fører efter rådets  

 bemyndigelse sådanne forhandlinger for derefter at forelæge resultatet af  

 forhandlingerne til rådets godkendelse.
c.
Foretager de undersøgelser af teknisk-økonomisk art, som foranlediges  

 ved indkomne forberedende anmeldelser af de i stærkstrømslovens § 2, pkt. 1 a  

 og b, omhandlede anlæg.
Udvalget er bemyndiget til i forbindelse hermed at  

 optage forhandlinger med de parter, som måtte være interesserede i de enkelte  

 sagers udfald.
Udvalget fremkommer med indstilling til rådet om sagernes  

 afgørelse, idet udvalget dog kan afgøre mindre væsentlige sager, i hvilke  

 udvalget finder det hensigtsmæssigt, at det anmeldte anlæg bringes til  

 udførelse.
d.
Varetager - på rådets vegne og efter rådets forudgående bemyndigelse -  

 de i henhold til stærkstrømslovens § 2, pkt. 2 og 4, til rådet henlagte  

 forretninger.
 § 6.  Det teknisk-administrative udvalg  

 varetager alle øvrige til rådet henlagte opgaver, idet udvalgets selvstændige  

 beføjelser dog er begrænset til følgende:
a.
Tekniske sager, der ikke er af principiel karakter, og hvis afgørelse  

 ikke er af væsentlig økonomisk rækkevidde, afgøres af udvalget, idet der til  

 sådanne henregnes:
 4. Tilsyn med elektriske baner og sporveje samt  

 trolleyomnibusser.
b.
Sager angående tilrettelæggelsen af det daglige arbejde, de nærmere  

 arbejds- og lønvilkår for kontorets personale og rådets tekniske medarbejdere  

 samt sekretæren ved rådet, herunder den eventuelle kommitteredes  

 virksomhedsområde, afgøres af udvalget.
c.
Sager om installatørspørgsmål i henhold til elektroinstallatørloven  

 afgøres af udvalget i forbindelse med rådets installatørmedlem.
Sådanne  

 sager, der har principiel karakter, forlægges dog rådet til afgørelse efter  

 behandling i udvalget.
d.
Spørgsmål om tiltale afgøres af udvalget i forbindelse med  

 elektricitetsværkernes repræsentanter i rådet, for så vidt  

 elektricitetsværkers personale indstilles til bøde, elektroinstallatørernes  

 repræsentant i rådet, for så vidt elektroinstallatører indstilles til bøde,  

 elektrikernes repræsentant i rådet, for så vidt elektrikere indstilles til  

 bøde.
Sager af principiel karakter eller af større rækkevidde forelægges dog  

 rådet til afgørelse efter behandling i udvalget.
e.
Brandsager, hvor foreliggende overtrædelser ikke kan antages at have  

 været medvirkende årsag til branden, kan afgøres af formanden, såfremt denne  

 skønner, at der ikke vil være anledning til at indstille den ansvarlige til  

 en bøde, men kun til en advarsel.
f.
Udvalget kan endvidere gøre indstilling direkte til ministeriet for  

 offentlige arbejder vedrørende mindre ekspropriationssager i henhold til  

 stærkstrømslovens § 10, ligesom udvalget kan bemyndige formanden til ved  

 ekspropriationer i henhold til nævnte lovs § 10 med bistand af en af rådets  

 ingeniører at varetage den i lovens § 11 foreskrevne forretning.
§ 7.  Rådets formand bestemmer tid og sted for rådets  

 og for de nævnte udvalgs møder.
Ved afstemning er formandens stemme afgørende  

 i tilfælde af stemmelighed.
Rådet og udvalgene er beslutningsdygtige, når  

 mindst halvdelen af deres medlemmer er til stede.
 Ethvert medlem af rådet har ret til at være til stede i ethvert af  

 udvalgenes møder.
 Normalt holder rådet nøde een gang månedlig.
 § 8.  Forud for møderne i rådet og udvalgene  

 tilstilles der samtlige rådets medlemmer en foreløbig dagsorden.
 Referater af rådets og udvalgenes møder tilstilles samtlige rådets  

 medlemmer.
 § 9.  Forud for hvert finansår forelægges forslag til  

 rådets budget for det kommende finansår for rådets medlemmer til godkendelse.
 Ved hvert finansårs slutning tilstilles der rådets medlemmer en  

 regnskabsoversigt over rådets indtægter og udgifter i finansåret.
 § 10.  Der tillægges rådets formand samt medlemmerne  

 af udvalgene et årligt honorar, der fastsættes af ministeren for offentlige  

 arbejder.
 De medlemmer af rådet, der ikke får honorar, oppebærer diæter i  

 overensstemmelse med tjenestemandslovens regler om vederlag til medlemmer af  

 kommissioner, nævn m.m.
 Samtlige medlemmer af rådet får godtgørelse for rejseudgifter til og fra  

 mødestedet efter deres af formanden godkendte regning.
 § 11.  Der påhviler medlemmerne tavshedspligt med  

 hensyn til de forhold, som de som medlemmer af rådet bliver bekendt med,  

 efter de samme regler, som gælder for statens tjenestemænd.
 § 12.  Tvivlsspørgsmål vedrørende forståelsen af  

 forretningsordenen afgøres af ministeren for offentlige arbejder.
 Ministeriet for offentlige arbejder, den  

 18. marts 1960.
 P.M.V.
 E.B.
J.
Bang Christensen.
