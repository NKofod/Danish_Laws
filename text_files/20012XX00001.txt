Skriftlig fremsættelse (5. december  

 2001) Økonomi- og erhvervsministeren (Bendt Bendtsen) :
 Herved tillader jeg mig for Folketinget at  

 fremsætte:
 Forslag til lov om ændring af lov om anvendelse  

 af Danmarks undergrund, lov om etablering og benyttelse af en  

 rørledning til transport af råolie og kondensat og lov om visse  

 havanlæg (grænseoverskridende felter m.v.).
(Lovforslag nr.
L 7).
 Lovforslaget er en genfremsættelse af et lovforslag,  

 som bortfaldt efter 1. behandlingen ved udskrivelsen af Folketingsvalget.
 I overensstemmelse med regeringsprogrammet  

 genfremsættes den del af det tidligere forslag, som omhandlede tilskud  

 til arbejdsmiljøafgiften ikke, idet regeringen i samarbejde med  

 arbejdsmarkedets parter ønsker at finde en mere hensigtsmæssig  

 måde at fremme et godt arbejdsmiljø end den nuværende  

 ordning.
 Lovforslaget har for undergrundslovens vedkommende til  

 formål at sikre en klar hjemmel til at indgå aftale med nabolande  

 om indvinding fra forekomster af kulbrinter, der strækker sig over  

 sokkelgrænsen (grænseoverskridende forekomster) og at  

 gennemføre disse aftaler om en fælles indvinding fra feltet.
Ændringen af rørledningsloven har til  

 formål at sikre, at der skal betales et fortjenstelement for transport  

 gennem rørledningen af udenlandsk produceret råolie og  

 kondensat.
Dette vil bl.a kunne være relevant ved indvinding fra  

 grænseoverskridende forekomster.
Endvidere skabes der hjemmel til at  

 opkræve refusion fra rettighedshaverne af myndighedernes udgifter ved  

 sagsbehandling i lighed med de regler, der er gældende for det  

 øvrige undergrundsområde.
 Endelig har lovforslaget til formål at  

 præcisere hjemmelen i undergrundsloven og havanlægsloven til at  

 opkræve refusion af statens udgifter ved myndighedernes sagsbehandling,  

 herunder tilsyn, så formuleringen svarer til nyere lovgivning  

 herom.
 Lovforslaget har ikke konsekvenser i forhold til  

 EU-retten.
 Lovforslaget har ingen konsekvenser for  

 miljøet.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
