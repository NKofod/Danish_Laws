Kriminalforsorgens tjenestesteder I forsættelse af direktoratets skrivelse af 28. maj 1991 vedrørende  

 indberetning af sygefravær, skal direktoratet meddele følgende rettelser og  

 præciseringer vedrørende udfyldelse af indberetningsskemaet:
 Rubrikken »Sygedage«: Udfyldes med det samlede antal  

 sygedage opgjort for hver sygeperiode for sig.
Opgørelsen skal ske i overensstemmelse med gældende regler om notering af  

 sygedage på sygedagslister til brug for bl.a. regnskab med  

 120-syge-dags-reglen.
Ved opgørelsen skal medregnes søn- og helligdage samt  

 fridage, hvis den ansatte har været sygemeldt på arbejdsdage både før og  

 efter sådanne dage.
Om medregning af delvist sygefravær henvises til  

 Finansministeriets cirkulære af 28. september 1990.
 Rubrikken »Afløsningstimer«: Udfyldes for alle ansatte  

 (det vil sige både uniformerede og civile) med det faktiske antal timer den  

 pågældende har været fraværende, det vil sige det antal timer den pågældende  

 skulle have arbejdet, hvis pågældende ikke havde været sygemeldt.
 Ved genoptryk af skemaet vil kolonnens navn blive ændret til  

 »Fraværstimer«.
 E.B.
