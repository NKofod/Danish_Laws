Bekendtgørelse af overenskomst af 15.  

 november 1999 med Bulgarien om international passager- og godsbefordring ad  

 landevej Den 15. november 1999 undertegnedes i København følgende  

 overenskomst mellem Kongeriget Danmarks regering og Republikken Bulgariens  

 regering om international passager- og godsbefordring ad landevej i de to  

 lande.
 Overenskomsten har følgende ordlyd:
Oversættelse O V E R E N S K O M S T  

 MELLEM  

 KONGERIGET DANMARKS REGERING  

 OG  

 REPUBLIKKEN BULGARIENS REGERING  

 OM INTERNATIONAL PASSAGER- OG GODSBEFORDRING  

 AD LANDEVEJ Kongeriget Danmarks Regering og Republikken Bulgariens Regering, der inden for rammerne af markedsøkonomien ønsker at bidrage  

 til udviklingen af handelsmæssige og økonomiske forbindelser  

 mellem deres lande såvel som til udviklingen af passager- og  

 godsbefordring ad landevej til og fra deres lande og i transit gennem deres  

 territorier, i det følgende kaldet »de kontraherende parter«, har aftalt følgende:
AFSNIT I ALMINDELIGE BESTEMMELSER Artikel 1 Overenskomstens område 1. Nærværende overenskomst gælder for  

 landevejstransport, som udføres af transportudøvere, der er  

 etableret i en af de kontraherende parters territorium, ved hjælp af  

 køretøjer, der er registreret i dette territorium, med afgangs-  

 og bestemmelsessteder i nævnte territorium, og som omfatter transit  

 gennem territoriet og gennem den anden kontraherende parts territorium.
 2. Nærværende overenskomst påvirker ikke rettigheder og  

 forpligtelser, som de kontraherende parter måtte have ifølge  

 andre internationale overenskomster.
Artikel 2 Definitioner I denne overenskomst anvendes følgende definitioner:
 1. Ved »transportudøver« forstås enhver fysisk eller  

 juridisk person, som er registreret i et af de kontraherende parters  

 territorier, og som transporterer passagerer eller gods mod betaling eller  

 for egen regning i overensstemmelse med de krav, den nationale lovgivning  

 indeholder om adgang til transporterhvervet og til markedet.
2. Ved »køretøj« forstås et motordrevet  

 køretøj et motorkøretøj eller en kombination af  

 køretøjer som er beregnet til transport af personer eller gods ad landevej, som  

 transportudøveren har til sin rådighed enten ved at være  

 dennes egen ejendom eller gennem en leje- eller leasingoverenskomst 3. Ved »registrering« forstås de kompetente myndigheders  

 tildeling af et identifikationsnummer til køretøjet.
I  

 tilfælde af en kombination af køretøjer er det den  

 trækkende enhed, der er den bestemmende faktor i forbindelse med  

 udstedelse af tilladelse eller dispensation.
 4. Ved »transport« forstås kørsel med et  

 motorkøretøj, enten lastet eller ulastet, selv hvis  

 køretøjet, anhængeren eller sættevognen fragtes med  

 tog eller båd på en del af rejsen.
5. Ved »cabotage« forstås transporter på den  

 kontraherende parts territorium, værtslandet, hvor laste- og  

 losningspunkter er beliggende på territoriet, udført af en  

 transportudøver, der er etableret i den anden kontraherende parts  

 territorium.
Den indledende og afsluttende strækning i en international  

 kombineret transport anses ikke for at være cabotage.
 6. Ved »kørsel for egen regning« forstås person- og  

 godsbefordring, der udelukkende er beregnet til eller stammer fra  

 transportudøverens egen økonomiske aktivitet eller tjener  

 dennes egne ansatte, eller udføres af en ikke-udbyttegivende  

 organisation, der befordrer sine medlemmer inden for rammerne af sit sociale  

 formål; en sådan befordring udføres uden betaling,  

 forudsat at:
kørslen kun spiller en underordnet rolle for virksomheden  

 eller organisationen de benyttede køretøjer er virksomhedens eller  

 organisationens ejendom; de er lejet eller fremskaffet på grundlag af  

 en langvarig kontrakt eller ved leasing; de føres af en  

 chauffør, som aflønnes som medarbejder af virksomheden eller  

 organisationen.
 7. Ved »kombineret transport« forstås transport af gods, hvor  

 lastbilen, anhængeren, sættevognen, vekselladet eller  

 containeren, med eller uden trækker, anvender landevejen til den  

 indledende eller afsluttende strækning af transporten og jernbane,  

 vandvej eller hav til den anden etape.
 8. Ved »en kontraherende parts territorium« forstås  

 henholdsvis Kongeriget Danmarks territorium og Republikken Bulgariens  

 territorium.
 9. Ved »etableringsland« forstås en kontraherende  

 parts territorium, inden for hvilket transportudøveren er etableret og  

 køretøjet er registreret.
 10. Ved »værtsland« forstås en kontraherende parts  

 territorium, hvor køretøjet kører, men hvor det ikke er  

 registreret og hvor transportudøveren ikke er etableret.
 11. Ved »bus« forstås ethvert motordrevet  

 køretøj, som er specielt fremstillet og indrettet til  

 passagerbefordring og som, ud over chaufførsædet, har mere end  

 otte siddepladser.
12. Ved »rutekørsel med personer« forstås
kørsel, hvor passagerer befordres på en nærmere  

 fastsat rute efter en køreplan, og for hvilken der opkræves  

 faste billetpriser.
Passagererne tages op eller sættes af på  

 forudbestemte stoppesteder og kørslen er tilgængelig for alle,  

 bortset fra at det i visse tilfælde er nødvendigt at reservere  

 plads.
Uanset hvem der arrangerer kørslen, omfatter udtrykket  

 »rutekørsel med personer« også kørsel, hvor nærmere  

 fastsatte kategorier af passagerer befordres, hvormed andre kategorier af  

 passagerer udelukkes, såfremt kørslen opfylder ovenstående  

 kriterier.
Dette kaldes »speciel rutekørsel«.
13. Ved »pendulkørsel« forstås kørsel, der er  

 tilrettelagt med henblik på ved flere ud- og tilbageture at bringe en  

 gruppe passagerer, der er organiseret på forhånd, fra samme  

 afgangsområde til samme bestemmelsesområde.
Disse grupper, der er  

 sammensat af de passagerer, der har tilbagelagt udturen, transporteres ved en  

 senere tur tilbage til afgangsstedet.
Ved afgangsområde og  

 bestemmelsesområde forstås henholdsvis det sted, hvor rejsen  

 begynder, og det sted, hvor rejsen ender, samt steder beliggende inden for en  

 radius på 50 km herfra.
 Den første hjemrejse og den sidste udrejse i en række  

 pendulkørsler foretages uden passagerer.
Definitionen på pendulkørsel påvirkes ikke af, at nogle  

 af passagererne slutter sig til en anden gruppe på hjemrejsen, eller  

 af, at den første tur til bestemmelsesstedet og den sidste tur til  

 udgangspunktet foretages uden passagerer.
Denne type pendulkørsel  

 kaldes »modsat pendulkørsel«.
 Pendulkørsel, hvor der sørges for indlogering af mindst 80%  

 af passagererne på bestemmelsesstedet og om nødvendigt under  

 rejsen - med eller uden måltider - kaldes »pendulkørsel med  

 indlogering«.
 14. Ved »lejlighedsvis kørsel« forstås befordring, der  

 hverken svarer til definitionen af rutekørsel med personer eller  

 definitionen af pendulkørsel.
15. Ved »kontroldokument« forstås kørselsblad til  

 busser.
Dets form aftales og bekræftes af den i artikel 15 omtalte  

 blandede kommission.
16. Ved »kompetente myndigheder« forstås for Kongeriget Danmark - Færdselsstyrelsen for Republikken Bulgarien   Trafikministeriet.
AFSNIT II PASSAGERBEFORDRING Artikel 3 Rutekørsel med personer 1. Rutekørsel, der sker med bus, er underlagt et system af  

 tilladelser, som udstedes af den kompetente myndighed i afgangs- og  

 bestemmelsesstedet samt transitlandene.
2. Ansøgningen om tilladelse indgives til den kompetente myndighed  

 i transportudøverens etableringsland.
Såfremt myndigheden kan  

 anbefale ansøgningen, fremsendes tilladelsen den anden kontraherende  

 parts kompetente myndighed.
Såfremt der ikke foreligger gensidighed,  

 kan en tilladelse til bilateral rutekørsel nægtes.
 Den i henhold til artikel 15 heri nedsatte blandede kommission bestemmer,  

 hvilken form ansøgningen om tilladelse skal have, selve proceduren og  

 hvilke bilag, der er påkrævet.
 3. Tilladelser udstedes efter fælles aftale af de kontraherende  

 parters kompetente myndigheder.
 Beslutningen om at give eller afslå en tilladelse skal tages inden  

 tre måneder, medmindre der foreligger særlige  

 omstændigheder.
 4. Ændringer af betingelserne for kørslen og ophør af  

 drift af ruten besluttes i henhold til den i punkt 2 og 3 anførte  

 procedure.
 Såfremt der ikke længere er efterspørgsel efter  

 kørslen, kan transportudøveren nedlægge ruten med tre  

 ugers varsel til de kompetente myndigheder, som udstedte tilladelsen, og til  

 kunderne.
 5. Såfremt en rute drives på underleverandørbasis,  

 udstedes tilladelsen til den ledende virksomhed, og navnene på  

 underleverandørerne nævnes deri, forudsat at befordringen  

 udføres på vegne af den ledende virksomhed.
Artikel 4 Pendulkørsel 1. Pendulkørsel, der sker med bus - med eller uden indlogering -,  

 er underlagt et system af tilladelser, som udstedes af den kompetente  

 myndighed i afgangs- og bestemmelsesstedet samt transitlandene.
 2. Ansøgningen om tilladelse indgives til den kompetente myndighed  

 i transportudøverens etableringsland.
 Den i henhold til artikel 15 nedsatte blandede kommission bestemmer,  

 hvilken form ansøgningen om tilladelse skal have, selve proceduren og  

 hvilke bilag, der er påkrævet.
 3. Den blandede kommission kan iværksætte en mere liberal  

 ordning for pendulkørsel.
Artikel 5 Lejlighedsvis kørsel 1. Lejlighedsvis kørsel, der sker med bus, er underlagt et system  

 af tilladelser, som udstedes af den kompetente myndighed i afgangs- og  

 bestemmelsesstedet samt transitlandene.
 2. Som undtagelse til punkt 1 er nedennævnte kørsler fritaget  

 fra at skulle have tilladelser på værtslandets territorium:
 2.1 Lukkede rejseselskaber, hvor et og samme køretøj  

 anvendes til at transportere den samme gruppe passagerer under hele rejsen og  

 bringe dem tilbage til afgangsstedet.
 2.2 Kørsler, hvor udrejsen foretages med passagerer og hjemrejsen  

 uden passagerer.
 2.3 Kørsler, hvor udrejsen foretages uden passagerer og hjemrejsen  

 med passagerer, forudsat at passagererne:
 a)	udgør en gruppe, som er dannet i henhold til en  

 befordringskontrakt, der er indgået før deres ankomst til den  

 kontraherende parts territorium, hvor de bliver taget op og transporteret til  

 etableringslandets territorium.
 b)	tidligere af den samme transportudøver er blevet bragt til  

 den kontraherende parts territorium, hvor de igen bliver taget op og  

 transporteret til etableringslandets territorium.
 c)	er blevet inviteret til at rejse ind i etableringslandets  

 territorium, idet transportomkostningerne betales af den person, der har  

 fremsat invitationen.
 2.4 Passagerbefordring for egen regning.
 3. Opsamling af passagerer på en rejse, som henhører under en  

 liberaliseret kørselsordning, er ikke tilladt, medmindre der er givet  

 særlig tilladelse.
 Den i henhold til artikel 15 nedsatte blandede kommission kan udvide  

 dispensationen fra kravet om tilladelse til andre former for lejlighedsvis  

 kørsel.
 4. Den i henhold til artikel 15 nedsatte blandede kommission bestemmer,  

 hvorledes tilladelserne skal udstedes.
5. De lejlighedsvise kørsler, der er fritaget fra kravet om  

 tilladelse og som sker med anvendelse af busser, finder sted i henhold til et  

 kontroldokument.
Betingelserne for anvendelse og indholdet af dette  

 kontroldokument fastlægges af den i artikel 15 heri omtalte blandede  

 kommission.
Artikel 6 Fælles bestemmelser vedrørende  

 passagerbefordring 1. Transporttilladelser er personlige og kan ikke overdrages til andre  

 transportudøvere.
2. Det er ikke tilladt at udføre cabotage-kørsel.
Lokale  

 udflugter, som udelukkende er arrangeret for en gruppe passagerer, der er  

 blevet befordret til det pågældende sted af den samme  

 transportudøver, anses ikke for at være cabotage-kørsel,  

 forudsat at de er anført på kørselsbladet.
AFSNIT III GODSBEFORDRING Artikel 7 Tilladelsessystem 1. Transportudøvere, der er etableret i en kontraherende parts  

 territorium, kan i henhold til det aftalte tilladelsessystem uden  

 begrænsninger udføre:
a)	transport mellem de kontraherende parters territorier og i transit  

 gennem deres territorier; b)	transport til og fra tredjelande.
 2. Cabotage er kun tilladt med særlig tilladelse fra  

 værtslandet.
Artikel 8 Dispensation fra kravene om tilladelse 1. Som undtagelse til artikel 7 er følgende kategorier af transport  

 fritaget fra kravene om tilladelse:
 1.1 Befordring af gods med motorkøretøjer, hvis tilladte  

 totalvægt (TPLW) inklusive påhængsvognens totalvægt  

 ikke overstiger 6 tons, eller hvis den tilladte nyttelast inklusive  

 påhængsvognens nyttelast ikke overstiger 3,5 tons.
 1.2 Lejlighedsvis befordring af gods til eller fra lufthavne, i  

 tilfælde hvor lufttrafikken omdirigeres.
 1.3 Befordring af køretøjer, som er beskadigede eller har  

 driftsstop, og befordring af reparationskøretøjer.
 1.4 Tomkørsel udført med et i godstransport indsat  

 køretøj, som skal erstatte et i udlandet havareret  

 køretøj, såvel som tilbagerejsen efter reparation for det  

 havarerede køretøj.
 1.5 Befordring af levende dyr i særlige køretøjer, der  

 er specielt fremstillet eller permanent ombygget til denne type transport, og  

 er anerkendt som sådanne af de kompetente myndigheder i  

 etableringslandet.
 1.6 Befordring af reservedele og forsyninger til indre vandveje og  

 søgående skibe og fly.
 1.7 Befordring af forsyninger til hjælp i påtrængende  

 nødstilfælde, særligt naturkatastrofer og humanitær  

 nød.
 1.8 Befordring af kunstværker og kunstgenstande til messer og  

 udstillinger eller til ikke-kommercielle formål.
 1.9 Befordring af gods til ikke-kommercielle formål af rekvisitter,  

 tilbehør og dyr til eller fra teater-, musik-, film-, sports- eller  

 cirkusarrangementer, eller beregnet til radiooptagelser, eller til film- og  

 tv-produktioner.
 1.10 Første kørsel med nyindkøbte  

 motorkøretøjer.
 1.11 Overførsel af lig.
 1.12 Den indledende og afsluttende strækning   internationalt og  

 nationalt   på landevej af en kombineret transport, forudsat,  

 henholdsvis, at den relevante jernbaneterminal nærmest lastnings- og  

 losningsstedet for transporten anvendes, eller at indre vandveje eller  

 søvejen for lastning eller losning ligger inden for en radius på  

 150 km i lige linie fra lastnings- eller losningsstedet for godset.
 1.13 Befordring af almindeligt flyttegods.
 1.14 Befordring af postforsendelser.
 2. Befordring af letfordærvelige gods er underlagt et kvote-frit  

 tilladelsessystem.
 3. Den i artikel 15 omtalte blandede kommission kan fritage andre typer  

 transport af særskilte ladninger eller alle ladninger til nøje  

 fastsatte bestemmelsessteder fra kravene om tilladelse.
 4. Befordring udført af virksomheder med særligt mandskab og  

 udstyr til dette formål er underlagt et særligt kvotefrit  

 tilladelsessystem, hvis form og betingelser for anvendelse fastsættes  

 af den i artikel 15 omtalte blandede kommission.
Artikel 9 Betingelser for tilladelse 1. De to kontraherende parters kompetente myndigheder udveksler et aftalt  

 antal blanke tilladelsesformularer hvert år.
 Tilladelserne udstedes til hjemmehørende transportudøvere af  

 den kompetente myndighed eller af et organ udpeget af nævnte  

 myndighed.
 2. Tilladelserne er personlige og kan ikke overdrages til tredjemand.
3. Tilladelserne kan kun benyttes til kørsel med et  

 motorkøretøj ad gangen.
Tilladelserne skal være gyldige  

 indtil den 31. januar i det efterfølgende kalenderår.
I  

 tilfælde af en kombination af køretøjer er det den  

 trækkende enhed, der er den bestemmende faktor for udstedelsen af  

 tilladelse eller dispensation.
 4. Den i artikel 15 omtalte blandede kommission fastsætter antallet  

 og typen af tilladelser i overensstemmelse med artikel 7, som de  

 kontraherende parter hvert år skal udveksle, såvel som eventuelle  

 andre betingelser til regulering af udstedelsen af tilladelser.
AFSNIT IV ØVRIGE BESTEMMELSER Artikel 10 Skattebestemmelser 1. Det brændstof, der kan indeholdes i køretøjets  

 normale tanke, som er bygget af fabrikanten og beregnet på at drive  

 køretøjet fremad og få motorkøretøjer til  

 at køre, såvel som smøremidler og reservedele, er  

 fritaget fra alle importafgifter i værtslandets territorium, forudsat  

 at transportudøveren overholder de relevante toldregler.
2. Den af denne overenskomst dækkede transport er i  

 værtslandet underlagt de vej- og brugsafgifter, der opkræves for  

 anvendelse af vejnet og broer.
Den i artikel 15 omtalte blandede kommission  

 kan på gensidig basis fritage visse typer transport fra sådanne  

 afgifter.
Artikel 11 Vægt og dimensioner 1. Køretøjernes tilladte totalvægt, akseltryk og  

 dimensioner må ikke overstige de i registreringsdokumenterne  

 anførte eller de i værtslandet gældende øvre  

 grænser.
 2. Transport i værtslandet udført af køretøjer,  

 hvis vægt, dimensioner eller last overstiger de tilladte øvre  

 grænser, er kun tilladt med en særlig tilladelse udstedt af  

 værtslandets kompetente myndigheder.
Artikel 12 Udstyr og andre karakteristika 1. Køretøjer, der transporterer farligt gods eller  

 letfordærveligt gods, skal være udstyret i overensstemmelse med  

 ADR- og ATP-konventionernes krav.
 2. Udstyr, der anvendes til overvågning af chaufførernes  

 køre- og hviletid skal overholde AETR-overenskomstens  

 bestemmelser.
 3. De kontraherende parter påtager sig inden for rammerne af denne  

 overenskomst at fremme anvendelsen af køretøjer, der opfylder  

 sikkerheds- og miljøstandarder.
 Den i artikel 15 omtalte blandede kommission kan ved fastsættelsen  

 af kvoter og fremtidig liberalisering give køretøjer, der  

 opfylder de mest moderne sikkerheds- og miljøstandarder, en mere  

 fordelagtig behandling.
Artikel 13 Kontrol 1. Tilladelser, kontroldokumenter og andre papirer, der yderligere  

 kræves i henhold til denne overenskomst, skal opbevares i  

 køretøjerne og forevises for kontrolmyndighederne på  

 forlangende.
 2. Den i artikel 15 omtalte blandede kommission angiver nærmere det  

 dokument, der udstedes af etableringslandet, som skal bevise, at  

 transportudøveren har status som transportudøver for egen  

 regning.
Artikel 14 Transportudøveres forpligtelser samt  

 straffebestemmelser 1. En kontraherende parts transportudøvere har, på den anden  

 kontraherende parts territorium, pligt til at overholde de forpligtelser som  

 følger af multilaterale overenskomster, hvortil de to parter er  

 kontraherende parter, eller som følger af nærværende  

 overenskomst såvel som andre bilaterale overenskomster, eller som  

 følger af national lovgivning, i særdeleshed  

 færdselsloven, toldbestemmelser og andre betingelser og  

 begrænsninger.
 2. De kompetente myndigheder i etableringslandet kan, i tilfælde af  

 grove eller gentagne overtrædelser begået på  

 værtslandets territorium og efter sidstnævntes anmodning,  

 træffe følgende administrative foranstaltninger:
udstede en advarsel nægte indkørsel på den kontraherende parts  

 territorium, hvor overtrædelsen eller overtrædelserne blev  

 begået.
 I særlige grove tilfælde kan værtslandets kompetente  

 myndighed midlertidigt forbyde krænkeren adgang til sit territorium,  

 indtil en beslutning er truffet af etableringslandets myndighed.
 De kontraherende parter skal gensidigt informere hinanden om trufne  

 beslutninger.
Artikel 15 Samarbejde og den blandede kommission 1. De kontraherende parters kompetente myndigheder skal tage de  

 nødvendige skridt til gennemførelse og anvendelse af denne  

 overenskomst og skal videregive alle nyttige oplysninger til hinanden.
De  

 kompetente myndigheder skal ligeledes informere hinanden om eventuelle  

 ændringer i den nationale lovgivning, der påvirker anvendelsen  

 heraf.
 De kompetente myndigheder skal yde hinanden gensidig assistance med  

 henblik på gennemførelsen af denne overenskomst.
 2. Af de i punkt 1 anførte grunde skal en blandet kommission,  

 bestående af repræsentanter fra hver af de kontraherende parter,  

 nedsættes.
 Den blandede kommission er ansvarlig for at gennemføre  

 nærværende overenskomsts artikel 2, 3, 4, 5, 8, 9, 10, 12 og 13,  

 og generelt for at overveje alle spørgsmål vedrørende  

 forholdet mellem de kontraherende parter med hensyn til befordring ad  

 landevej.
AFSNIT V AFSLUTTENDE BESTEMMELSER Artikel 16 Overenskomstens ikrafttræden og gyldighed 1. De kontraherende parter skal gennem diplomatiske kanaler hver  

 især give den anden kontraherende part meddelelse om, at de procedurer,  

 der er påkrævet med henblik på denne overenskomsts  

 ikrafttræden, er afsluttet.
Overenskomsten træder i kraft tredive  

 dage fra datoen for modtagelsen af den sidste af sådanne  

 meddelelser.
2. Denne overenskomst skal forblive i kraft i en ikke nærmere  

 bestemt periode.
Den kan ikke opsiges i ét år efter  

 ikrafttræden.
 3. Hver kontraherende part kan opsige nærværende overenskomst  

 ved fremsendelse af en skriftlig opsigelse til den anden kontraherende part.  

 I så fald skal opsigelsen af nærværende overenskomst  

 træde i kraft seks måneder efter datoen for den anden  

 kontraherende parts modtagelse af den skriftlige opsigelse.
 4. Ved denne overenskomsts ikrafttræden ophæves Overenskomsten  

 mellem Kongeriget Danmarks Regering og Folkerepublikken Bulgarien om  

 International Transport ad Landevej underskrevet i København den 25.  

 oktober 1968.
 AFSLUTTET I KØBENHAVN, den 15. november 1999 i to  

 originale eksemplarer affattet på engelsk, idet begge eksemplarer har  

 samme gyldighed.
FOR	FOR KONGERIGET DANMARKS	REPUBLIKKEN BULGARIENS REGERING	REGERING Sonja Mikkelsen Evgeniy Bakardjiev Overenskomsten trådte i henhold til artikel 16 i  

 kraft den 28. april 2000. Samtidig er overenskomst af 25. oktober 1968, jf.  

 bekendtgørelse nr. 67 af 21. juli 1969, Lovtidende C,  

 ophævet.
