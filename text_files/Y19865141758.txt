 En kommunes tilladelse til udstykning af en parcelhusgrund i to ca.
1400 m2 store grunde blev på naboejernes vegne to gange påklaget til  

 planstyrelsen.
Planstyrelsen afviste klagerne.
Naboejernes advokat ønskede  

 udstykningssagen sat i bero indtil spørgsmålet var endeligt afgjort, herunder  

 om fornødent ved, at sagen blev indbragt for domstolene.
Matrikeldirektoratet  

 meddelte herefter advokaten, at udstykningssagen ikke er i strid med  

 udstykningslovens § 2, samt at direktoratet ikke mener, at have hjemmel til  

 at tilbageholde udstykningssagen selv om sagen evt.
 indbringes for domstolene.
 Ved skrivelse af 2-5-1986 har De hertil rettet henvendelse vedrørende en  

 igangværende udstykning af ejendommen, matr.nre. 1zx og 1zy Nyby.
 Udstykningssagen er fremsendt til matrikeldirektoratet af landinspektør V,  

 der i henhold til bestemmelser i anden lovgivning har indhentet de til sagens  

 gennemførelse nødvendige tilladelser, herunder Nyby kommunes godkendelse af  

 udstykningen.
En række grundejere på Skovmindevej har imidlertid gennem advokat Hansen  

 hertil klaget over, at Nyby kommune har givet tlladelse til udstykningen,  

 idet man er af den opfattelse, at udstykningen er i strid med kommunens  

 byplan nr. 18, som er gældende for området.
Matrikeldirektoratet har  

 videresendt klagen til miljøministeriet, planstyrelsen, hvorunder  

 administrationen af planlovgivningen henhører.
 Planstyrelsen har ved skrivelse af 8-4-1986 overfor matrikeldirektoratet  

 oplyst, at man har afvist klagen.
De har herefter på parternes vegne ved skrivelse af 2-5-1986 til  

 planstyrelsen fastholdt klagen.
Samtidig har De anmodet matrikeldirektoratet  

 om at stille sagen i bero, indtil spørgsmålet er endelig afgjort, herunder om  

 fornødent ved, at Deres klienter indbringer sagen for domstolene.
De gør  

 endvidere gældende, at udstykningen på det foreliggende grundlag må være i  

 strid med udstykningslovens § 2.
 I den anledning skal man meddele følgende:
 I medfør af udstykningslovens § 2 skal matrikeldirektoratet kontrollere,  

 at der foreligger de nødvendige tilladelser i henhold til bestemmelser i  

 anden lovgivning, jf. herved cirkulære nr. 150 af 24-9-1980 om  

 udstykningskontrol med senere ændringer.
 Matrikeldirektoratet er i medfør af udstykningslovens § 2 kun beføjet til  

 at kontrollere, at de nødvendige tilladelser foreligger.
 Direktoratet kan ikke tage stilling til, hvorledes andre myndigheder  

 administrerer bestemmelserne i den lovgivning, der henhører under dem.
 I den konkrete sag er situationen den, at der for matrikeldirektoratet  

 foreligger de nødvendige tilladelser til at godkende sagen i henhold til  

 udstykningslovens § 2, idet planstyrelsen ved skrivelse af 29-5-1986 påny har  

 afvist klagen over kommunens afgørelse.
 Selv om sagen eventuelt indbringes for domstolene, mener  

 matrikeldirektoratet herefter ikke at have hjemmel til at tilbageholde  

 udstykningssagen, jf. herved grundloven, § 63, stk. 1. Sagen vil derfor nu  

 blive ekspederet.
