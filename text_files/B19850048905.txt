§ 1 I bekendtgørelse nr. 657 af 22. december 1977 om vilkårene for  

 værnepligtens opfyldelse ved bistandsarbejde i udviklingslandene foretages  

 følgende ændringer:
 1. § 10 affattes således:
 »§ 10.  Mellemfolkeligt Samvirke kan beslutte, at  

 uddannelsen eller arbejdet skal afbrydes, om fornødent uden varsel, såfremt  

 Mellemfolkeligt Samvirke finder, at den frivilliges helbred, personlige,  

 arbejdsmæssige eller andre forhold, herunder Danmarks forhold til  

 tjenestelandet, gør det uforsvarligt at lade vedkommende fortsætte som  

 frivillig.
Stk. 2.  Underretning om beslutning ifølge stk. 1. skal  

 meddeles den frivillige.
Den frivillige skal have meddelelse om, hvorvidt  

 Mellemfolkeligt Samvirke ved sådan beslutning anser aftaleforholdet som  

 ophævet eller opsagt.
Mellemfolkeligt Samvirke er berettiget til at betragte  

 forholdet som ophævet, når afbrydelsen af kontrakten efter Mellemfolkeligt  

 Samvirkes skøn skyldes misligholdelse fra den frivilliges side.
Virkningen  

 heraf er, at kontrakten øjeblikkeligt ophører, og at den frivillige herefter  

 ingen yderligere krav har mod Mellemfolkeligt Samvirke.
Den frivilliges krav  

 på allerede optjent fratrædelsesgodtgørelse bortfalder dog ikke.
Stk. 3.  I andre tilfælde betragtes kontrakten som  

 opsagt fra Mellemfolkeligt Samvirkes side med den virkning, at den frivillige  

 i løbende måned og 3 måneder derefter er berettiget til at modtage ydelser i  

 henhold til aftalen.
Efter udløbet af dette tidsrum har den frivillige ingen  

 yderligere krav mod Mellemfolkeligt Samvirke.
Hjemrejse betales i disse  

 tilfælde af Mellemfolkeligt Samvirke.« 2. § 11 affattes således:
»§ 11.  Såfremt den frivilliges helbredsmæssige,  

 arbejdsmæssige eller personlige forhold i væsentlig grad taler herfor, kan  

 den frivillige opsige aftalen.
Opsigelse skal ske med 1 måneds varsel til den  

 1. i en måned, og det er ønskeligt, om opsigelse kan ske med længere varsel.  

 Når aftaleforholdet ophører som følge af den frivilliges opsigelse,  

 bortfalder samtlige ydelser ved det praktiske arbejdsophør.
Mellemfolkeligt  

 Samvirke er ikke forpligtet til at betale den frivilliges hjemrejse, men kan  

 gøre det efter vurdering i hvert enkelt tilfælde.« § 2 Bekendtgørelsen træder i kraft den 1. december 1985.
