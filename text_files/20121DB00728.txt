Betænkning afgivet af Beskæftigelsesudvalget den 20. marts 2013 Betænkning over Forslag til folketingsbeslutning om, at efterlønsbidrag og fleksydelsesbidrag udbetalt på gunstige vilkår i perioden fra den 2. april 2012 til den 1. oktober 2012 ikke må have indflydelse på beregning af kontanthjælp [af Jørgen Arbo-Bæhr (EL) m.fl.]:
1. Ændringsforslag Enhedslistens medlemmer af udvalget har stillet 2 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 29. januar 2013 og var til 1. behandling den 28. februar 2013. Beslutningsforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Et flertal i udvalget (udvalget med undtagelse af EL) indstiller beslutningsforslaget til forkastelse.
Flertallet vil stemme imod de stillede ændringsforslag.
 Et mindretal i udvalget (EL) indstiller beslutningsforslaget til vedtagelse med de stillede ændringsforslag.
Enhedslistens medlemmer af udvalget bemærker, at der under 1. behandling af beslutningsforslaget blev fremført nogle indvendinger, og i hvert fald én af dem var relevant.
Det fremsatte beslutningsforslag betød, at den ekstraordinære udbetaling af indbetalinger til efterløn og fleksydelsesbidrag aldrig ville medgå i formuen ved beregning af kontanthjælp, så længe modtagerne havde en tilknytning til arbejdsmarkedet.
Som beskæftigelsesministeren sagde: »Jeg synes, det er vigtigt at pege på, at en vedtagelse af beslutningsforslaget, som foreslås af Enhedslisten, vil betyde, at formue, der hidrører fra den kontante og skattefri udbetaling af efterlønsbidraget, altid vil være undtaget fra at skulle dække en persons økonomiske behov, indtil vedkommende måtte forlade arbejdsmarkedet.
Derfor kan regeringen ikke støtte beslutningsforslaget her.« Denne indvending har EL taget til efterretning som forslagsstillere.
Derfor har EL stillet et ændringsforslag, som betyder, at kun ved beregning af kontanthjælp indtil den 1. april 2013 sker dette uden modregning af formue, som hidrører fra udbetaling af det indbetalte til efterløn eller fleksydelsesbidrag.
 På den måde kan man bøde på, at vejledningen fra december 2011 i modstrid med orienteringsskrivelsen fra marts 2012 har betydet, at nogle mennesker er blevet vejledt forkert og dermed har mistet en del af deres egne penge.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (EL):
 1) I 1. pkt. ændres datoen »1. marts 2013« til: »1. maj 2013«, og ordene »uden undtagelser« udgår.
[Udskydelse af tidsfrist] 2) Efter 2. pkt. indsættes som nyt punktum:
»For personer, der søger kontanthjælp efter den 1. april 2013, skal der ikke ses bort fra formue, der hidrører fra udbetalte efterløns- og fleksydelsesbidrag.« [Slutdato for at søge kontanthjælp] Bemærkninger Til nr. 1 og 2 Det fremgår af 1. behandling den 28. februar 2013, at beslutningsforslaget kan fortolkes således, at man altid skal se bort fra formue, der hidrører fra udbetalt efterløns- eller fleksydelsesbidrag, uanset hvor lang tid der er gået efter udbetalingen.
 Det er en uklarhed ved forslaget, og derfor skal der indføjes en slutdato for, hvornår man senest skal søge kontanthjælp, uden at der skal ske modregning af efterløns- eller fleksydelsesbidrag.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Sanne Rubinke (SF) Anne Baastrup (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 55 Bilagsnr.
