Bekendtgørelse om  

 radioaktive lægemidler  

1) I medfør af §§ 3, stk. 2, 6, stk. 2, 15,  

 stk. 3 og 44, stk. 2 i lov om lægemidler, jf.  

 lovbekendtgørelse nr. 656 af 28. juli 1995, som senest ændret ved lov  

 nr. 1043 af 23. december 1998  

 fastsættes:
§ 1.  

  

 Ved  

 et radioaktivt lægemiddel forstås et lægemiddel, der færdigt til brug  

 indeholder en eller flere radioaktive isotoper (radionuklider) til medicinsk  

 brug.
Et radioaktivt lægemiddel kan fremtræde som 1)  

 	  

 ethvert lægemiddel,  

 der i brugsklar form indeholder en eller flere radionuklider (radioaktive  

 isotoper), der er tilsat til medicinske formål (radioaktive lægemidler), 2)  

 	  

 ethvert system  

 omfattende en fastgjort moderradionuklid, hvorfra der produceres en  

 datterradionukleid,  

 der skal frigøres ved eluering eller en anden metode, og anvendes i et  

 radioaktivt lægemiddel (radionuklidgenerator), 3)  

 	  

 enhver tilberedning,  

 der skal rekonstitueres eller kombineres med radionuklider i det færdige  

 radioaktive lægemiddel, sædvanligvis forud for dets indgift  

 (radiofarmaceutisk  

 præparationssæt), eller 4)  

 	  

 ethvert andet  

 radionuklid til radioaktiv mærkning af et andet stof forud for dets indgift  

 (radiofarmaceutisk mærkningsopløsning).
 Stk. 2.  

  

 Lægemiddelstyrelsen kan bestemme, at lægemidler, der alene anvendes i  

 forbindelse med radioaktive lægemidler, skal behandles efter reglerne om  

 radioaktive lægemidler.
 Stk. 3.  

  

 Det  

 påhviler Lægemiddelstyrelsen og Sundhedsstyrelsen at føre kontrol med  

 radioaktive lægemidler efter bekendtgørelsens bestemmelser.
 Stk. 4.  

  

 Undtaget  

 fra bekendtgørelsens bestemmelser er lukkede radioaktive kilder samt de i  

 naturen  

 forekommende radioaktive stoffer, såfremt indholdet af radionuklider ikke er  

 større end ved stoffets naturlige forekomst.
 § 2.  

  

 Strålebeskyttelse i forbindelse med radioaktive lægemidler er omfattet af  

 Sundhedsstyrelsens bekendtgørelse om anvendelse af åbne radioaktive kilder på  

 sygehuse, laboratorier mv.
 § 3.  

  

 Håndtering af radioaktive lægemidler er omfattet af Lægemiddelstyrelsens  

 bekendtgørelse om indkøb og håndtering af radioaktive lægemidler på sygehuse,  

 laboratorier mv.
 § 4.  

  

 Radioaktive lægemidler er ikke omfattet af § 5, stk. 1-3 i lov om  

 lægemidler.
 Stk. 2.  

  

 Radioaktive  

 lægemidler må ikke forhandles eller udleveres til patienten.
 Stk. 3.  

  

 Radioaktive  

 lægemidler, der er optaget i Lægemiddelstyrelsens Medicinpriser må kun  

 forhandles  

 eller udleveres enten fra Isotop Agenturet eller fra producent, importør  

 eller  

 engrosforhandler.
Stk. 4.  

  

 Er et  

 radioaktivt lægemiddel ikke optaget i Lægemiddelstyrelsens Medicinpriser, må  

 forhandling  

 eller udlevering kun ske gennem Isotop Agenturet eller en forhandler, som  

 Lægemiddelstyrelsen bemyndiger hertil.
Lægemiddelstyrelsen kan stille særlige  

 vilkår for forhandling eller udlevering efter 1. punktum.
 § 5.  

  

 Lægemiddelstyrelsen skal underrettes om priser på godkendte radioaktive  

 lægemidler m.m. og ændringer heri, senest 14 dage før de skal træde i kraft.
 Stk. 2.  

  

 Lægemiddelstyrelsen fastsætter i hvilken form de nævnte priser skal opgives.
 Stk. 3.  

  

 Lægemiddelstyrelsens anvendelse af de i stk. 1 nævnte oplysninger  

 indebærer ikke nogen godkendelse af priserne.
 § 6.  

  

 Prisen for radioaktive lægemidler m.m., der forhandles eller udleveres gennem  

 Isotop Agenturet, jf. § 4, stk. 4, beregnes efter regler, der  

 godkendes af indenrigs- og sundhedsministeren efter indstilling fra  

 Lægemiddelstyrelsen.
 § 7.  

  

 Udover at opfylde de krav der følger af bekendtgørelse om  

 markedsføringstilladelser samt § 13 i lov om lægemidler skal følgende  

 betingelser endvidere være opfyldt:
1)  

 	  

 det skal opfylde de  

 krav, Lægemiddelstyrelsen stiller til sammensætning, radiokemisk og  

 radionuklidisk  

 renhed, biodistribution, form, emballage, etiketter m.m., 2)  

 	  

 for præparationssæt  

 skal specifikationerne for det færdige produkt omfatte prøvning af  

 præparatets  

 egenskaber efter den radioaktive mærkning.
Alle stoffer, der er af betydning  

 for den radioaktive mærkning, skal være identificeret og analyseret, 3)  

 	  

 for radionuklider  

 skal radionuklidens art samt identitet, sandsynlige urenheder, bærerstof,  

 anvendelse  

 og specifikke aktivitet angives, 4)  

 	  

 evalueringen af sikkerhed  

 og effekt skal omfatte både krav til lægemidler og krav til strålehygiejne,  

 og 5)  

 	  

 produktresumeet skal  

 indeholde detaljer om stråledosimetri samt instrukser til brugeren om  

 præparation og kontrol samt om bortskaffelse af affald, Stk. 2.  

  

 Uanset bestemmelsen  

 i stk. 1 kræves der ikke markedsføringstilladelse for radioaktive  

 lægemidler,  

 der er tilberedt på anvendelsestidspunktet af en person eller et institut,  

 der  

 i overensstemmelse med dansk ret er autoriseret til at anvende disse  

 lægemidler  

 på et sygehus eller lignende, og som udelukkende anvender godkendte  

 radionuklidgeneratorer, radiofarmaceutiske præparationssæt eller  

 radiofarmaceutiske mærkningsopløsninger i overensstemmelse med fabrikantens  

 instruktioner.
§ 8.  

  

 Et  

 radioaktivt lægemiddel, radionuklidgeneratorer, radiofarmaceutiske  

 præparationssæt og radiofarmaceutiske mærkningsopløsninger skal ledsages af  

 en  

 teknisk brugsvejledning bestemt til brugeren.
Den tekniske brugsvejledning  

 skal  

 udarbejdes i overensstemmelse med § 35 i bekendtgørelse om mærkning m.m.  

 af lægemidler.
 Stk. 2.  

  

 Den  

 tekniske brugsvejledning skal endvidere indeholde oplysning om de  

 forsigtighedsregler, som brugeren skal iagttage under tilberedning eller  

 indgift af lægemidlet, herunder særlige sikkerhedsforanstaltninger i  

 forbindelse med bortskaffelse af emballagen og dens ubrugte indhold.
 § 9.  

  

 Overtrædelse af reglerne i § 4 stk. 2, stk. 3 og stk. 4,  

 1.  

 punktum, samt tilsidesættelse af vilkår, der er fastsat med hjemmel i  

 § 4  

 stk. 4, 2. punktum, straffes med bøde.
Ikrafttrædelsesbestemmelser § 10.  

  

 Bekendtgørelsen træder i kraft den 30. oktober 2005.
 Stk. 2.  

  

 Bekendtgørelse nr. 1134 af 15. december 1992 om radioaktive lægemidler  

 ophæves.
Indenrigs- og Sundhedsministeriet, den 20.  

 oktober 2005 Lars Løkke Rasmussen /Paul Schüder 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv 2004/27/EF af 31. marts 2004 om ændring af direktiv  

 2001/83/EF  

 om oprettelse af en fællesskabskodeks for humanmedicinske lægemidler,  

 (EU-Tidende L 136, 30. april 2004, s. 34-57).
