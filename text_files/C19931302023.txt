 I henhold til artikel 8 i direktiv 91/628/EØF om beskyttelse af dyr under  

 transport skal der gennemføres en stikprøvekontrol af, at dyretransporter  

 overholder direktivets bestemmelser, således som disse fremgår af  

 bekendtgørelse nr. 201 af 16. april 1993 om beskyttelse af dyr under  

 transport.
 Der kan endvidere foretages kontrol under transporten, når  

 Veterinærdirektoratet kommer i besiddelse af oplysninger, der tyder på, at  

 der er sket en overtrædelse.
 Efter aftale med Justitsministeriet fastsættes følgende:
 STIKPRØVEKONTROL.
 Vedr. stikprøvekontrollens omfang.
 Stikprøvekontrollen skal gennemføres ved ankomst til bestemmelsesstedet,  

 og på markeder, afgangssteder, mellemstationer og omladestationer.
På en række steder bliver der i henhold til gældende regler ført tilsyn  

 med at dyrevelfærdsmæssige bestemmelser, herunder transportbestemmelserne,  

 overholdes.
Kravet om stikprøvekontrol må her anses for opfyldt, dette gælder  

 følgende:
 Der er for nærværende ikke godkendt mellemstationer.
For fuldt ud at opfylde kravet til stikprøvekontrol, skal der gennemføres  

 en stikprøvekontrol af transportmidler og dyr, når disse ankommer til og  

 afgår fra steder og samlinger, der ikke er omfattet af ovennævnte.
Dette vil  

 først og fremmest sige oprindelses- og bestemmelsesbesætninger samt dyrskuer,  

 udstillinger (herunder kåringer og lign.), konkurrencer m.m. hvortil, der  

 ikke føres klovbærende dyr.
 Udvælgelse til stikprøvekontrol på besætningsniveau.
Kredsdyrlægen anmodes om under varetagelsen af sit arbejde i almindelighed  

 at være opmærksom på situationer, hvor dyr læsses/aflæsses.
Når kredsdyrlægen  

 bliver bekendt med en sådan situation, kan transporten udvælges til kontrol.
 Udvælgelse til stikprøvekontrol ved samlinger af ikke-klovbærende dyr.
Stikprøver på lejlighedsmarkeder, dyrskuer, udstillinger o.lign. for  

 husdyr foretages ud fra de anmeldelser, der modtages i henhold til paragraf 6  

 i bekendtgørelse nr. 792 af 13. december 1989 om markeder og andre samlinger  

 af dyr.
For øvrige samlingers vedkommende sker udvælgelse, når kredsdyrlægen  

 iøvrigt bliver opmærksom på samlingen.
 Stikprøvekontrollens gennemførelse.
 Kredsdyrlægen skal i forbindelse med kontrollens gennemførelse forevise  

 behørig legitimation.
 Kontrollen omfatter nationale transporter over 50 km og transporter, der  

 indebærer overskridelse af en grænse uanset afstand.
Ved kontrollen undersøges det A. om transportmidler og dyr opfylder bestemmelserne i bekendtgørelse nr.  

 201 af 16. april 1993 om beskyttelse af dyr under transport, og B. om den ansvarlige for dyretransporten er i besiddelse af oplysninger  

 (bekendtgørelsens paragraf 14) om:
Såfremt det ved kontrollen afsløres, at besemmelserne ikke er overholdt  

 anmeldes dette til politiet, medmindre forholdet ikke er groft og iøvrigt  

 straks kan rettes.
Kopi af eventuel anmeldelse tilsendes  

 Veterinærdirektoratet.
 Indberetning om gennemførte stikprøvekontroller.
Kredsdyrlægerne indberetter månedligt på skemaet »Indberetning til  

 veterinærdirektoratet om udførsel af levende dyr, stikprøvekontrol ved  

 indførsel samt om stikprøvekontrol af dyretransporter.« Indberetningerne skal indeholde oplysning om antal, kategori og resultat.
 KONTROL UNDER TRANSPORT.
Såfremt en kredsdyrlæge får mistanke om, eller modtager oplysninger, der  

 tyder på, at bestemmelserne i ovennævnte bekendtgørelse er blevet overtrådt,  

 skal transporten, hvor det er muligt standses og kontrolleres.
Om nødvendigt  

 anmodes politiet om at yde fornøden bistand.
 Såfremt det ved kontrollen konstateres, at bestemmelserne ikke er  

 overholdt udsteder kredsdyrlægen påbud til den ansvarlige for transporten om  

 at træffe nødvendige afhjælpeforanstaltninger for at sikre dyrenes velfærd.  

 Såfremt påbuddet ikke efterkommes lader kredsdyrlægen eventuelt efter samråd  

 med Veterinærdirektoratet de nødvendige foranstaltninger gennemføre for den  

 ansvarliges regning.
 Med mindre forholdet ikke er groft og i øvrigt straks lader sig rette  

 anmeldes overtrædelsen til politiet, kopi af anmeldelsen tilsendes  

 Veterinærdirektoratet.
 Når der er foretaget kontrol under tansport på grund af mistanke  

 indberettes dette til Veterinærdirektoratet umiddelbart efter.
 Veterinærdirektoratet den 27. april 1993.
