(Til samtlige amtsråd og  

 kommunalbestyrelser) I en indenrigsministeriet forelagt sag er der rejst spørgsmål om, hvorvidt  

 den nødvendige reduktion i pensionsudbetalingen til en person, der oppebærer  

 såvel borgmesterpension som pension som forhenværende medlem af folketinget,  

 skal foretages i borgmesterpensionen eller pensionen fra folketinget.  

 Folketingets bureau har om det rejste spørgsmål udtalt, at det må følge af  

 bestemmelserne i § 93 i lov om valg til folketinget, jfr. lovbekendtgørelse  

 nr. 366 af 10. august 1970, at den fornødne nedsættelse af  

 pensionsudbetalingen skal ske i pensionen fra folketinget.
 For så vidt angår samordningen med pensioner efter den sociale lovgivning,  

 jfr. folketingsvalglovens § 92 og bestemmelser svarende til § 8 i  

 normalstyrelsesvedtægtstillægget vedrørende borgmesterpension, har  

 folketingets bureau givet udtryk for, at dette samordningsfradrag først skal  

 foretages i borgmesterpensionen.
 Indenrigsministeriet kan for sit vedkommende henholde sig til det af  

 folketingets bureau udtalte.
 P.M.V.
 E.B.
