 I henhold til § 21, stk. 2, i justitsministeriets bekendtgørelse nr. 423  

 af 21. juni 1973 om fuldbyrdelse af frihedsstraf fastsættes følgende regler  

 om fotografering af indsatte i kriminalforsorgens anstalter, bortset fra  

 Københavns fængsler.
 § 1.  Indsatte, der udstår fængsel i 5 måneder eller  

 derover, fotograferes ved anstaltens foranstaltning, medmindre fotografi er  

 vedlagt sagens akter.
 § 2.  Genfotografering foretages i følgende tilfælde:
 1. når der er forløbet 3 år af strafudståelsen og  

 derefter hvert tredje år.
 2. såfremt det er nødvendigt af hensyn til  

 identifikationen af den pågældende.
 § 3.  Udgifterne ved fotografering afholdes af  

 anstalten.
 § 4.  Fotografier, der optages ved anstaltens  

 foranstaltning, sendes i 2 eksemplarer til rigsregistraturen.
 § 5.  Cirkulæret træder i kraft straks.
 Stk. 2.  Følgende bestemmelser ophæves:
 Direktoratets cirkulæreskrivelse af 7. august 1947 for så vidt angår  

 bestemmelserne om indsendelse til rigsregistraturen af fotografier af visse  

 fanger (afsnit V).
 Direktoratets cirkulæreskrivelse af 19. april 1948 om udgiften ved  

 tilvejebringelse af fotografier af løsladte til brug for rigsregistraturen.
 Direktoratets skrivelse af 8. januar 1954 om fotografering af fangerne.
 Direktoratets skrivelse 15. februar 1962 om genfotografering.
 Direktoratets skrivelse af 15. marts 1967 om udgifterne ved  

 genfotografering.
 Justitsministeriet, direktoratet for kriminalforsorgen, den 29. oktober  

 1975.
H.
H.
Brydensholt.
/J.
Waagensen.
 (Til kriminalforsorgens anstalter, bortset fra Københavns fængsler).
