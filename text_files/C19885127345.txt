INDHOLDSFORTEGNELSE Stk. 2.  Ovennævnte afgifter kan nedsættes eller  

 bortfalde under betingelser nævnt i §§ 6 og 7.
Stk. 3.  Ved indenrigsflyvning forstås flyvning med  

 planlagt første landing på samme eller anden lufthavn i Danmark, herunder  

 Grønland og Færøerne.
Ved udenrigsflyvning forstås flyvning med planlagt  

 første landing på en udenlandsk lufthavn.
Stk. 4.  Mindste afgift på Københavns Lufthavn er 800,00  

 kr. uanset luftfartøjets vægt, dog nedsættes mindste afgiften i det i § 6,  

 stk. 1b.2., angivne tilfælde.
Mindste afgift for luftfartøjer med største  

 tilladte startvægt over 2.000 kg er for en start fra Københavns Lufthavn,  

 Roskilde, 100,00 kr., dog kan startafgiften nedsættes i henhold til § 6.
C.
PASSAGERAFGIFT.
§ 3 Stk. 1.  For luftfartøjer, der i henhold til fartøjets  

 flyvehåndbog er godkendt til mere end 10 passagersæder eller med største  

 tilladte startvægt på over 5.700 kg, betales der ud over den i § 2 omhandlede  

 afgift passagerafgift for hver til indlandet, jvfr. § 2 stk. 3, afrejsende  

 passager, såvel betalende som ikke-betalende, og uanset om rejsen står i  

 direkte forbindelse med flyverejse fra udlandet:
 På Københavns Lufthavn: 19,35 kr. pr. passager.
 På Københavns Lufthavn, Roskilde: 16,00 kr. pr. passager.
 Afgiften betales uanset det faktiske antal passagersæder på den pågældende  

 flyvning.
 Afgiften betales ikke for luftbefordrerens personale under tjenesterejser  

 samt for børn under 2 år.
Stk. 2.  Afgiften betales af luftbefordreren.
Særskilt  

 opkrævning hos passagererne må ikke finde sted.
§ 4 Stk. 1.  For luftfartøjer, der i henhold til fartøjets  

 flyvehåndbog er godkendt til mere end 10 passagersæde eller med største  

 tilladte startvægt på over 5.700 kg, betales der ud over den i § 2 omhandlede  

 afgift en passagerafgift for hver til udlandet afrejsende passager, såvel  

 betalende som ikke-betalende.
 Afrejsende med luftfartøj i rutetrafik; 58,10 kr.
 Afrejsende med luftfartøj i charter- og anden trafik: 50,50 kr.
 Såfremt rejsen står i direkte forbindelse med flyverejse fra udland, udgør  

 passagerafgiften dog alene:
 Afrejsende med luftfartøj i rutetrafik: 29,05 kr.
 Afrejsende med luftfartøj i charter- og anden trafik: 25,25 kr.
 Afgiften betales uanset det faktiske antal passagersæder på den pågældende  

 flyvning.
 Afgiften betales ikke for luftbefordrerens personale under tjenesterejser  

 samt for børn under 2 år.
 Afgiften svares ej heller i de i § 6, stk. 1.c.2. nævnte tilfælde.
Stk. 2.  Afgiften betales af luftbefordreren.
Særskilt  

 opkrævning hos passagererne må ikke finde sted.
D.
OPHOLDSAFGIFT.
§ 5 Stk. 1.  For et luftfartøjs ophold på lufthavnen i det  

 fri betales for hver påbegyndt 24 timers periode udover de 6 første timer en  

 opholdsafgift på 5,00 kr. for hver påbegyndt 1.000 kg af luftfartøjets  

 største tilladte startvægt i henhold til  

 luftdygtighedsbeviset/flyvehåndbogen.
Minimumsafgiften er 20,00 kr.
Stk. 2.  Opholdsafgifter i henhold til stk. 1 kan, når  

 der er tale om leje for en periode, der ikke er kortere end 3 måneder,  

 afløses af en lejeafgift, der fastsættes efter overenskomst med Københavns  

 Lufthavnsvæsen.
Lejeafgiften erlægges forud og tilbagebetales, ikke selv om  

 opholdet kommer til at strække sig over en kortere periode.
Stk. 3.  For et luftfartøjs ophold på nummererede  

 ekspeditionsstandpladser på Københavns Lufthavns forpladsområder, betales for  

 hver påbegyndt time udover 3 timer en opholdsafgift, der andrager 2,50 kr.  

 for hvor påbegyndt 1.000 kg.
Minimumsafgiften pr. time andrager 27,50 kr.  

 Luftfartøjers ophold på nummererede ekspeditionsstandpladser fritages for  

 opholdsafgifter i nattetimerne fra kl. 22.00 til kl. 06.00. Foranstående  

 afgiftsfritagelsesperiode på 3 timer er gældende i tilslutning til  

 afgiftsfritagelsen i nattetimerne.
Stk. 4.  Når forholdene går det nødvendigt, kan  

 Københavns Lufthavnsvæsen når som helst forlange et luftfartøj flyttet til  

 anden parkeringsplads end oprindeligt anvist.
Det påhviler luftfartøjets ejer  

 (bruger) selv at sørge for luftfartøjets fortøjning og træffe sådanne andre  

 sikkerhedsforanstaltninger, som forholdene måtte nødvendiggøre, eller som  

 Københavns Lufthavnsvæsen måtte påbyde, herunder natafmærkning.
E.
REDUKTIONER OG FRITAGELSER.
§ 6 Stk. 1.  Den i § 2 omhandlede startafgift nedsættes i  

 følgende tilfælde:
 a. med 70%:
 For skole og øvelsesflyvning, herunder »touch and go« som i  

 denne forbindelse indbefatter enhver afbrudt landing, betales på Københavns  

 Lufthavn, Roskilde, fuld startafgift for første start, mens der for de  

 efterfølgende starter under den pågældende flyvning (touch and go) ydes  

 nedsættelse.
 b. med 60%:
 1. Flyvning i ren lokal passagerrutetrafik mellem  

 Københavns Lufthavn og Malmø.
 2. Helikoptertrafik på Københavns Lufthavn.
 c. med 40%:
 1. Tekniske mellemlandinger på Københavns Lufthavn,  

 Roskilde, for luftfartøjer i udenrigstrafik.
 2. Tekniske mellemlandinger på Københavns Lufthavn,  

 for brændstofpåfyldning af luftfartøjer over 5.700 kg i udenrigstrafik under  

 forudsætning af, at alle passagerer bliver om bord i luftfartøjet under  

 opholdet, at der ikke optages eller afsættes passagerer, fragt eller bagage,  

 samt at luftfartøjet ikke benytter nummereret standplads ved  

 passagerterminaler.
 Stk. 2.  Det er en betingelse for at opnå nedsættelse  

 efter pkt. a., at flyvningen finder sted med start fra og landing på samme  

 lufthavn uden mellemlanding andetsteds, og at særskilt anmeldelse forud sker  

 til flyveledelsen, samt at flyvningen ikke griber hindrende ind i anden  

 trafik.
 Stk. 3.  De i stk. 1 nævnte tilfælde, hvor startafgiften  

 nedsættes, kan ikke kombineres.
§ 7 Stk. 1.  Fritagelse for at betale start- og  

 passagerafgifter gælder for:
a.
Prøveflyvning på foranledning af Statens Luftfartsvæsen til  

 konstatering af et luftfartøjs luftdygtighed.
b.
Teknisk kontrolflyvning, der foretages af udøvere af erhvervsmæssig  

 luftfart uden medtagelse af passagerer eller gods mod betaling.
c.
Flyvning i rednings- og eftersøgningstjenesten.
d.
Teknisk returnering, hvorved forstås start med tvungen tilbagevenden  

 som følge af tekniske forstyrrelser, vejrhindringer og lignende til den  

 lufthavn, hvorfra start har fundet sted.
e.
Luftfartøjer ejet af Statens Luftfartsvæsen.
f.
Danske og udenlandske militærluftfartøjer, der ikke er optaget i civile  

 luftfartsregistre.
g.
Luftfartøjer, der udelukkende anvendes til befordring af fremmede  

 staters repræsentanter eller FN-personel, samt fremmede staters politi-,  

 told- og kontrolluftfartøjer.
 Stk. 2.  Betingelsen for opnåelse af fritagelse efter  

 pkt. a og b er, at særskilt anmeldelse forud sker til lufthavnens  

 flyveledelse, samt at flyvningen ikke griber hindrende ind i anden trafik.  

 Fritagelse efter pkt. b er endvidere betinget af, at flyvningen finder sted  

 med start og landing på samme lufthavn uden mellemlanding andetsteds.
 Stk. 3.  Fritagelse for betaling af de i § 5 omhandlede  

 opholdsafgifter gælder for de i stk. 1, pkt. c, e, f og g nævnte  

 luftfartøjer.
F.
ANDRE BESTEMMELSER.
§ 8 Stk. 1.  Umiddelbart før start og efter landing fra  

 anden lufthavn eller flyveplads skal luftfartøjets ejer, fører eller  

 repræsentant henvende sig i havnekontoret, medmindre anden ordning er aftalt.
Stk. 2.  Afgifter i henhold til dette regulativ betales  

 kontant til havnekontoret forud for hver planlagt flyvnings udførelse.
Hvis  

 luftfartsforetagender regelmæssigt beflyver lufthavnene, og de månedlige  

 afgiftsbeløb skønnes at ville overstige gennemsnitligt 1.000 kr., kan der dog  

 med Københavns Lufthavnsvæsen træffes aftale em periodevis afregning af  

 skyldige afgifter.
Vilkårene for periodevis afregning fastsættes af  

 Københavns Lufthavnsvæsen.
 Stk. 3.  Ved undladelse af afregning gælder  

 bestemmelserne i luftfartslovens §§ 71 og 146 om udpantning og  

 tilbageholdsret.
§ 9 Beflyvning af Københavns Lufthavn, Roskilde, uden for normal åbningstid  

 kan finde sted efter nærmere aftale med lufthavnens ledelse mod en af  

 direktøren for Københavns Lufthavnsvæsen godkendt betaling.
§ 10 Københavns Lufthavnsvæsen er ikke ansvarlig for tyveri samt brand-, vand-  

 eller anden skade med hensyn til luftfartøjet, dets udrustning, bemanding,  

 passagerer, ladning m.v. under luftfartøjets ophold på lufthavnen, såvel i  

 som uden for hangarer.
§ 11 Direktøren for Københavns Lufthavnsvæsen kan fastsætte specielle afgifter  

 for platformsekspedition og andre specielle ekspeditioner på lufthavnene.
§ 12 Direktøren for Københavns Lufthavnsvæsen kan i tilfælde, hvor det ikke er  

 af principiel eller større økonomisk betydning, give dispensationer fra  

 takstregulativet.
§ 13 Dette regulativ træder i kraft den 1. januar 1989 og har gyldighed indtil  

 videre.
 Trafik- og Kommunikationsministeriet,  

 den 14. december 1988.
H.
P.
Clausen /H.
Spangenberg.
