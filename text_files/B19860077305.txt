 I henhold til § 34, stk. 2-4 i lov nr. 279 af 6. juni 1984 om  

 apoteksvirksomhed som ændret ved § 37 i lov nr. 217 af 23. april 1986  

 fastsættes:
 Kapitel I: Uddannelsens formål, adgangsbetingelser og struktur.
 Kapitel II: Uddannelsens indhold.
 Kapitel III: Bedømmelse.
 Kapitel IV: Andre bestemmelser.
 Kapitel V: Ikrafttræden.
Uddannelsens formål, adgangsbetingelser og  

 struktur § 1.  Formålet med apoteksassistentuddannelsen er at  

 bibringe eleverne de teoretiske kundskaber og praktiske færdigheder, der er  

 nødvendige for, at de på betryggende måde kan varetage arbejdsopgaver på  

 apoteker og sygehusapoteker i overensstemmelse med gældende regler herom,  

 herunder ekspedition af lægemidler og andre varer, fremstilling af lægemidler  

 m.v. samt visse administrative opgaver.
 § 2.  Adgang til uddannelsen har personer med een af  

 følgende uddannelser:
1. studentereksamen (herunder færøsk studentereksamen) 2. højere forberedelseseksamen (herunder færøsk og  

 grønlandsk højere forberedelseseksamen) 3. højere handelseksamen 4. folkeskolens udvidede afgangsprøve i dansk og  

 regning/ matematik samt folkeskolens afgangsprøve i fysik/ kemi eller  

 tilsvarende uddannelsesbaggrund.
5. godkendt defektriceuddannelse Stk. 2.  Apoteksassistentskolen kan ved særlig  

 tilladelse give adgang til en uddannelse på andet grundlag end de eksaminer  

 m.v., der er nævnt i stk. 1. I så fald kan der stilles krav om supplerende  

 prøver.
 § 3.  Uddannelsens længde er 3 år for elever med en af  

 de uddannelser, der er nævnt i § 2, stk. 1, nr. 1-4 og 1 1/2 år for elever  

 med godkendt defektriceuddannelse.
Stk. 2.  Hvis en elev i løbet af uddannelsen på grund af  

 sygdom, graviditet eller af anden årsag har forsømt i alt mere end 6 måneder,  

 men mindre end 12 måneder, forlænges uddannelsen med 1 år.
Udgør forsømmelsen  

 mindre end 6 måneder, kan spørgsmålet om forlængelse forelægges  

 Apoteksassistentnævnet.
Ved fravær over 12 måneder skal spørgsmålet om  

 uddannelsens samlede længde forelægges Apoteksasisstentnævnet.
Uddannelsens indhold § 4.  Uddannelsens består af følgende hovedelementer:
1. Administrative funktioner 2. Kommunikation 3. Kundebetjening 4. Lægemiddellære m.m.
5. Lægemiddelfremstilling 6. Ekspedition af lægemidler m.m.
 7. Socialfarmaci.
 § 5.  Uddannelsen foregår dels på et apotek dels på  

 Danmarks Apotekerforenings kursusejendom (Apoteksassistentskolen).
 Stk. 2.  De nærmere regler om tilrettelæggelsen af den  

 teoretiske og praktiske undervisning fastsættes i en uddannelsesordning, jf.  

 § 14.
 Stk. 3.  Ved antagelse af en elev skal apotekeren påse,  

 at eleven opfylder adgangsbetingelserne, jf. § 2.
 Stk. 4.  Eleven og apotekeren underskriver en  

 uddannelsesaftale ved benyttelse af en normalkontrakt, der er godkendt af  

 Undervisningsministeriet, Direktoratet for de Videregående Uddannelser, efter  

 indstilling fra Apoteksassistentnævnet.
Bedømmelse § 6.  De kvalifikationer, der er erhvervet ved  

 uddannelsen, dokumenteres ved mundtlige, skriftlige og praktiske prøver.
§ 7.  Prøverne er interne eller eksterne.
Interne  

 prøver bedømmes af eksaminator(er) alene eller af eksaminator(er) og en  

 censor, der er ansat ved Apoteksassistentskolen.
Eksterne prøver bedømmes af  

 eksaminator(er) og een eller flere censorer, der ikke må være ansat ved  

 skolen.
Stk. 2.  Direktoratet beskikker de eksterne censorer for  

 3 år ad gangen efter indstilling fra Apoteksassistentnævnet.
Censorerne skal  

 fortrinsvis være apotekere og provisorer.
Ingen kan beskikkes efter det  

 fyldte 70. år.
I løbet af en 3-årig periode beskikkes nye censorer kun for  

 tidsrummet indtil periodens udløb.
 Stk. 3.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen bestået/ ikke bestået.  

 Bedømmelsen bestået/ikke bestået kan højst anvendes ved prøver, der dækker  

 1/3 af uddannelsen.
§ 8.  Prøverne skal normalt være tilrettelagt som  

 individuelle prøver.
Det kan dog fastsættes i uddannelsesordningen, at  

 bestemte prøver aflægges som gruppeprøver, som kan være mundtlige eller  

 skriftlige.
Det fastsættes i uddannelsesordningen, hvor mange elever, der kan  

 deltage i en gruppeprøve.
Det skal herunder sikres, at individuel bedømmelse  

 finder sted.
 Stk. 2.  Eksaminationen ved mundtlige gruppeprøver  

 foregår som en samtale mellem elever, lærer(ne) og censor(erne). Der skal  

 indgå eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres.
Den individuelle bedømmelse af en skriftlig  

 gruppeprøve kan foretages i en efterfølgende uddybende samtale med  

 udgangspunkt i det skriftlige arbejde.
Bedømmelsen foretages i så tilfælde på  

 grundlag af den mundtlige eksamination.
Stk. 4.  En af prøverne kan aflægges som gruppeprøve med  

 fælles bedømmelse.
Gruppen må ikke omfatte mere end 3 elever.
 § 9.  Uddannelsen er gennemført når:
Stk. 2.  En elev kan højst indstille sig til samme prøve  

 tre gange.
Skolen kan tillade indstilling en fjerde gang, når der foreligger  

 særlige omstændigheder.
 Stk. 3.  Beståede prøver kan ikke tages om.
 Stk. 4.  Den afsluttende eksamen skal bestås i samme  

 eksamenstermin.
 Stk. 5.  Tredje og fjerde gang en elev indstiller sig  

 til en intern prøve, kan eleven forlange, at der medvirker en ministerielt  

 beskikket censor.
 Stk. 6.  Uddannelsesordningen kan indeholde bestemmelser  

 om, hvor lang tid der må gå fra første indstilling til eksamen og til prøven  

 skal være bestået.
 § 10.  Regler om sygeeksamen og reeksamination  

 fastsættes i uddannelsesordningen.
 § 11.  Skolen udsteder bevis for gennemført uddannelse  

 med angivelse af de aflagte prøver og de karakterer og bedømmelser, der er  

 opnået i prøverne.
Andre bestemmelser § 12.  Direktoratet nedsætter et nævn  

 (Apoteksassistentnævnet) som rådgivende organ for direktoratet i spørgsmål  

 vedrørende apoteksassistentuddannelsen.
Stk. 2.  Indenrigsministeriet, Sundhedsstyrelsen,  

 Danmarks Farmaceutiske Højskole, Danmarks Apotekerforening,  

 Apoteksassistentskolen og Danske Apoteksteknikeres Forening udpeger hver en  

 repræsentant til nævnet.
Amtsrådsforeningen i Danmark, Københavns kommune og  

 Frederiksberg kommune i forening udpeger en repræsentant.
Repræsentanterne  

 udpeges for fire år ad gangen.
Stk. 3.  Direktoratet beskikker blandt nævnets medlemmer  

 en formand og en næstformand.
Nævnet kan fastsætte en forretningsorden.
 § 13.  Apoteksassistentskolen varetager nævnets  

 sekretariatsforretninger, registrering af elever og tilrettelæggelse af  

 eksamen.
§ 14.  Apoteksassistentskolen udarbejder inden for  

 bekendtgørelsens rammer nærmere regler om uddannelsen i en  

 uddannelsesordning.
Uddannelsesordningen skal godkendes af direktoratet efter  

 indhentet udtalelse fra Sundhedsstyrelsen.
 Stk. 2.  Ud over hvad der fremgår af bestemmelserne i  

 denne bekendtgørelse skal uddannelsesordningen indeholde:
1. mål og indhold for de enkelte fag 2. det tidsmæssige omfang af de enkelte fag 3. eventuelle særlige krav til undervisnings- eller  

 arbejdsformer 4. betingelser for at kunne indstille sig til eksamen 5. eksamenstidspunkter 6. formen for de enkelte prøver, herunder eventuelt at  

 den enkelte elev kan vælge mellem flere prøveformer, og at skolen kan tillade  

 andre prøveformer 7. antallet af prøver.
 Stk. 3.  Direktoratet kan tillade skolen at dispensere  

 fra bekendtgørelsen og uddannelsesordningen inden for nærmere fastsatte  

 rammer.
 Stk. 4.  Uddannelsesordningen og ændringer heri træder i  

 kraft ved et skoleårs begyndelse.
 § 15.  Skolen kan i hvert enkelt tilfælde eller ved  

 almindelige bestemmelser godkende, at gennemførte/beståede  

 uddannelseselementer fra en anden dansk eller udenlandsk  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
§ 16.  Direktoratet kan tillade fravigelse fra  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 17.  Direktoratet kan dispensere fra  

 bekendtgørelsen, når det findes begrundet i usædvanlige forhold.
§ 18.  Klage over Apoteksassistentskolens afgørelser i  

 henhold til denne bekendtgørelse indgives til Apoteksassistentnævnet.
Hvis en  

 klage ikke tages til følge, og klageren fastholder klagen, videresender  

 Apoteksassistentnævnet klagen - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag nævnets afgørelse er meddelt den pågældende.
 § 19.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
Ikrafttræden § 20.  Bekendtgørelsen har virkning fra 1. januar  

 1987.
 Stk. 2.  Indenrigsministeriets bekendtgørelse nr. 330 af  

 11. juni 1980 og Sundhedsstyrelsens cirkulære af 25. september 1984 om  

 uddannelse af apoteksassistenter ophæves.
 Stk. 3.  Apoteksassistentskolen fastsætter  

 overgangsregler for elever, der har påbegyndt uddannelsen inden 1. januar  

 1987, herunder hvornår der sidste gang afholdes prøver efter  

 Sundhedsstyrelsens cirkulære af 25. september 1984.
