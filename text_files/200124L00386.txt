Betænkning afgivet af Det  

 Politisk-Økonomiske Udvalg den 8. maj 2002 Betænkning over Forslag til lov om ændring af lov om  

 ligestilling af kvinder og mænd (Nedlæggelse af Videnscenter for Ligestilling) [af  

 ministeren for ligestilling (Henriette Kjær)] 1. Ændringsforslag Det Radikale Venstres medlem af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 15. marts 2002. Lovforslaget blev efter 1. behandling  

 henvist til behandling i Det Politisk-Økonomiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 6. marts 2002 sendte ministeren for  

 ligestilling de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen for Kønsforskning, jf. alm. del   bilag  

 7 og 10, Gender & Rights, Køn & Rettigheder, jf.  

 alm. del   bilag 21, Kvindeligt Selskab, jf. alm. del   bilag 22, og Kvinderådet, jf. alm. del   bilag 11.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Foreningen for Kønsforskning, jf. alm. del   bilag  

 10, Kvindeligt Selskab, jf. alm. del   bilag 9, og Kvinderådet, jf. alm. del   bilag 11.
Spørgsmål Udvalget har stillet 1 spørgsmål til  

 ministeren for ligestilling til skriftlig besvarelse, som denne har  

 besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse uændret.
 Et andet mindretal i udvalget (S og RV) indstiller  

 lovforslaget til vedtagelse med det stillede ændringsforslag.  

 Såfremt det stillede ændringsforslag forkastes, vil mindretallet  

 stemme imod lovforslaget.
 Socialdemokratiet og Det Radikale Venstre kan ikke  

 støtte nedlæggelsen af Videnscenter for Ligestilling.
Ligestillingen af kvinder og mænd har været  

 på dagsordenen og i samfundsdebatten igennem mere end 100 år, og  

 der er da også nået mange gode resultater.
Alligevel kan vi  

 dagligt konstatere, at Danmark i år 2002 stadig er et kønsopdelt  

 og dermed uretfærdigt samfund.
Dette har ligestillingsministeren  

 også redegjort for i sin årlige redegørelse for arbejdet  

 med ligestilling i 2001 og perspektiver for 2002.
Videnscenter for Ligestilling har kun eksisteret i et  

 år.
Det blev oprettet som et led i den model, man i 2001 fandt frem til  

 var mest hensigtsmæssig efter tre års kulegravning af  

 organiseringen af ligestillingspolitikken i Danmark.
En model, der  

 medførte en tredeling af ligestillingsområdet med en minister,  

 et videnscenter og et klagenævn.
 Ved nu at nedlægge Videnscenter for Ligestilling  

 træder Danmark et kæmpeskridt tilbage i tiden, hvad angår  

 organiseringen af indsatsen for at sikre en større ligestilling mellem  

 kønnene i Danmark.
 Videnscenterets rolle med uafhængigt at  

 overvåge, indsamle og formidle viden om ligestilling overtages nu af  

 Ligestillingsafdelingen under ligestillingsministerens ressort, hvilket  

 betyder, at uafhængigheden af ligestillingsministerens og dermed  

 skiftende regeringers politik på ligestillingsområdet nu  

 anfægtes.
 Ligestillingsministerens argument om, at  

 græsrodsorganisationer i fremtiden vil kunne varetage den debatskabende  

 funktion, der også er en opgave for Videnscenter for Ligestilling, er  

 samtidig blevet imødegået af selv samme  

 græsrodsorganisationer i deres høringssvar til loven.
Regeringens argument om at nedlægge Videnscenter for  

 Ligestilling af økonomiske årsager giver ikke mening, idet der  

 kun spares halvdelen af de 10 mio. kr., videnscenteret hidtil har fået  

 bevilget.
De resterende 5 mio. kr. går i stedet til  

 Ligestillingsafdelingen under ligestillingsministerens ressort til at  

 købe eller udføre de opgaver, som Videnscenter for Ligestilling  

 hidtil har udført.
 Regeringen kunne således have sparet de samme midler  

 ved blot at foretage en generel besparelse på Videnscenter for  

 Ligestillings bevillingsramme, da centret allerede har vist vilje og  

 kompetence til selv at tjene penge på internationale  

 ligestillingsprojekter.
I forbindelse med implementering af EF-direktiv  

 76/207/EØF skal hvert medlemsland etablere et organ eller organer, der  

 kan fremme, analysere, overvåge og understøtte ligebehandling af  

 mænd og kvinder.
Disse organer kan være en del af  

 menneskerettighedsorganer, klagenævn eller domstolslignende organer.
I  

 lyset af dette giver det heller ikke mening at nedlægge det organ, der  

 netop har stået for at udføre disse opgaver, som opremses i  

 EF-direktivet.
 Et tredje mindretal i udvalget (SF og KRF)  

 indstiller lovforslaget til forkastelse ved 3. behandling.  

 Mindretallet vil stemme imod det stillede ændringsforslag.
Et fjerde mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
Enhedslisten bemærker i øvrigt, at  

 Videnscenterets rolle har været at fremme, kvalificere og skabe debat  

 om ligestilling mellem mænd og kvinder samt at understøtte  

 bestræbelserne for at indarbejde ligestilling i al politik,  

 planlægning og forvaltning.
Centeret har i sin korte levetid  

 iværksat en lang række opgaver og formidlet derom i oplysende,  

 læsevenlige og værdige pjecer, blandt andet »Bedre sammenhæng mellem familieliv og  

 arbejdsliv«, et tema, der berører  

 dagligdagen i en lang række børnefamilier.
Centeret står  

 ligeledes for etableringen af »Netværket for  

 køn og etniske minoriteter«, et samarbejde  

 mellem organisationer for etniske minoriteter, praktikere og centeret, og  

 hvor et af temaerne er tvangsægteskaber, et tema, der er  

 sørgeligt aktuelt.
Efter Enhedslistens opfattelse er regeringens forslag om  

 at nedlægge centeret et tilbageslag for ligestillingen i Danmark.  

 Videnscenter for Ligestilling bør bevares.
Centeret leverer viden om  

 de fortsatte ligestillingsproblemer, vi har i Danmark, og om de nye, der  

 dukker op.
Selv om man i Danmark i forhold til nogle lande er nået  

 langt med ligestillingen, halter det fortsat på mange områder,  

 blandt andet omkring børnepasning, tvangsægteskaber,  

 prostitution, lønforhold, repræsentation i besluttende organer,  

 vold i hjemmet, seksuelle overgreb, sexchikane og porno i det offentlige rum.  

 Der er stadig en masse at tage fat på.
 Enhedslisten mener, at det er nødvendigt med et  

 organ, der er politisk uafhængigt af skiftende regeringer for at  

 opnå optimal formidling, debat og vidensindsamling om  

 ligestillingsproblemer.
 Enhedslisten mener, at videnscenterets debatskabende  

 funktion er central, og kan derfor ikke støtte lovforslaget, hvad  

 enten ændringsforslaget   som Enhedslisten støtter   bliver  

 vedtaget eller ej.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (RV), tiltrådt af et mindretal (S  

 og EL):
Til § 1 1) Før nr. 1 indsættes som nyt nummer:
» » [Videnscenterets arbejdsopgaver videreføres af en  

 uafhængig institution] Bemærkninger Til nr. 1 Der foreslås en af ministeren uafhængig  

 institution el.lign., der viderefører Videnscenter for Ligestillings  

 arbejdsopgaver med at indsamle og formidle viden samt påpege behov for  

 og iværksætte undersøgelser og forskning for at fremme og  

 kvalificere debatten om ligestilling.
 Institutionen skal ikke være debatskabende, men kan,  

 i det omfang det er muligt, varetage en debatskabende funktion.
Det er ikke hensigten med anvendelsen af ordet institution  

 at definere en bestemt organisering, idet institutionen evt. kan etableres i  

 tilknytning til en værtsinstitution.
Der må imidlertid ikke  

 være tvivl om, hvortil tilskuddet udbetales af hensyn til revisions- og  

 regnskabsmæssige forhold.
Det forudsættes, at institutionen skal  

 være uafhængig af ministeren.
Forslaget stilles, da det findes  

 uhensigtsmæssigt, at ministeriet løser den  

 pågældende opgave.
Forslagsstillerne finder ikke, at det er en  

 ministeriel opgave.
Det forudsættes også, at institutionen  

 følger de budget- og regnskabsmæssige regler, der er fastsat for  

 statslige institutioners anvendelse af tilskud.
 Det er hensigten, at institutionen kan drive  

 indtægtsdækket virksomhed.
Der foreslås en årlig bevilling på 4  

 mio. kr., der forudsættes optaget på ministeren for ligestillings  

 finanslovbevilling.
Forslaget er udgiftsneutralt, fordi det er en anden  

 anvendelse af de 5 mio. kr., ministeren for ligestilling foreslår  

 tilført til ministeriets ligestillingsafdeling.
Heraf forventes 1 mio.  

 kr. brugt til koordination.
Det er ministeren for ligestilling, der  

 afgør, til hvilken institution, der skal udbetales tilskud.
Dette kan  

 ske til en allerede eksisterende institution, for eksempel et  

 universitetsinstitut, Socialforskningsinstituttet, Center for information om  

 kvinde- og kønsforskning (KVINFO), Det Danske Center for  

 Menneskerettigheder eller et klagenævn, jf. den foreløbige  

 aftale, som er blevet indgået i forbindelse med EF-direktivet  

 76/207/EØF.
Heraf fremgår det, at medlemsstaterne senest med  

 implementeringen af det nye direktiv skal etablere et organ eller organer,  

 der kan fremme, analysere, overvåge og understøtte  

 ligebehandling af mænd og kvinder.
Disse organer kan være en del  

 af menneskerrettighedsorganer, klagenævn eller domstolslignende  

 organer.
 En nyetableret institution kan også være en  

 mulighed, men det skal være en klart identificeret institution.
 Det foreslås, at institutionen ledes af en  

 bestyrelse, og det forudsættes, at denne har ansvaret over for  

 ministeren for ligestilling for institutionens virke, herunder  

 økonomisk ansvar.
Gitte Lillelund Bech (V)  

  Freddy Dam (V)  Bodil Kornbek (KRF)  

  Troels Lund Poulsen (V)  Jens Rohde (V)  

  Peter Skaarup (DF)  Poul Fischer (DF) nfmd.  

  Pia Christmas-Møller (KF)  

  Knud Erik Kirkegaard (KF)  

  Henrik Sass Larsen (S)  

  Jette Bergenholz Bautrup (S)  Ole Stavad (S)  

  Sophie H.
Andersen (S) Pia Gjellerup (S)  

  Morten Homann (SF)  Margrethe Vestager (RV) fmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 127 Bilagsnr.
