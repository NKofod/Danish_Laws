 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om retsforholdet mellem arbejdsgivere og funktionærer, jfr.  

 lovbekendtgørelse nr. 413 af 30. august 1971, som ændret ved § 9 i lov nr.  

 313 af 10. juni 1976, foretages følgende ændring:
 § 7,  stk. 1. affattes således:
»§ 7.  Med henblik på arbejdsgiverens  

 tilrettelæggelse af arbejdet skal funktionæren senest 3 måneder før det  

 forventede fødselstidspunkt give oplysning om, hvornår hun påregner at  

 begynde sin barselorlov.« § 2 I lov nr. 156 af 31. maj 1961, medhjælperloven, som ændret senest ved § 10  

 i lov nr. 299 af 8. juni 1977, foretages følgende ændringer:
1. § 4, stk. 5 og 6, ophæves.
Stk. 7 bliver herefter  

 stk. 5.
 2. I § 5, stk. 1, 2. pkt., udgår »mandlige«.
 3. I § 14 indsættes som stk. 3:
»Stk. 3.  En kvindelig medhjælpers fravær fra  

 arbejde på grund af graviditet og fødsel er lovligt forfald i den periode,  

 hvori hun er berettiget til dagpenge i henhold til lov om dagpenge ved sygdom  

 og fødsel.« 4. Som ny § 19 a indsættes:
»§ 19 a.  Med henblik på arbejdsgiverens  

 tilrettelæggelse af arbejdet skal medhjælperen senest 3 måneder før det  

 forventede fødselstidspunkt give oplysning om, hvornår hun påregner at  

 begynde sin barselorlov.« 5. I § 20, stk. 1, nr. 4, udgår,  

 »svangerskab«.
 6. I § 34 udgår »§ 4, stk. 5 og 6, om en  

 kvindelig medhjælpers adgang til at opsige arbejdsforholdet i tilfælde af  

 hendes ægteskab eller graviditet,».
§ 3 I lov nr 261 af 2 oktober 1956 om lærlingeforhold, som ændret senest ved §  

 5 i lov nr. 313 af 10. juni 1976, foretages følgende ændringer:
 1. § 10 affattes således:
»§ 10.  Hvis en kvindelig lærling bliver gravid,  

 kan hun forlange læreforholdet afbrudt i den periode, hvori hun er berettiget  

 til dagpenge efter lov om dagpenge ved sygdom og fødsel.
Såvel læremesteren  

 som lærlingen kan forlange læretiden forlænget med et af det faglige udvalg  

 godkendt eller fastsat tidsrum.
Udvalgets afgørelse kan indbringes for  

 lærlingerådet, hvis afgørelse er endelig.« 2. § 21, stk. 2, d), ophæves.
 3. § 22, stk. 1, i), j) og k), ophæves, og i stk. 2  

 ændres »De under stk. 1, a)-e), g og i), »til: »De under stk.  

 1, a)-e) og g),».
 4. I § 25, stk. 4, indsættes efter »§ 9, stk. 4  

 og 8«: »§10,».
 5. I § 27, stk. 1, ændres »§ 21, stk. 1 og 2,  

 litra a), b) og d), »til: »§ 21, stk. 1 og 2, litra a) og  

 b),».
§ 4 I lov nr. 420 af 13. juni 1973, sømandsloven, affattes § 4, stk. 1,  

 således:
»Ingen under 16 år må anvendes til arbejde om bord.« § 5 Loven træder i kraft den 1. juli 1978.
§ 6 Loven gælder ikke for Færøerne og Grønland. Ændringerne i §§ 1, 3 og 4 kan  

 ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger.
 Givet på Christiansborg slot, den 12.  

 april 1978.
 Under Vor Kongelige Hånd og Segl.
 MARGRETHE R.
 /Svend Auken.
