 I medfør af § 31 i lov om luftfart, jf. lovbekendtgørelse nr. 162 af 7.  

 marts 1994, samt Rådsforordning (EØF) nr. 3922/91 af 16. december 1991 om  

 harmonisering af tekniske krav og administrative procedurer inden for civil  

 luftfart, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 138 af 17. februar 1997 om  

 delegation af beføjelser til Statens Luftfartsvæsen og om kundgørelse af de  

 af luftfartsvæsenet udfærdigede forskrifter samt efter forhandling med  

 Færøernes Landsstyre og Grønlands Hjemmestyre følgende:
1. Referencedokumenter 1.1 Joint Aviation Requirements (JAR), JAR-145, Approved Maintenance  

 Organisations: Section 2 - Acceptable Means of Compliance and  

 Interpretative/Explanatory Material (AMC og IEM) og Appendices, seneste  

 udgave.
 1.2 JAA Administrative and Guidance Material, Section Two: Maintenance,  

 seneste udgave.
 1.3 Publikationen »Kvalitetsstyring«, Statens Luftfartsvæsen  

 1996.
 1.4 Gebyrreglementet for Statens Luftfartsvæsen, seneste udgave.
1.5 De dokumenter, der er nævnt i pkt. 1.1 og pkt. 1.2, kan købes ved  

 direkte henvendelse til Civil Aviation Authority Printing and Publication Service Greville House 37, Gratton Road Cheltenham GB-Glos.
GL50 2BN England 2. Anvendelsesområde 2.1 Denne BL fastsætter bestemmelser, der supplerer Rådsforordning (EØF)  

 nr. 3922/91 af 16. december 1991 om bl.a. gennemførelse af Joint Aviation  

 Requirements (JAR), JAR-145, jf. bilag 1.
 2.2 Bestemmelserne i denne BL finder anvendelse på virksomheder, hvis  

 hovedforretningssted er beliggende i Danmark, på Færøerne eller i Grønland.
3. Generelt 3.1 Hvor JAR-145 omtaler »Myndigheden«, betyder det Statens  

 Luftfartsvæsen.
 3.2 Ejeren af den virksomhed, der har opnået autorisation i henhold til  

 JAR-145, skal udpege en teknisk/økonomisk ansvarlig person.
 Anm.: Den teknisk/økonomisk ansvarlige person vil normalt være den  

 administrative direktør.
 3.2.1 Den teknisk/økonomisk ansvarlige person skal godkendes af Statens  

 Luftfartsvæsen.
 3.2.2 Den teknisk/økonomisk ansvarlige person er ansvarlig for, at  

 bestemmelserne i denne BL overholdes, samt at virksomheden råder over de  

 ressourcer, der er nødvendige for at drive virksomheden i overensstemmelse  

 med autorisationen.
 3.3 Den teknisk/økonomisk ansvarlige person skal udpege de tekniske  

 kvalificerede personer, der er nævnt i JAR 145.30 (a).
 3.3.1 De teknisk kvalificerede personer skal godkendes af Statens  

 Luftfartsvæsen.
 3.3.2 De teknisk kvalificerede personer er ansvarlige for, at  

 bestemmelserne i JAR-145 overholdes.
 Anm.: Nærmere vejledning om reglerne i JAR-145 findes i JAR-145,  

 Section 2, og i JAA Administrative and Guidance Material, Section Two:  

 Maintenance.
 3.4 Autorisationen bliver ugyldig i de tilfælde, der er nævnt i JAR  

 145.90.
 3.5 Autorisationen kan tilbagekaldes, hvis der under udøvelsen af den  

 autoriserede virksomhed finder væsentlig tilsidesættelse sted af de love og  

 bestemmelser, der er gældende for virksomheden.
4. Ansøgning 4.1 Ansøgning om udstedelse af JAR-autorisation skal indsendes til Statens  

 Luftfartsvæsen senest 3 måneder, før autorisationen ønskes anvendt.
 4.2 Ansøgningen skal underskrives af ejeren af virksomheden.
 4.3 Ansøgningen skal vedlægges følgende:
a.
SLV Form LD 202 i udfyldt og underskrevet stand, jf. bilag 2. Form LD  

 202 skal være underskrevet af den udpegede teknisk/økonomisk ansvarlige  

 person.
b.
SLV Form LD 204 i udfyldt og underskrevet stand, jf. bilag 3. Form LD  

 204 skal være underskrevet af de teknisk kvalificerede personer, der er  

 udpeget i henhold til pkt. 3.3.
c.
Beskrivelse af virksomheden (Maintenance Organisation Exposition (MOE))  

 i 2 eksemplarer.
Beskrivelsen skal være opstillet som angivet i JAR- 145,  

 Appendix 2, eller skal være en krydsreferenceliste til Appendix 2. I  

 beskrivelsen skal indgå et kvalitetsstyringssystem, der i omfang mindst  

 svarer til det system, der er angivet i Statens Luftfartsvæsens publikation  

 »Kvalitetsstyring«.
d.
Kopi af relevante myndighedsgodkendelser (f.eks. udskrift af Erhvervs-  

 og Selskabsstyrelsen, registrering af værkstedsfaciliteter i kommune, etc.).
e.
Gebyr i henhold til Gebyrreglementet.
5. Ændring af autorisation 5.1 Ansøgning om godkendelse af ændring af JAR-145 autorisationen skal  

 indsendes til Statens Luftfartsvæsen senest 30 dage, før ændringen ønskes  

 iværksat.
 5.1.1 Ansøgningen skal underskrives af den teknisk/økonomisk ansvarlige  

 person.
 5.2 Ansøgningen skal vedlægges følgende:
a.
SLV Form LD 202 i udfyldt og underskrevet stand, jf. bilag 2. Form LD  

 202 skal være underskrevet af den udpegede teknisk/økonomisk ansvarlige  

 person.
b.
SLV Form LD 204 i udfyldt og underskrevet stand, jf. bilag 3. Form LD  

 204 skal være underskrevet af de teknisk kvalificerede personer, der er  

 udpeget i henhold til pkt. 3.3.
c.
Revision til beskrivelse af vedligeholdelsesvirksomheden (MOE).
d.
Gebyr i henhold til Gebyrreglementet.
 5.3 Statens Luftfartsvæsen kan i særlige tilfælde godkende en procedure i  

 virksomhedens MOE, hvorefter virksomheden uden forudgående godkendelse, jf.  

 dog pkt. 5.4, kan foretage mindre ændringer til JAR-145-autorisationen.
 Anm.: Som særlige tilfælde betragtes alle organisationer, som har et  

 beviseligt behov for at kunne foretage hurtige, mindre ændringer, og som har  

 påvist, at de i alle henseender er i stand til at overholde kravene i  

 JAR-145.
 5.3.1 En ændring skal indsendes til Statens Luftfartsvæsen senest den dag,  

 ændringen træder i kraft.
 5.4 Ændringer, der berører JAR-145, Appendix 2, Kapitel 1, skal altid  

 godkendes af Statens Luftfartsvæsen før ikrafttrædelsen.
6. Fornyelse af autorisationen 6.1 Ansøgning om fornyelse af JAR-145-autorisation skal indsendes til  

 Statens Luftfartsvæsen senest 2 måneder, før autorisationen udløber.
 6.1.1 Ansøgningen skal underskrives af den teknisk/økonomisk ansvarlige  

 person og skal vedlægges en udfyldt og underskrevet SLV Form LD 202.
7. Dispensation Statens Luftfartsvæsen kan i ganske særlige tilfælde, jf.
JAR 145.95,  

 dispensere fra bestemmelserne i JAR-145, når det skønnes foreneligt med de  

 hensyn, der ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i  

 JAR-145 eller i denne BL kan påklages til Trafikministeriet.
9. Straf 9.1 Med bøde eller hæfte straffes den autorisationsindehaver, der uden  

 Statens Luftfartsvæsens forudgående godkendelse ændrer virksomhedens  

 arbejdsområde, organisation, kvalitetsstyringssystem, værkstedsfaciliteter  

 m.v.
 9.2 Med bøde eller hæfte straffes den teknisk/økonomisk ansvarlige person,  

 der lader virksomheden foretage vedligeholdelsesarbejder i strid med  

 bestemmelserne i denne BL eller de vilkår, der af Statens Luftfartsvæsen er  

 fastsat i medfør af denne BL.
 9.3 Med bøde eller hæfte straffes i medfør af luftfartslovens § 149, stk.  

 11, de teknisk kvalificerede personer, der lader virksomheden foretage  

 vedligeholdelsesarbejder i strid med JAR-145.
9.4 Medmindre højere straf er forskyldt efter luftfartslovens § 149, stk.  

 6, straffes med bøde eller hæfte den, der attesterer for  

 vedligeholdelsesarbejder, a. som er udført i strid med beskrivelsen af vedligeholdelsesvirksomheden  

 (MOE), fabrikantens forskrifter eller i øvrigt på sikkerhedsmæssigt  

 uforsvarlige måder, eller b. uden at have skaffet sig fornødent kendskab til, hvorledes arbejdet er  

 udført.
 9.4 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
10. Ikrafttræden 10.1 Denne BL træder i kraft den 1. juni 1997.
 10.2 Samtidig sættes JAR-145 i kraft for Færøerne og Grønland.
 10.3 Endvidere ophæves BL 2-4, 1. udgave af 15. april 1992.
