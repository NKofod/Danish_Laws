 I henhold til § 26 i civilforsvarsloven (lov nr. 253 af 27. maj 1981)  

 fastsættes:
 § 1.  Civilforsvarsstyrelsen kan stille materiel m.v.  

 til rådighed for det kommunale civilforsvar til brug ved hjælpetjenestens  

 varetagelse af opgaver i henhold til civilforsvarslovens § 18.
 § 2.  Civilforsvarsstyrelsen bestemmer, om og på  

 hvilke vilkår materiel m.v., som er nævnt i § 1, kan opbevares ved en  

 kommunes foranstaltning.
 § 3.  Civilforsvarsstyrelsen afholder udgifterne i  

 forbindelse med værnepligtstjeneste i det kommunale civilforsvar.
 Stk. 2.  Civilforsvarsstyrelsen afholder udgifterne i  

 forbindelse med frivilliges rådighedstjeneste i det kommunale civilforsvar.
 Stk. 3.  Civilforsvarsstyrelsen kan afholde udgifter til  

 uddannelse af personel i det kommunale civilforsvar.
 § 4.  Civilforsvarsstyrelsen afholder udgifterne til  

 signaltjenesten i sygehusberedskabet og det kommunale civilforsvar bortset  

 fra drift og vedligeholdelse af kommandocentraler.
 Stk. 2.  Civilforsvarsstyrelsen afholder udgifterne til  

 reservevandforsyningstjenesten i det kommunale civilforsvar, jfr.  

 civilforsvarslovens § 18, stk. 2.
 § 5.  Civilforsvarsstyrelsen kan afholde udgifter til  

 etablering af det kommunale civilforsvars øvelsesanlæg.
 § 6.  Bekendtgørelsen træder i kraft den 15. september  

 1982.
