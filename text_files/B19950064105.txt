(Multipakninger) § 1 I bekendtgørelse nr. 314 af 18. maj 1995 om mærkning af og indlægssedler  

 til lægemidler optaget i Sundhedsstyrelsens specialitetsregister, som ændret  

 ved bekendtgørelse nr. 245 af 7. april 1994, foretages følgende ændringer:
 1. Bekendtgørelsens titel affattes således:
 »Bekendtgørelse om mærkning af og indlægssedler til lægemidler«.
 2. § 17 affattes således:
 » § 17.  Lægemidlers ydre emballage skal være  

 påført varenummer.
 Stk. 2.  En multipakning bestående af 2 eller flere ens  

 pakninger, hvor enkeltpakningen i sig selv udgør en farmaceutisk specialitet,  

 skal forsynes med et særskilt varenummer.
Stk. 3.  Enkeltpakninger af en farmaceutisk specialitet  

 til humant brug, som er en del af en multipakning, skal være påtrykt, at de  

 er en del af en multipakning.
Enkeltpakninger af en farmaceutisk specialitet  

 udelukkende godkendt til veterinært brug, som er en del af en multipakning,  

 skal forsynes med et særskilt varenummer.
Enkeltpakninger af en farmaceutisk  

 specialitet udelukkende godkendt til veterinært brug, der indgår i flere  

 størrelser af multipakninger, skal have et særskilt varennummer for hver  

 størrelse multipakning.
 Stk. 4.  Kravet i stk. 1-3 om varenumre gælder ikke for  

 lægemidler omfattet af bekendtgørelse om naturlægemidler eller bekendtgørelse  

 om vitamin- og mineralpræparater eller bekendtgørelse om radioaktive  

 lægemidler eller bekendtgørelse om homøopatiske lægemidler«.
§ 2 Denne bekendtgørelse træder i kraft den 1. august 1995, § 17, stk. 3, dog  

 først den 1. april 1996.
 Stk. 2.  Indtil den 1. april 1996 skal alle  

 enkeltpakninger, som er en del af en multipakning, være påtrykt, at de er en  

 del af en multipakning.
