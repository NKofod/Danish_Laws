Bekendtgørelse om uddannelsen til  

 ædelsmed I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 Ædelsmed med et af følgende specialer:
 1)	Guldsmed.
 2)	Korpussølvsmed.
 3)	Bestiksølvsmed.
 4)	Ciselør.
 Stk. 2. Eleven vælger speciale ved indgåelsen af  

 uddannelsesaftale.
Uddannelsens mål § 2. Den uddannede ædelsmed kan  

 udføre de arbejdsprocesser, der forekommer inden for specialet under  

 iagttagelse af gældende miljø- og sikkerhedsbestemmelser, samt  

 arbejde efter tegning, model eller andet oplæg og under anvendelse af  

 forskellige former for fremmedsproget instruktionsmateriale.
Stk. 2. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Den uddannede skal endvidere kunne udvise:
1)	kendskab til samarbejds- og kommunikationsteknikker og kunne  

 indgå i samarbejdsprocesser, 2)	kendskab til projektorganisation og kunne indgå i grupper,  

 herunder etablering og opretholdelse af faglig kommunikation på alle  

 niveauer i virksomheden, 3)	forståelse af intern og ekstern kundebetjening, 4)	kendskab til instruktions- og præsentationsteknik, 5)	fagligt overblik, initiativ samt kendskab til  

 vidensøgning, 6)	kvalitetsbevidsthed samt kendskab til opbygning og vedligeholdelse  

 af kvalitetssystemer, 7)	kendskab til etablering af drift af egen virksomhed, 8)	kendskab til produktionsstyring og evner til at strukturere,  

 planlægge og vurdere løsningsmuligheder for egne arbejdsopgaver  

 og 9)	kendskab til design og produktudvikling og  

 miljøbevidsthed.
 Stk. 3. Den uddannede med specialet guldsmed kan  

 selvstændigt fremstille, reparere samt vedligeholde smykker og andet  

 relevant guldsmedearbejde i ædelmetal og andre materialer.
 Stk. 4. Den uddannede med specialet korpussølvsmed kan  

 selvstændigt fremstille, reparere samt vedligeholde korpusvarer i  

 ædelmetal og andre materialer.
 Stk. 5. Den uddannede med specialet bestiksølvsmed kan  

 selvstændigt fremstille, reparere samt vedligeholde bestik i  

 ædelmetal og andre materialer.
 Stk. 6. Den uddannede med specialet ciselør kan  

 selvstændigt fremstille, reparere samt vedligeholde ciselerede arbejder  

 i ædelmetal og andre materialer.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Ædel- og Metalsmede.
 § 4. Uddannelsen varer 4 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb.
Hovedforløbet omfatter praktikuddannelse og 25  

 ugers obligatorisk skoleundervisning.
Eleven kan indlede uddannelsen på  

 skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet for ædelsmedeuddannelsen er opbygget af  

 skoleperioder på henholdsvis 10, 10 og 5 uger, der omfatter grundfag,  

 områdefag, bundne specialefag og valgfag samt valgfri specialefag, der  

 eventuelt kan etableres som særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen fraviges ved  

 voksenuddannelsesforløb, jf. § 7.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1. Reglerne i bekendtgørelsen om elevers og  

 praktikvirksomheders retsstilling finder anvendelse.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige 45 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, bundne og valgfrie specialefag samt valgfag.
 § 8. Det i § 6 nævnte  

 forløb kan begynder med et supplerende kursus på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet, jf. erhvervsuddannelseslovens § 16. Skolen kan  

 under suppleringskurset foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsen § 20, stk. 2. Suppleringskurset kan  

 gennemføres uden uddannelsesaftale.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
 1)	Tegnings- og formgivningsteknikker
Niveau: Begynder
  

 Eleven kan fremstille geometriske konstruktioner, projektionstegninger,  

 arbejdstegninger, frihåndstegning samt formgivning af modeller i  

 formfaste materialer.
 2)	Materialebearbejdning med håndværktøj
Niveau: Begynder
  

 Eleven kan arbejde med forskellige materialer herunder ædelmetal og  

 andre metaller, samt anvende det håndværktøj, som benyttes  

 i faget til opmærkning på ædelmetaller, savning, boring,  

 filning, lodning, smedning, fræsning, slibning og polering samt anden  

 relevant bearbejdningsteknik.
 3)	Materialeforberedelse
Niveau: Begynder
  

 Eleven kan forberede ædelmetal og andre metaller til videre  

 forarbejdning ved hjælp af smeltning, legering, valsning,  

 trækning, strækning, klipning, kontrolmåling og andre  

 forberedelsesteknikker.
 4)	Kvalitetskendskab
Niveau: Begynder
  

 Eleven har kvalitetskendskab, forståelse for godt håndværk,  

 præcision, finish på ædelmetalprodukter og har kendskab til  

 etik og moral i forhold til branchens materialer.
 5)	Erhvervets forhold
Niveau: Begynder
  

 Eleven har kendskab til erhvervets historiske udvikling, stilhistorie samt  

 reglerne for stempling af ædle metaller.
 Stk. 2. De områdefag, der er nævnt i stk.1, varer i  

 alt 5 uger.
 § 11. Undervisningen i hovedforløbet  

 omfatter følgende grundfag:
 1)	Produktudvikling, produktion og service, 2 uger.
 2)	Materialeforståelse, 1 uge.
 3)	Naturfag, niveau F.
 4)	Fremmedsprog, engelsk, niveau F.
 § 12. Undervisningen i hovedforløbet  

 omfatter følgende områdefag:
1)	Formgivning og tegning
Niveau: Avanceret
  

 Eleven kan fremstille frihåndstegning, geometriske konstruktioner,  

 projektionstegning, arbejdstegning, kundetegning og modelarbejde i  

 forbindelse med løsning af arbejdsopgaver inden for  

 uddannelsesområdet.
Eleven vurderer hvilken af ovennævnte  

 teknikker, der er mest velegnet i den aktuelle situation.
2)	Bearbejdning  

  

 Niveau: Avanceret  

 Eleven udfører brancherelevante arbejdsopgaver i ædelmetal og  

 andre metaller og materialer.
Eleven kan udføre slibning og polering  

 og anden relevant færdiggørelse, af ædelmetal og andre  

 materialer.
 3)	Kvalitetsstyring
Niveau: Avanceret
  

 Eleven kan udføre en styret arbejdsproces med vægt på  

 kvalitet fra start til slut.  

 Eleven kan udføre håndværksmæssig kvalitet ved  

 produktion af ædelmetalprodukter, herunder bearbejdning af  

 ædelmetaller med håndværktøj og maskiner samt  

 udføre finish.
4)	Fagets udvikling
Niveau: Rutine
  

 Eleven kender de faktorer, som har og har haft indflydelse på faget og  

 branchens udvikling.
Eleven anvender sine erfaringer inden for området  

 ny teknologi.
 Stk. 2. Undervisningen i områdefag i hovedforløbet  

 varer i alt 7,5 uger.
 § 13. Undervisningen i hovedforløbet  

 omfatter følgende bundne specialefag for specialet guldsmed:
 1)	Guldsmedeteknikker
Niveau: Avanceret
  

 Eleven kan fremstille smykker og andre brugsgenstande i ædle metaller,  

 efter arbejdstegning og model, ved hjælp af guldsmedeteknikker.  

 Guldsmedeteknikker omfatter bearbejdning af ædelmetal til smykker og  

 andre brugsgenstande ved hjælp af guldsmedeværktøj, fra  

 råmateriale til slutprodukt, herunder forberedelse af  

 ædelmetaller, bearbejdning og montering samt finish.
2)	Smykkestensfatning
Niveau: Begynder
  

 Eleven kan udføre smykkestensfatning af almindeligt forekommende  

 smykkesten i cabochon- og facetslibning.
Herunder rør- og  

 kassefatninger samt nedstukne fatninger.
Eleven kan slibe og montere  

 fattestikler, tiltrykker og andre mindre fatteværktøj.
Eleven  

 har kendskab til gemmologi, herunder identifikation af de mest almindeligt  

 forekommende smykkesten.
 3)	Værktøjsfremstilling
Niveau: Rutine
  

 Eleven kan fremstille og vedligeholde hjælpeværktøj i  

 forbindelse med produktion af smykker og andre brugsgenstande.  

 Hjælpeværktøj omfatter alle værktøjer som er  

 med til at rationalisere og effektivisere produktionen.
4)	Støbning og voksarbejde
Niveau: Begynder
  

 Eleven kan udføre støbning ved hjælp af sephiaskaller og  

 støbesand.
Eleven har kendskab til mere komplicerede  

 støbeformer som slyngestøbning og vacuumstøbning,  

 herunder kendskab til gummiforme, voksmodeller og investment.
Eleven kan  

 fremstille støbemodeller i voks og andre materialer.
 Stk. 2. Undervisningen i de i stk.1 nævnte bundne  

 specialefag varer i alt 4,5 uger.
 § 14. Undervisningen i hovedforløbet  

 omfatter følgende bundne specialefag for specialet  

 korpussølvsmed:
1)	Sølvsmedeteknikker
Niveau: Avanceret
  

 Eleven kan fremstille korpusvarer og andre brugsgenstande, efter  

 arbejdstegning og model, i ædle metaller ved hjælp af  

 sølvsmedeteknikker.
Sølvsmedeteknikker omfatter bearbejdning af  

 ædelmetal til korpusvarer og andre brugsgenstande ved hjælp af  

 sølvsmedeværktøj, fra uforarbejdet materiale til  

 slutprodukt, herunder forberedelse af ædelmetaller, bearbejdning,  

 montering og sammenføjning samt finish.
 2)	Værktøjsfremstilling
Niveau: Rutine
  

 Eleven kan fremstille og vedligeholde hjælpeværktøj i  

 forbindelse med produktion af korpusvarer og andre brugsgenstande.  

 Hjælpeværktøj omfatter alle værktøjer, som er  

 med til at rationalisere og effektivisere produktionen.
 Stk. 2. Undervisningen i de i stk. 1 nævnte bundne  

 specialefag varer i alt 4,5 uger.
 § 15. Undervisningen i hovedforløbet  

 omfatter følgende bundne specialefag for specialet  

 bestiksølvsmed:
1)	Bestikteknikker
Niveau: Avanceret
  

 Eleven kan fremstille bestikvarer og andre brugsgenstande i  

 ædelmetaller, efter arbejdstegning og model, ved hjælp af  

 bestikteknikker.
Bestikteknikker omfatter bearbejdning af ædelmetal til  

 bestikvarer og andre brugsgenstande, fra uforarbejdet materiale til  

 slutprodukt, herunder forberedelse af ædelmetaller, bearbejdning,  

 montering og sammenføjning samt finish.
 2)	Værktøjsfremstilling
Niveau: Rutine
  

 Eleven kan fremstille og vedligeholde hjælpeværktøj i  

 forbindelse med produktion af bestikvarer og andre brugsgenstande.  

 Hjælpeværktøj omfatter alle værktøjer som er  

 med til at rationalisere og effektivisere produktionen.
 Stk. 2. Undervisningen i de i stk.1 nævnte bundne  

 specialefag varer i alt 4,5 uger.
 § 16. Undervisningen i hovedforløbet  

 omfatter følgende bundne specialefag for specialet  

 ciselør:
1)	Ciselørteknikker
Niveau: Avanceret
  

 Eleven kan udføre ciselering på korpusvarer og andre  

 brugsgenstande, efter arbejdstegning og model, i ædle metaller ved  

 hjælp af ciselørteknikker.
Ciselørteknikker omfatter  

 udførelse af optegning, bearbejdning af ædelmetal og andre  

 metaller ved hjælp af ciselørværktøj til  

 færdig ciselering.
 2)	Værktøjsfremstilling
Niveau: Rutine
  

 Eleven kan fremstille og vedligeholde værktøj til brug for  

 udførelse af ciselering på korpusvarer og andre brugsgenstande.  

 Værktøj omfatter punsler og eventuelt  

 hjælpeværktøjer som anvendes ved udførelse af  

 ciselering.
 3)	Begfremstilling
Niveau: Rutine
  

 Eleven kan fremstille beg ved korrekt blanding af diverse bestanddele  

 afhængigt af formålet.
 Stk. 2. Undervisningen i de i stk.1 nævnte bundne  

 specialefag varer i alt 4,5 uger.
 § 17. Undervisningen i hovedforløbet  

 omfatter desuden valgfri specialefag inden for følgende  

 områder:
 1)	Videreudvikling af kvalifikationer inden for egen uddannelse.
 2)	Opnåelse af beslægtede kvalifikationer inden for  

 ædel- og metalsmedefagene.
 Stk. 2. Undervisningen i de valgfri specialefag inden for de i  

 stk. 1 nævnte rammer varer i alt 2,0 uger.
Stk. 3. Eleven og virksomheden vælger valgfri  

 specialefag efter anvisningerne i vejledningen.
De valgfri specialefag  

 gennemføres under de sidste uddannelsesår i  

 hovedforløbet.
§ 18. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 19. Praktikuddannelsen skal tilrettelægges  

 således, at eleven opnår rutine og videreudvikler  

 færdigheder både inden for de almene og de fagligt  

 erhvervsrettede kompetenceområder.
 Stk. 2. Praktikuddannelsen i specialet guldsmed omfatter  

 følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af smykker i ædelmetal fra uforarbejdet  

 materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af guldsmedeteknikker.
 3)	Oplæring i de discipliner, som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprosesser.
 4)	Oplæring i selvstændig fremstilling af smykker og andre  

 brugsgenstande, udfra tegning, model eller andet oplæg, og under  

 hensyntagen til gældende sikkerheds- og miljølove.
 Stk. 3. Praktikuddannelsen i specialet korpussølvsmed  

 omfatter følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af korpusvarer i ædelmetal fra  

 uforarbejdet materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af  

 sølvsmedeteknikker.
 3)	Oplæring i de discipliner, som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprocesser.
 4)	Oplæring i selvstændig fremstilling af korpusvarer og  

 andre brugsgenstande, udfra tegning, model eller andet oplæg, og under  

 hensyntagen til gældende sikkerheds- og miljølove.
 Stk. 4. Praktikuddannelsen i specialet bestiksølvsmed  

 omfatter følgende:
 1)	Oplæring i korrekt anvendelse af brancherelevant  

 håndværktøj og produktionsmaskiner ved produktion,  

 vedligeholdelse og reparation af bestik i ædelmetal fra uforarbejdet  

 materiale til færdigt produkt.
 2)	Opfølgning på relevante færdigheder med henblik  

 på at opnå rutine i udførelse af bestikteknikker.
 3)	Oplæring i de discipliner, som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprocesser.
 4)	Oplæring i selvstændig fremstilling af bestik og andre  

 brugsgenstande, udfra tegning, model eller andet oplæg, og under  

 hensyntagen til gældende sikkerheds- og miljølove.
 Stk. 5. Praktikuddannelsen i specialet ciselør omfatter  

 følgende:
 1)	Oplæring i korrekt anvendelse af brancherelevant  

 håndværktøj ved udførelse, vedligeholdelse og  

 reparation af ciseleringer i ædelmetal fra uforarbejdet materiale til  

 færdigt produkt.
 2)	Opfølgning på relevante færdigheder med henblik  

 på at opnå rutine i udførelse af  

 ciselørteknikker.
 3)	Oplæring i de discipliner som alene forekommer i den enkelte  

 praktikvirksomhed med henblik på kendskab til specialisering,  

 samarbejde og kvalitetsstyrede arbejdsprocesser.
 4)	Oplæring i selvstændig fremstilling af ciseleringer  

 på sølvkorpus og andre metalgenstande, udfra tegning, model  

 eller andet oplæg, og under hensyntagen til gældende sikkerheds-  

 og miljølove.
 § 20. Praktikuddannelsen har følgende  

 mål:
1)	Eleven kan på avanceret niveau anvende branchens  

 værktøj samt særlige måleudstyr.
Eleven udviser  

 korrekt sikkerhedsmæssig adfærd i omgang med branchens  

 værktøj, materialer og øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Uddannelsesbog mv.
 § 21. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 22. Bekendtgørelsen om karakterskala  

 anvendes. 13-skalaen anvendes jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 23. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
§ 24. I den sidste skoleperiode, afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer (eksaminator) udpeget af skolen og to skuemestre (censorer)  

 udpeget af det faglige udvalg.
§ 25. Den skriftlige prøve består af  

 opgaver inden for uddannelsens mål i grundfag, områdefag og  

 specialefag.
Som hjælpemidler må anvendes personlige notater samt  

 elektronisk eller anden relevant tilgængelig faglitteratur.  

 Prøven skal løses inden for 2 klokketimer.
Stk. 2. Den afsluttende praktiske prøve, som eleven  

 udfører i forbindelse med skoleundervisningens sidste 2 uger,  

 løses inden for 45 klokketimer.
Det praktiske prøve  

 består af en arbejdsopgave i ædelmetal eller andre materialer,  

 udført efter design, konstruktion og optegning.
Stk. 3. De opgaver som er nævnt i stk. 2  

 vælges ved lodtrækning.
Tegninger og instruktioner og andet  

 skriftligt materiale skal være til rådighed for eleverne under  

 opgaven.
Prøven anses for færdigudført, når eleven  

 melder klar, og værktøj m.v. er rengjort og på plads.
§ 26. Eksaminator og de to censorer giver samlet  

 en karakter for henholdsvis den skriftlige og den praktiske prøve.
I  

 vurderingen lægges der vægt på elevens kompetencer som  

 angivet i målene for uddannelsen.
Stk. 2. Eleven har bestået, hvis mindst karakteren 6 er  

 opnået i hver af prøverne Sygeeksamen og ny eksamen (eller prøve) § 27. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 28. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag,  

 der gennemføres i hovedforløbet.
 2)	Eleven skal have opnået karakteren 6 i gennemsnit i de  

 områdefag og specialefag, der gennemføres i  

 hovedforløbet.
 3)	Den i §§ 24-26 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 29. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 30. Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf.  

 § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 566  

 af 2. juli 1997 om uddannelsen til  

 ædelsmed.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 uddannelsen til ædelsmed, er fritaget for det obligatoriske  

 grundforløb i uddannelsen, herunder de uddannelsesrettede  

 områdefag.
