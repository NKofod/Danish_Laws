Ligestillingsnævnets afgørelse J.nr.
E. 2.2.0024 Billede af kvinde på tobaksemballage ikke i strid med ligestillingslovens § 2.
Klageren fandt, at et billede af en kvinde på en tobaksemballage var diskriminerende over for kvinder, at kvinden reduceres til et sexobjekt og at brugen i sådan sammenhæng bidrager til at fastholde kvinden i en traditionel kønsrolle.
Indklagede anførte bl.a., at man også benyttede mandlige modeller på tobaksemballager.
Ligestillingsnævnet fandt ikke, at billedet på emballagen, der var medsendt klagen, havde karakter af kønsdiskriminerende kommerciel kommunikation i strid med ligestillingslovens § 2 eller i øvrigt var stridende mod denne bestemmelse.
Nævnet tog derfor ikke klagen til følge.
Der havde tidligere været indgivet klage til forbrugerombudsmanden, der ikke havde taget sagen op til behandling.
