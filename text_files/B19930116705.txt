(Afgiftsbekendtgørelse) I medfør af § 11 a, stk. 3, § 12, stk. 5, § 14, stk. 5, § 16, stk. 2, §  

 17, stk. 2, § 18, stk. 3, § 26 a og § 28, stk. 5, i lov om kvalitetskontrol  

 med fisk og fiskevarer, jf. lovbekendtgørelse nr. 649 af 4. august 1993,  

 fastsættes:
 § 1.  For overvågning af de områder og varer, der er  

 nævnt i lovens § 11 a, stk. 1, betales en afgift, som er fastlagt i bilaget  

 til bekendtgørelsen.
 Stk. 2.  Størrelsen af den afgift, der er nævnt i stk.  

 1, fastsættes af fiskeriministeren på grundlag af de udgifter, der er  

 forbundet med overvågningen, efter forhandling med Fiskeriministeriets  

 Kvalitetsudvalg, jf. lovens § 26 a.
 Stk. 3.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 § 2.  For de af Fiskeriministeriet registrerede  

 virksomheder, der driver anden handel end detailhandel med fisk og  

 fiskevarer, betales en årlig registreringsafgift.
Stk. 2.  Virksomheder, der registreres i første halvår  

 af finansåret, skal betale fuld registreringsafgift, medens virksomheder, som  

 registreres i finansårets sidste halvdel, skal betale halv afgift for  

 finansåret.
Virksomheder, som ophører i et finansårs første halvdel, kan få  

 tilbagebetalt halvdelen af den afgift, der er erlagt for finansåret.
Ved  

 ejerskifte opkræves ingen afgift, såfremt forfalden afgift er betalt af den  

 tidligere indehaver, og den betalte afgift ikke helt eller delvis kræves  

 tilbagebetalt af denne.
 Stk. 3.  Registreringsafgiften, der udgør 1.200 kr.,  

 opkræves årligt forud, første gang for finansåret 1994.
 Stk. 4.  Undladelse af at betale registreringsafgiften  

 medfører, at registreringen bortfalder.
 § 3.  For de af Fiskeriministeriet autoriserede  

 virksomheder, herunder fartøjer, betales en årlig autorisationsafgift, som er  

 fastlagt i bilaget til bekendtgørelsen.
Stk. 2.  Virksomheder, der opnår produktionstilladelse i  

 1. halvår af finansåret, skal betale fuld autorisationsafgift, medens  

 virksomheder, som får produktionstilladelse i finansårets sidste halvdel,  

 skal betale halv afgift for finansåret.
Virksomheder, som ophører i løbet af  

 et finansårs første halvdel, kan få tilbagebetalt halvdelen af den afgift,  

 der er betalt for finansåret.
Ved ejerskifte opkræves ingen afgift, såfremt  

 forfalden afgift er betalt af den tidligere indehaver, og den betalte afgift  

 ikke helt eller delvis kræves tilbagebetalt af denne.
 Stk. 3.  Efter ansøgning kan Fiskeriministeriet i ganske  

 særlige tilfælde, f.eks. under hensyn til produktionens størrelse, nedsætte  

 den årlige afgift.
 Stk. 4.  Uanset ejerforholdet til de bygninger, herunder  

 det fartøj, hvorfra en autoriseret virksomhed drives, påhviler  

 betalingspligten den ejer eller bruger af virksomheden, til hvem  

 autorisationen er udstedt.
 Stk. 5.  Afgiften skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 Stk. 6.  Autorisationsafgiften fastsættes af  

 fiskeriministeren og beregnes på grundlag af de udgifter, der er forbundet  

 med at føre tilsyn med virksomheden, efter forhandling med  

 Fiskeriministeriets Kvalitetsudvalg, jf. lovens § 26 a.
 Stk. 7.  Undladelse af betaling af autorisationsafgiften  

 medfører inddragelse af virksomhedens autorisation.
 § 4.  For tilsyn, rekvireret af en autoriseret  

 virksomhed, betales en afgift, som er fastlagt i bilaget til bekendtgørelsen.
 Stk. 2.  Størrelsen af den afgift, der er nævnt i stk.  

 1, fastsættes af fiskeriministeren på grundlag af de udgifter, der er  

 forbundet med tilsynet, efter forhandling med Fiskeriministeriets  

 Kvalitetsudvalg, jf. lovens § 26 a.
 Stk. 3.  Afgifterne skal efter påkrav indbetales til  

 Fiskeriministeriet inden for den frist, der er fastsat ved opkrævningen.
§ 5.  For kontrol med fisk og fiskevarer, der indføres  

 fra lande uden for Det europæiske økonomiske Fællesskab (tredjelande), til  

 forbrug, forarbejdning eller videreforsendelse inden for Fællesskabet (EF),  

 betales en afgift pr. forsendelse, som er fastlagt i bilaget til  

 bekendtgørelsen.
Ved en forsendelse forstås en mængde fisk eller fiskevarer,  

 der er ensartet med hensyn til forarbejdning, og som forsendes med et  

 transportmiddel af samme type og præsenteres samtidig for fiskerikontrollen  

 samt har samme modtager.
 Stk. 2.  Afgiften, der opkræves i forbindelse med den i  

 stk. 1 nævnte kontrol, som udføres ved et af de meddelte grænseovergangs-  

 eller grænsekontrolsteder, skal betales på den af den kompetente myndighed  

 anviste måde, inden de fisk og fiskevarer, afgiften vedrører, kan frigives  

 til forbrug, forarbejdning eller videreforsendelse inden for EF.
 § 6.  For udstedelse af kontrolattester  

 (sundhedscertifikater) for fisk og fiskevarer betales en afgift, som er  

 fastlagt i bilaget til bekendtgørelsen.
 Stk. 2.  Afgiften opkræves i forbindelse med attestens  

 udstedelse og betales på den af Fiskeriministeriet anviste måde.
 § 7.  For rekvireret arbejde ved udstedelsen af  

 særlige attester for fisk og fiskevarer betales en afgift, som er fastlagt i  

 bilaget til bekendtgørelsen.
 Stk. 2.  Afgiften skal efter påkrav indbetales til  

 Fiskeriministeriet inden for den frist, der er fastsat ved opkrævningen.
 § 8.  Overtrædelse af § 1, stk. 1, § 4, stk. 1, § 5,  

 stk. 1, og § 7, stk. 1, straffes med bøde eller hæfte.
 Stk. 2.  Såfremt de afgifter, der er nævnt i §§ 1-7,  

 ikke betales inden for den frist, der er fastsat ved opkrævningen, opkræves  

 morarente efter de gældende regler herom (p.t. diskontoen med tillæg af 5%  

 p.a.).
Stk. 3.  Såfremt de afgifter, der er nævnt i §§ 1-7 ikke  

 betales inden for den frist, der er fastsat ved opkrævningen, og der som  

 følge heraf udsendes en rykkerskrivelse, skal der betales et særskilt  

 ekspeditionsgebyr på kr. 200 pr. rykkerskrivelse.
Gebyret opkræves sammen med  

 den ikke indbetalte afgift.
 § 9.  Fiskeriministeren kan dispensere fra de  

 afgiftssatser, der er anført i bilaget til bekendtgørelsen.
 § 10.  Fiskeriministeren kan indgå aftale med  

 erhvervsorganisationer eller sammenslutninger om, at disse bemyndiges til at  

 administrere opkrævningen af de afgifter, der er fastsat i bekendtgørelsen.
 § 11.  Bekendtgørelsen gælder ikke for Grønland.
 § 12.  Bekendtgørelsen træder i kraft den 5. januar  

 1994.
 Stk. 2.  Bekendtgørelse nr. 581 af 8. juli 1993 om  

 afgifter i medfør af lov om kvalitetskontrol med fisk og fiskevarer ophæves  

 med virkning fra den 28. februar 1994.
Fiskeriministeriet, den 23. december  

 1993 Bjørn Westh / Morten Hansen Bilag Oversigt over betaling af afgifter i medfør af lov om kvalitetskontrol med  

 fisk og fiskevarer For finansåret 1994 fastsættes nedenstående afgifter:
A: Den i § 1 nævnte overvågning betales på grundlag af de faktisk afholdte  

 omkostninger med hensyn til algeovervågning.
Herudover betales til dækning af  

 Fiskeriministeriets administration af overvågningsordningen kr. 15.300 pr.  

 muslingetilladelse.
 B: Den i § 3 nævnte afgift fastlægges i den følgende oversigt:
Oversigt over årlig afgift * For fiskeauktioner med en omsætning på mindre end 10 mill. kg nedsættes  

 afgiften til 11.000 kr.
 ecentraler m.v. med en omsætning på mindre end 0,4 mill. kg.
 lecentraler m.v. med en omsætning på større end 0,4 mill. kg og mindre end  

 2 mill. kg.
 mlecentraler m.v. med en omsætning på større end 2 mill. kg.
 I kategorierne I-III kan en virksomheds autorisation indeholde flere  

 autorisationsområder.
 Princippet for afgiftsfastsættelsen er for sådanne virksomheder, at det/de  

 autorisationsområde(r), der er i den nummerisk laveste kategori under  

 nedenstående afsnit med »autorisationsområder«, er afgørende for  

 virksomhedens indplacering i virksomhedskategori i ovenstående oversigt.
 Det samlede antal autorisationsområder uanset disses kategori er herefter  

 afgørende for afgiftens størrelse inden for den fastlagte kategori.
 C: Den i § 4 nævnte afgift for rekvirerede besøg fastsættes til kr. 775.  

 Såfremt besøget på virksomheden incl. transport strækker sig ud over en time,  

 vil der blive opkrævet et beløb på kr. 210 pr. påbegyndt time.
D: Den i § 5 nævnte afgift udgør i grundbeløb kr. 75 pr. udstedt bilag  

 5-dokument.
Derudover betales kr. 0,04 pr. kg (nettovægt). Betalingen pr.  

 forsendelse kan beløbe sig til mindst kr. 110 og maximalt kr. 3.000 pr.  

 forsendelse.
Størrelsen af afgiften er fastsat på grundlag af det tilsyn, som er  

 forudset ved bekendtgørelsens ikrafttræden.
Såfremt det bliver nødvendigt at  

 intensivere eller udvide kontrolindsatsen, kan størrelsen af betalingen pr.  

 forsendelse ændres efter forhandling med kvalitetsudvalget, jf. lovens § 26  

 a.
 E: Den i § 6 nævnte afgift udgør kr. 110 pr. attest.
 Hvis attesten alene vedrører en enkelt forsendelse på under 100 kg  

 (nettovægt), betales ingen afgift.
 Hvis der med samme transportmiddel (lastbil, skib, fly, tog) sendes flere  

 forsendelser indeholdende fisk og fiskevarer fra samme afsender til samme  

 modtager, som kan påføres samme sundhedsattest, og forsendelserne enkeltvis  

 vejer mindre end 100 kg, vil disse blive anset for at vedrøre samme attest,  

 for hvilken der, såfremt den således vedrører fisk og fiskevarer, der ialt  

 vejer 100 kg eller derover (nettovægt), skal betales for udstedelsen.
 Ønskes der udstedt bekræftet kopi, skal der ligeledes betales herfor med  

 kr. 110.
 F: Den i § 7 nævnte afgift fastsættes på grundlag af den tid, som medgår  

 ved arbejdet i forbindelse med udstedelsen af en attest, således at der  

 betales kr. 775 for den første time, medens der betales kr. 210 for hver  

 efterfølgende påbegyndt time.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 89/662, EF-Tidende 1989 L 395 s. 13, og Rådets direktiv nr.  

 90/675, EF-Tidende 1990 L 373 s. 1, som ændret ved Rådets direktiv nr.  

 91/496, EF-Tidende 1991 L 268 s. 56.
