Skriftlig fremsættelse (2.  

 november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af lov om finansiel virksomhed,  

 lov om værdipapirhandel m.v., lov om Arbejdsmarkedets Tillægspension og lov  

 om  

 Lønmodtagernes Dyrtidsfond (Løbende indregning af årets overskud,  

 ledelsesregler og betalingssystemer) (Lovforslag nr.
L 46).
 Formålet med lovforslaget er at forenkle en række  

 bestemmelser i lov om finansiel virksomhed og således gøre det lettere at  

 drive  

 finansiel virksomhed i Danmark og give de danske finansielle virksomheder  

 mere  

 ensartede betingelser i forhold til andre finansielle virksomheder i Europa.
Forslaget har desuden  

 til formål at skabe en klar kompetencefordeling for tilsynet med  

 betalingssystemer  

 i lov om værdipapirhandel m.v.
Registreringen af og tilsyn med  

 betalingssystemer, der har væsentlig betydning for betalingsafviklingen,  

 overgår fra Finanstilsynet til Danmarks Nationalbank.
Det er endvidere formålet med ændringerne af lov om  

 værdipapirhandel m.v. at sikre, at de strukturændringer, der finder sted i  

 Europa for tiden på værdipapirområdet, kan ske på en sådan måde, at markedets  

 effektivitet og integritet bevares.
Det sker ved at harmonisere reglerne om  

 ledelse og erhvervelse af kvalificerede kapitalandele med reglerne i lov om  

 finansiel virksomhed.
Med forslaget ophæves kravet om, at de finansielle  

 virksomheder årligt skal oplyse kunderne om, hvilke typer af oplysninger,  

 kunden har givet samtykke til, kan videregives.
Oplysningerne skal i  

 fremtiden  

 blot gives, hvis kunden anmoder om det.
Forslaget vil lette virksomhederne  

 for  

 en stor administrativ byrde samtidig med, at kunder, som ønsker det, fortsat  

 kan få de ønskede oplysninger.
Det foreslås, at der indsættes en liste over, hvilke  

 erhvervsvirksomheder direktører og visse andre ansatte i en finansiel  

 virksomhed må være bestyrelsesmedlem i, samtidig med at den finansielle  

 virksomhed har engagement med den pågældende virksomhed.
Denne liste er en  

 undtagelse fra det generelle engagementsforbud.
Herved fritages de omfattede  

 virksomheder for en byrde, idet de ikke længere for disse  

 erhvervsvirksomheder  

 skal søge om dispensation fra reglen.
En tilsvarende ændring foreslås for  

 Arbejdsmarkedets Tillægspension, Arbejdsmarkedets Erhvervssygdomssikring og  

 Lønmodtagernes Dyrtidsfond.
Dernæst foreslås det, at de finansielle virksomheder på  

 visse betingelser får mulighed for at indregne årets løbende overskud i  

 kernekapitalen.
Derved får de danske finansielle virksomheder betingelser,  

 som  

 svarer til de øvrige finansielle virksomheder i Europa.
Endvidere foreslås  

 reglerne om kreditinstitutters engagementer ændret, så der skabes symmetri  

 mellem reglerne om, hvordan institutterne opgør henholdsvis deres solvens og  

 store engagementer.
 Endelig foreslås det, at Finanstilsynets tavshedspligt  

 ændres, så der i visse situationer kan videregives oplysninger til Færøerne  

 og  

 Grønland om færøske og grønlandske finansielle virksomheder.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
