Indledning Denne anvisning knytter sig til følgende forskrifter og meddelelser fra  

 arbejdstilsynet:
-Publikation nr. 39 pkt. 6.3.5 -Publikation nr. 47 pkt. 1.1.2.4 -Publikation nr. 52 pkt. 3.2.2 -Publikation nr. 53 pkt. 3.2.2 -Publikation nr. 67 pkt. 5.3.6 samt M 4/60, M 3/61, M 1/70, M 8/70, M 10/70, M 2B/72, M 4/79, M 1/82, M 4/82  

 og M 5/82.
 Der er i disse bestemmelser krav om materialedokumentation, der henviser  

 til DS 10030.
DS 10030 er nu erstattet af DS/ISO 404, og direktoratet anerkender denne  

 som grundlag for materialedokumentation ved levering af dampkledler,  

 trykbeholdere, rørledninger og dele hertil.
Anerkendelsen er tiltrådt af  

 arbejdsmiljørådet efter udtalelse fra dampkedel- og trykbeholderudvalget,  

 jfr. § 25 i bekendtgørelse nr. 564 af 22. december 1971 om dampkedelanlæg på  

 landjorden, og § 27 i bekendtgørlse nr. 566 af samme dato om trykbeholdere  

 m.v. på landjorden.
 Herefter er arbejdstilsynets krav til materialedokumentation efter nævnte  

 bestemmelser som angivet nedenfor.
 Meddelelse nr. 2/83 er indarbejdet i anvisningen og bortfalder hermed.
 1. Dokumentationskrav.
1.1 Hovedregel Ved fremstilling af dampkedler, trykbeholdere og rørledninger kræves det  

 anvendte materiale entydigt mærket og dokumenteret, som hovedregel med et  

officielt certifikat.
D.v.s. et certifikat der består af en erklæring  

 fra værket om, at det leverede materiale opfylder de foreskrevne krav med  

 angivelse af prøvningsresultater, hvoraf det fremgår, at samtlige foreskrevne  

 prøvninger er gennemført, samt en attestation for prøvningsresultaterne af en  

 af værket uafhængig sagkyndig.
 Dette certifikat vil efter DS/ISO 404 være »inspektionserklæring  

 5.3.2.3.1 b« eller »inspektionsattest 5.3.2.3.2.«, idet det  

 bemærkes, at den sagkyndige, som attesterer certifikatet, skal være anerkendt  

 af direktoratet for arbejdstilsynet.
1.2 Undtagelser I følgende tilfælde lempes kravet om officielt certifikat.
 1.2.1 Som dokumentation for nedennævnte materialer accepterer  

 arbejdstilsynet værkscertifikat,  d.v.s. et certifikat der indeholder  

 en erklæring fra værket af samme indhold som ved officielt certifikat, men  

 attesteret alene af materialeleverandørens (producentens) kontrolafdeling.
 Dette certifikat svarer til en inspektionserklæring efter DS/ISO 404,  

 afsnit 5.3.2.3.1 a.
Plader 1 Ulegeret trykbeholderstål og svejselige, mikrolegerede finkornstål med  

 en specificeret minimumsbrudstyrke på højst 450 N/mm2 og en specificeret  

 minimumsflydegrænse på højst 290 N/mm2.
 2 Konstruktionsstål svarende til typerne Fe 430 og Fe 510 efter DS/ISO  

 630.
 3 Austenitiske stål anvendt i opløsningsglødet tilstand.
Rør Svarende til det for plader gældende.
 1.2.2 Konstruktionsstål svarende til typerne Fe 310 og Fe 360 efter DS/ISO  

 630 kan accepteres dokumenteret alene med værksattest efter DS/ISO  

 404, afsnit 5.3.1.2.2.
2. Dokumentation efter andre standarder og normer I tilfælde, hvor der foreligger dokumentation for de anvendte materialer  

 efter Euronorm 21-78, DIN 50049 og SS 110001, vil sådanne certifikater kunne  

 accepteres af arbejdstilsynet, såfremt de svarer til den type dokumentation,  

 som kræves i følge pkt. 1. I omstående tabel er opført de certifikattyper,  

 der af arbejdstilsynbet anses at modsvare hinanden.
