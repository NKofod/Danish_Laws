Nr LSF 103 Forslag til Lov om ændring af lov om mineralske råstoffer i Grønland Fremsat af energiministeren (Bilgrav-Nielsen) den 17. november 1988 Vedtaget ved tredjebehandling den 16. december 1988 Lov nr. 844 af 21/12/1988 § 1 I lov nr. 585 af 29. november 1978 om mineralske råstoffer i Grønland  

 foretages følgende ændringer:
 1. Lovens titel affattes således:
»Lov om mineralske råstoffer m.v. i Grønland.« 2. Overalt i lovteksten ændres »ministeren for Grønland« til:  

 »energiministeren«.
 3. § 1 affattes således:
 »§ 1. Forundersøgelser, efterforskning og udnyttelse af mineralske  

 råstoffer samt tilsvarende aktiviteter vedrørende vandkraft i Grønland kan  

 alene finde sted efter reglerne i denne lov.
Stk. 2. Staten og Grønlands hjemmestyre kan dog fortsat udføre  

 videnskabelige og praktiske undersøgelser af generel og kortlægningsmæssig  

 karakter vedrørende mineralske råstoffer og vandkraft.« 4. § 5, stk. 1, affattes således:
»Forvaltningen vedrørende ikkelevende ressourcer i Grønland varetages  

 af råstofforvaltningen for Grønland med tilhørende institutioner under  

 energiministeren.« 5. Efter kapitel 4 indsættes:
»Kapitel 4 a Vandkraftaktiviteter § 25 a.
Efter aftale i henhold til § 2, stk. 1, kan energiministeren  

 iværksætte undersøgelses- og udnyttelsesaktiviteter vedrørende vandkraft i  

 Grønland samt meddele tilladelse eller bevilling hertil i henhold til  

 kapitlerne 2, 3 og 4.
 Stk. 2. Vandkraftudnyttelse til energiforsyning af grønlandske byer og  

 bygder samt undersøgelser med henblik herpå kræver dog ikke aftale i henhold  

 til § 2, stk. 1, men kan besluttes alene af Grønlands hjemmestyre.
Stk. 3. Offentlige indtægter fra vandkraftudnyttelse til energiforsyning  

 af grønlandske byer og bygder indgår ikke i indtægtsfordelingen i henhold til  

 § 26.« 6. § 26 affattes således:
 »§ 26. Offentlige indtægter fra koncessionerede selskabers virksomhed  

 vedrørende ikke-levende ressourcer i Grønland fordeles mellem staten og  

 hjemmestyret som angivet i stk. 2-4.
 Stk. 2. De i stk. 3 angivne indtægter fordeles mellem staten og  

 hjemmestyret med 50 pct. til hver af parterne, jf. dog stk. 4.
 Stk. 3. Den i stk. 2 angivne indtægtsfordeling omfatter følgende  

 indtægter:
 1. Indtægter i henhold til konkrete koncessionsforhold, dog bortset fra  

 afgifter m.v., som betales til dækning af udgifter i råstofforvaltningens  

 regi.
 2. Indtægter ved enhver beskatning i Danmark og Grønland af selskaber, som  

 er koncessionshavere, for så vidt angår den del af virksomheden, som vedrører  

 ikke-levende ressourcer i Grønland.
 3. Indtægter vedrørende statens og hjemmestyrets fælles deltagelse i  

 virksomhed på råstofområdet.
 4. Provenuet af udbytteskat m.v. i Danmark og Grønland vedrørende  

 aktionærer i selskaber, som er koncessionshavere, eller i selskaber, som  

 fuldt ud ejer sådanne selskaber direkte eller indirekte.
Stk. 4. Fordelingen af indtægter ud over 500 mio. kr. pr. år fastsættes  

 ved lov efter forhandling mellem regeringen og hjemmestyret.« 7. I § 30 indsættes efter stk. 3 som nyt stykke:
»Stk. 4. Bestemmelserne i stk. 1-3 gælder tilsvarende udnyttelse af  

 vandkraft.« § 2 Stk. 1. Loven træder i kraft den 1. januar 1989. Bestemmelsen i § 1, nr.  

 6, omfatter tillige indtægter modtaget i 1988.
 Stk. 2. Med virkning fra 1. januar 1988 ophæves § 2 i lov nr. 510  

 af 21. december 1979 om tilskud til Grønlands hjemmestyre og de grønlandske  

 kommuner.
 Stk. 3. Med virkning fra 1. januar 1989 ophæves § 2 i lov om  

 tilskud til Grønlands hjemmestyre og de grønlandske kommuner som vedtaget af  

 Folketinget den 8. december 1988.
Oprindeligt fremsat forslag § 1 I lov nr. 585 af 29. november 1978 om mineralske råstoffer i Grønland  

 foretages følgende ændringer:
 1. Lovens titel affattes således:
»Lov om mineralske råstoffer m.v. i Grønland.« 2. Overalt i lovteksten ændres »ministeren for Grønland« til:  

 »energiministeren«.
 3. § 1 affattes således:
 »§ 1. Forundersøgelser, efterforskning og udnyttelse af mineralske  

 råstoffer samt tilsvarende aktiviteter vedrørende vandkraft i Grønland kan  

 alene finde sted efter reglerne i denne lov.
Stk. 2. Staten og Grønlands hjemmestyre kan dog fortsat udføre  

 videnskabelige og praktiske undersøgelser af generel og kortlægningsmæssig  

 karakter vedrørende mineralske råstoffer og vandkraft.« 4. § 5, stk. 1, affattes således:
»Forvaltningen vedrørende ikke-levende ressourcer i Grønland  

 varetages af råstofforvaltningen for Grønland med tilhørende institutioner  

 under energiministeren.« 5. Efter kapitel 4 indsættes:
 »Kapitel 4a.
 Vandkraftaktiviteter.
§ 25a.
Efter aftale i henhold til § 2, stk. 1, kan energiministeren  

 iværksætte undersøgelses- og udnyttelsesaktiviteter vedrørende vandkraft i  

 Grønland samt meddele tilladelse eller bevilling hertil i henhold til  

 kapitlerne 2, 3 og 4.
 Stk. 2. Vandkraftudnyttelse til energiforsyning af grønlandske byer og  

 bygder samt undersøgelser med henblik herpå kræver dog ikke aftale i henhold  

 til § 2, stk. 1, men kan besluttes alene af Grønlands hjemmestyre.
Stk. 3. Offentlige indtægter fra vandkraftudnyttelse til energiforsyning  

 af grønlandske byer og bygder indgår ikke i indtægtsfordelingen i henhold til  

 § 26.« 6. § 26 affattes således:
 »§ 26. Offentlige indtægter fra koncessionerede selskabers virksomhed  

 vedrørende ikke-levende ressourcer i Grønland fordeles mellem staten og  

 hjemmestyret som angivet i stk. 2-4.
 Stk. 2. De i stk. 3 angivne indtægter fordeles mellem staten og  

 hjemmestyret med 50 pct. til hver af parterne, jf. dog stk. 4.
 Stk. 3. Den i stk. 2 angivne indtægtsfordeling omfatter følgende  

 indtægter:
 1. Indtægter i henhold til konkrete koncessionsforhold, dog bortset fra  

 afgifter m.v., som betales til dækning af udgifter i råstofforvaltningens  

 regi.
 2. Indtægter ved enhver beskatning i Danmark og Grønland af selskaber, som  

 er koncessionshavere, for så vidt angår den del af virksomheden, som vedrører  

 ikke-levende ressourcer i Grønland.
 3. Indtægter vedrørende statens og hjemmestyrets fælles deltagelse i  

 virksomhed på råstofområdet.
 4. Provenuet af udbytteskat m.v. i Danmark og Grønland vedrørende  

 aktionærer i selskaber, som er koncessionshavere, eller i selskaber, som  

 fuldt ud ejer sådanne selskaber direkte eller indirekte.
Stk. 4. Fordelingen af indtægter ud over 500 mill. kr. pr. år fastsættes  

 ved lov efter forhandling mellem regeringen og hjemmestyret.« 7. I §30 indsættes efter stk. 3 som nyt stykke:
»Stk. 4. Bestemmelserne i stk. 1-3 gælder tilsvarende udnyttelse af  

 vandkraft.« § 2 Stk. 1. Loven træder i kraft den 1. januar 1989. Bestemmelsen i § 1, nr. 6  

 omfatter tillige indtægter modtaget i 1988.
 Stk. 2. Med virkning fra 1. januar 1988 ophæves § 2 i lov nr. 510 af 21.  

 december 1979 om tilskud til Grønlands hjemmestyre og de grønlandske  

 kommuner.
 Stk. 3. Med virkning fra 1. januar 1989 ophæves § 2 i lov nr. ... af .....  

 ......... 1988 om tilskud til Grønlands hjemmestyre og de grønlandske  

 kommuner.
Bemærkninger til lovforslaget Almindelige bemærkninger Som led i Grønlands hjemmestyre, der indførtes 1. maj 1979, etableredes en  

 særlig ordning på råstofområdet.
Hovedprincipperne i denne råstofordning er fastlagt i lov nr. 577 af 29.  

 november 1978 om Grønlands hjemmestyre, og de nærmere bestemmelser er fastsat  

 i lov nr. 585 af 29. november 1978 om mineralske råstoffer i Grønland.
De  

 grundlæggende elementer i råstofordningen er følgende:
a.
Anerkendelse af at den fastboende befolkning i Grønland har  

 grundlæggende rettigheder til Grønlands naturgivne ressourcer.
b.
Etableringen af en fælles beslutningskompetence (gensidig vetoret) for  

 rigsmyndighederne og hjemmestyret vedrørende de væsentlige dispositioner med  

 hensyn til ikke-levende ressourcer i Grønland.
c.
Fastlæggelse af principperne for fordeling af offentlige indtægter fra  

 råstofvirksomhed i Grønland.
d.
Oprettelse af et paritetisk sammensat dansk/grønlandsk fællesråd  

 vedrørende mineralske råstoffer i Grønland.
e.
Oprettelse af en råstofforvaltning for Grønland under energiministeren  

 til varetagelse af de centrale administrative opgaver på råstofområdet.  

 Råstofforvaltningen varetager tillige opgaverne som sekretariat for  

 fællesrådet vedrørende mineralske råstoffer i Grønland.
Efter ønske af Grønlands landsstyre indledtes i februar 1986 drøftelser  

 mellem landsstyret og ministeren for Grønland vedrørende grønlandske ønsker  

 om ændring af dele af råstofordningen.
Forhandlingerne blev for regeringens  

 vedkommende videreført af energiministeren fra september 1987, hvor  

 råstofforvaltningen, Grønlands Miljøundersøgelser (GM) og Grønlands  

 Geologiske Undersøgelse (GGU) - efter nedlæggelsen af ministeriet for  

 Grønland - blev overført til energiministeriet.
De grønlandske ønsker vedrørte dels bestemmelserne om fordelingen mellem  

 staten og hjemmestyret af offentlige indtægter i forbindelse med  

 råstofvirksomhed, dels spørgsmålet, om råstofforvaltningen, GM og GGU kunne  

 overføres til at henhøre under Grønlands hjemmestyre i stedet for som nu  

 under staten.
Derudover har spørgsmålet om meddelelse af rettigheder  

 vedrørende vandkraft i Grønland indgået i forhandlingerne.
 Som et resultat af forhandlingerne indgik energiministeren og landsstyret  

 den 28. marts 1988 en aftale om principper for ændring af dele af den for  

 Grønland gældende råstofordning.
 De aftalte principper forudsættes udmøntet dels ved en revision af lov om  

 mineralske råstoffer i Grønland, dels ved indgåelse af en supplerende aftale  

 mellem landsstyret og energiministeren.
Principaftalen af 28. marts 1988 indebærer bl.a., at fordelingen af fremtidige offentlige indtægter fra råstofaktiviterer i  

 Grønland løsgøres fra de årlige kapitaloverførsler fra Danmark til Grønland; at samtlige indtægter omfattet af ordningen op til 500 mill. kr. pr. år  

 fordeles med 50% til staten og 50% til Grønlands hjemmestyre uden modregning  

 i kapitaloverførslen.
Fordelingen af indtægter ud over dette beløb fastsættes  

 ved lov efter forhandlingen mellem regeringen og hjemmestyret; at staten og hjemmestyret af disse indtægter hver vil indskyde op til 12,5  

 mill. kr. i det fælles selskab Nunaoil A/S med henblik på fremme af den  

 erhvervsmæssige udvikling på råstofområdet.
Dette vil i givet fald indebære  

 en fordobling af selskabets nuværende aktiekapital; at det samlede forvaltningsområde - dvs. i organisatorisk henseende  

 råstofforvaltningen, GGU og GM - fortsat placeres i statsligt regi; at hjemmestyrets indseende og indflydelse vedrørende forvaltningsområdet i  

 en række henseender udbygges; at der skabes hjemmel for anvendelse af koncessionssystemet i lov om  

 mineralske råstoffer i Grønland også med hensyn til vandkraftaktiviteter i  

 Grønland; at lokal anvendelse af mindre vandkraftressourcer dog falder uden for  

 dette system; at råstofordningens fælles beslutningskompetence (vetoretten) og  

 indtægtsfordelingsprincippet ikke gælder vandkraftudnyttelse til  

 energiforsyning af de grønlandske byer og bygder; at hver af parterne efter 1. januar 1995 kan kræve, at der med  

 udgangspunkt i indvundne erfaringer og eventuelt ændrede forudsætninger  

 optages drøftelser af, hvorvidt der er grundlag for en justering af  

 ordningen.
 Principaftalen blev af landsstyret forelagt for Grønlands landsting på  

 dettes forårssamling 1988. Landstinget tilsluttede sig enstemmigt  

 landsstyreformandens indstilling om, at de aftalte principper i den kommende  

 periode skulle udmøntes i lovforslag, som kunne forelægges for Grønlands  

 landsting på efterårssamlingen 1988 og derefter for folketinget.
 Principaftalen af 28. marts 1988 har således været grundlaget for  

 udarbejdelsen af nærværende lovforslag.
I tilknytning til lovens vedtagelse agtes en supplerende aftale indgået  

 mellem Grønlands landsstyre og energiministeren.
I denne aftale vil bl.a.  

 indgå den ovennævnte bestemmelse om eventuel optagelse af drøftelser efter 1.  

 januar 1995 om justering af ordningen.
Lovforslaget ventes på nuværende tidspunkt ikke at indebære væsentlige  

 administrative konsekvenser i form af øget personalebehov.
Såfremt der senere  

 etableres udvindingsvirksomhed i Grønland udover den idag eksisterende - som  

 alene består af den minevirksomhed, der af Greenex A/S udføres ved  

 Maarmorilik - kan det blive nødvendigt at tilføre råstofforvaltningen  

 yderligere administrative ressourcer til de opgaver, som er forbundet med  

 indtægtsfordelingen mellem staten og hjemmestyret.
Lovforslagets økonomiske konsekvenser består i et provenutab for staten,  

 som efter forslaget med virkning fra 1. januar 1988 skal dele offentlige  

 indtægter på råstofområdet med hjemmestyret med 50% til hver.
Da der i 1988  

 fra Greenex A/S ventes modtaget offentlige indtægter på mindst 55 mil. kr. -  

 og muligvis mere - kan provenutabet for staten anslås til 27,5 mill. kr. i  

 1988 eller eventuelt noget mere.
I 1989 ventes modtaget offentlige indtægter  

 af nogenlunde samme størrelsesorden, men med en betydelig større usikkerhed  

 knyttet til beløbet, og statens provenutab i 1989 kan derfor med denne  

 usikkerhed anslås til ca. 25 mill. kr.
Der er intet grundlag for at anslå  

 provenuer for årene efter 1989. Der er imidlertid hverken for 1988, 1989  

 eller senere år finanslovsmæssigt budgetteret med offentlige indtægter på  

 råstofområdet, og det nævnte provenutab for staten vil derfor ikke indebære  

 mindreindtægter i forhold til det finanslovsmæssigt budgetterede.
Tværtimod  

 vil der efter det nu forventede både i 1988 og i 1989 blive merindtægter for  

 staten i forhold til det finanslovsmæssigt budgetterede som følge af, at der  

 modtages offentlige indtægter fra minevirksomheden i Maarmorilik.
 I principaftalen af 28. marts 1988 og i den supplerende aftale, som agtes  

 indgået mellem energiministeren og landsstyret, indgår, at parterne er  

 indstillet på - af de indtægter som modtages ved indtægtsfordelingen - at  

 søge tilvejebragt bevillingsmæssig hjemmel til hver at indskyde indtil 12,5  

 mill. kr. som forhøjelse af aktiekapitalen i Nunaoil A/S til fremme af den  

 erhvervsmæssige udvikling på råstofområdet.
 I december 1988 påregnes der at foreligge klarhed over de ovennævnte  

 indtægter i 1988. Energiministeren agter derfor - efter lovforslagets  

 vedtagelse - i overensstemmelse med det aftalte at indskyde 12,5 mill. kr.  

 som forhøjelse af aktiekapitalen i Nunaoil A/S under forudsætning af, at  

 Grønlands hjemmestyre indskyder samme beløb.
 Nærværende lovforslag er tiltrådt af Grønlands landsting på  

 efterårssamlingen 1988.
Bemærkninger til lovforslagets enkelte bestemmelser Til § 1.
 Til nr. 1.
 Den foreslåede ændring af lovens titel skyldes, at lovens område foreslås  

 udvidet, bl.a. således at aktiviteter vedrørende vandkraft i Grønland indgår.
 Til nr. 2.
 Den foreslåede bestemmelse er en konsekvens af den ressortændring, som  

 fandt sted ved regeringsdannelsen i september 1987, hvor sager vedrørende  

 ikke-levende ressourcer i Grønland - i forbindelse med ministeriet for  

 Grønlands nedlæggelse - overførtes til energiministeren.
 Samtidig overførtes råstofforvaltningen for Grønland, Grønlands Geologiske  

 Undersøgelse (GGU) og Grønlands Miljøundersøgelser (GM) til  

 energiministeriet.
 Til nr. 3.
 Den foreslåede bestemmelse i § 1, stk. 1, angiver, at loven omfatter ikke  

 blot forundersøgelser, efterforskning og udnyttelse af mineralske råstoffer,  

 men også tilsvarende aktiviteter vedrørende vandkraft.
 De dispositioner vedrørende mineralske råstoffer og vandkraft, der vil  

 være omfattet af bestemmelserne i loven (forundersøgelser, efterforskning og  

 udnyttelse), er virksomhed, som udføres enten af det offentlige eller af  

 private i henhold til bevilling, og som direkte sigter på at afklare  

 mulighederne for udnyttelse af bestemte mineralske råstoffer eller af et  

 bestemt vandkraftpotentiale, eller som består i sådan udnyttelse.
 Den foreslåede bestemmelse i § 1, stk. 2, angiver, at geologiske  

 undersøgelser, hvor sigtet er udgivelse af geologiske kort eller  

 offentliggørelse iøvrigt af videnskabelige og praktiske resultater, fortsat  

 vil kunne udføres inden for rammerne af lov om Grønlands Geologiske  

 Undersøgelse, således at der som en helhed i GGU til stadighed kan foretages  

 vurderinger af mulige mineral- og vandkraftressourcer.
Vandkraftundersøgelser i Grønland har hidtil været udført af GGU og  

 Nuna-Tek, som idag er navnet på det tidligere Grønlands tekniske  

 Organisation, der 1. januar 1987 overførtes til Grønlands hjemmestyre.  

 Bestemmelsen i § 1, stk. 2, foreslås derfor ændret i forhold til den  

 nuværende lov for at angive, at ikke blot geologiske undersøgelser, men også  

 vandkraftundersøgelser i statens eller hjemmestyrets regi fortsat kan udføres  

 uden særskilt bevilling.
Dette gælder også i tilfælde af, at staten og  

 hjemmestyret beslutter ændringer i organisatorisk henseende med hensyn til  

 vandkraftundersøgelsers udførelse.
 Der tilsigtes iøvrigt ikke foretaget ændringer af den nuværende  

 opgavefordeling mellem GGU og Nuna-Tek på vandkraftområdet.
 Til nr. 4.
 Den foreslåede bestemmelse i § 5, stk. 1, præciserer, at forvaltningen  

 vedrører ikke-levende ressourcer i Grønland i bred forstand samt det samlede  

 forvaltningsområde, dvs. organisatorisk råstofforvaltningen og tilhørende  

 institutioner - Grønlands Geologiske Undersøgelse (GGU) og Grønlands  

 Miljøundersøgelser (GM) - ressortmæssigt er placeret under energiministeren.  

 Opgaverne på råstofområdet varetages således af råstofforvaltningen, der  

 udgør en særskilt del af energiministeriets departement, samt GGU og GM, og  

 disses virksomhed på råstofområdet er således omfattet af råstofordningen.
 I forhold til hjemmestyret forudsætter dette bl.a. , at det samlede  

 forvaltningsområde skal organiseres og afgrænses i forhold til det øvrige  

 ministerområde således, at bevillinger, personale, opgaver m.m. vedrørende  

 Grønland er henført til forvaltningsområdet på en for hjemmestyret  

 identificerbar og kontrollerbar måde.
 Endvidere forudsættes det, at det samlede forvaltningsområde skal være til  

 rådighed for både staten og hjemmestyret som et fælles administrativt/fagligt  

 system, der dels skal medvirke til at udarbejde grundlaget for de  

 dansk/grønlandske politiske drøftelser, dels skal varetage gennemførelsen af  

 de fælles beslutninger, der fremkommer som resultat af disse drøftelser.
 Den suplerende aftale, som agtes indgået mellem energiministeren og  

 landsstyret, vil indeholde nærmere bestemmelser herom og om hjemmestyrets  

 indflydelse på forvaltningsområdet.
 Til nr. 5.
Den foreslåede bestemmelse i § 25a, stk. 1, angiver at dispositioner  

 vedrørende vandkraft - dvs. iværksættelse af undersøgelses- og  

 udnyttelsesaktiviteter i offentlig regi eller meddelelse af tilladelse eller  

 bevilling hertil til private - forudsætter aftale mellem regeringen og  

 landsstyret efter lovens § 2, stk. 1, på samme måde som tilsvarende  

 dispositioner vedrørende mineralske råstoffer.
Vandkraftaktiviteter omfattes  

 således af den fælles beslutningskompetence (gensidig vetoret) i  

 råstofordningen.
Den foreslåede bestemmelse i stk. 2 indebærer, at bemyndigelser,  

 tilladelser og bevillinger til undersøgelser vedrørende eller udnyttelse af  

 vandkraft, der ellers kræver aftale mellem energiministeren og landsstyret, i  

 de i stk. 2 nævnte tilfælde meddeles alene på grundlag af hjemmestyrets  

 beslutning herom.
Det forudsættes herved, at de af energiministeren udstedte  

 tilladelser og bevillinger indeholder sædvanlige vilkår, ligesom  

 myndighedsbehandling, tilsyn m.m. med aktiviteterne også i disse tilfælde  

 foretages af råstofforvaltningen med tilhørende institutioner under  

 energiministeren.
 En vandkraftudnyttelse af den i stk. 3 nævnte karakter vil primært have  

 til hensigt at muliggøre lavere energitakster for forbrugerne end en  

 alternativ energiforsyning, og der er dermed ikke grundlag for, at en  

 aktivitet af denne karakter skal være omfattet af råstofordningens  

 indtægtsfordeling.
 Anden vandkraftaktivitet end den i stk. 2 og 3 nævnte - f.eks.  

 vandkraftudnyttelse i forbindelse med minedrift i Grønland eller i  

 forbindelse med energiforbrugende virksomhed, der placeres i Grønland som  

 følge af en fordelagtig energiforsyning - vil derimod være omfattet af den  

 fælles beslutningskompetence og indtægtsfordelingen i råstofordningen.
Såfremt der etableres en vandkraftudnyttelse, som anvendes til  

 energiforsyning af både grønlandske byer og bygder og f.eks. en  

 minevirksomhed eller en særlig energiforbrugende virksomhed, vil spørgsmålet  

 om, hvorvidt denne vandkraftudnyttelse er omfattet af stk. 2 og 3 skulle  

 drøftes mellem energiministeren og landsstyret.
Det vil i så fald være  

 naturligt at tage udgangspunkt i, hvorledes vandkraftanlæggets  

 energiproduktion størrelsesmæssigt fordeles på henholdsvis grønlandske byer  

 og bygder samt minevirksomheden eller den særlige energiforbrugende  

 virksomhed.
 Til nr. 6.
Ifølge det hidtil gældende indtægtsfordelingsprincip skal offentlige  

 indtægter fra koncessionerede selskabers virksomhed på råstofområdet i  

 Grønland tilgå hjemmestyret, men skal samtidig anvendes til udligning af  

 statens årlige udgifter i form af kapitaloverførsel til Grønland.
Indtægter  

 udover dette niveau skal i givet fald fordeles efter nærmere aftale mellem  

 regeringen og hjemmestyret.
De foreslåede bestemmelser i § 26, stk. 1 og 2, indebærer en ændring af  

 indtægtsfordelingen mellem Danmark og Grønland, således at fordelingen af  

 fremtidige offentlige indtægter fra råstofaktiviteter i Grønland løsgøres fra  

 de årlige kapitaloverførsler fra Danmark til Grønland. Ændringen indebærer  

 endvidere, at samtlige indtægter, som er omfattet af ordningen, op til 500  

 mill. kr. pr. år fordeles med 50% til staten og 50% til Grønlands hjemmestyre  

 uden modregning i kapitaloverførslen.
Fordelingen af indtægter udover dette  

 beløb fastsættes ved lov efter forhandling mellem regeringen og hjemmestyret,  

 jf. stk. 4.
Denne 50%-50%-fordeling vil være i overensstemmelse med de øvrige  

 principper i råstofordningen, der formelt og reelt er baseret på et  

 paritetsprincip og en fælles beslutningskompetence.
Den er endvidere i  

 overensstemmelse med ejerforholdet i det fælles selskab Nunaoil A/S, hvor  

 staten og hjemmestyret ejer hver 50% af aktierne.
Nunaoil A/S har til opgave  

 at varetage fælles dansk og grønlandsk offentlig deltagelse i kulbrinte- og  

 øvrige mineralaktiviteter i Grønland, jf. lov nr. 595 af 12. december 1984  

 som ændret ved lov nr. 106 af 20. marts 1987.
 Det er forudsat, at den grønlandske del af indtægterne tilfalder Grønlands  

 hjemmestyre og alene er undergivet hjemmestyrets dispositionsret.
Indtægtsfordelingen omfatter offentlige indtægter fra virksomhed  

 vedrørende udnyttelse af ikke-levende ressourcer i Grønland, navnlig  

 vedrørende kulbrinter og andre mineralske råstoffer samt vandkraft.
Dog  

 indgår der alene indtægter vedrørende vandkraftudnyttelse, som ikke primært  

 anvendes til energiforsyning af det grønlandske samfund.
 Den foreslåede bestemmelse i § 26, stk. 3, indeholder en udtømmende  

 opregning af de indtægtstyper, som vil skulle indgå i indtægtsfordelingen.
De under § 26, stk. 3, nr. 1, nævnte indtægtstyper omfatter enhver indtægt  

 for det offentlige, som modtages med hjemmel i bestemmelserne i konkrete  

 konsessionsforhold.
Undtaget er dog afgifter m.v., som betales til  

 råstofforvaltningen til dækning af udgifter i råstofforvaltningens regi.
 Som eksempel på en indtægt omfattet af nr. 1 kan nævnes den  

 koncessionsafgift på 45%, der er fastsat i Greenex A/S' udnyttelseskoncession  

 fra 1971 vedrørende bl.a. bly og zink i Maarmorilik-området.
 Som et andet eksempel kan nævnes den produktionsafgift (royalty), som er  

 fastsat i den efterforsknings- og udnyttelseskoncession vedrørende kulbrinter  

 i et område i Jameson Land i Østgrønland, som i 1984 blev meddelt til en  

 gruppe selskaber.
I henhold til Maarmorilik- og Jameson Land-koncessionerne betaler  

 koncessionshaverne årlige afgifter m.m. til dækning af udgifter i  

 råstofforvaltningens regi i forbindelse med miljø- og andre  

 baggrundsundersøgelser, myndighedsbehandling (godkendelsesprocedurer, tilsyn,  

 rapportering m.m.) samt oplysningsvirksomhed m.v.
Disse indtægter indgår som  

 hidtil ikke i indtægtsfordelingen mellem staten og hjemmestyret.
 De under § 26, stk. 3, nr. 2, nævnte indtægtstyper omfatter indtægter ved  

 enhver beskatning i Danmark og Grønland af selskaber, som er  

 koncessionshavere.
Dette vil først og fremmest omfatte selskabsskatter efter den til enhver  

 tid gældende skattelovgivning i Danmark og Grønland, idet afgørende herfor er  

 koncessionshaverens hjemsted og driftssted.
Som eksempel kan nævnes, at  

 koncessionshaverne A/S Arco Greenland og Arktisk Minekompagni A/S i tilfælde  

 af en olieudvinding i Jameson Land vil blive beskattet i Grønland efter  

 driftssted og i Danmark efter hjemsted.
Den grønlandske skat modregnes så i  

 den danske selskabsskat.
 Derudover indgår enhver anden beskatning af selskaber, som er  

 koncessionshavere, bl.a. den for Grønland gældende kulbrintebeskatning (den  

 for Danmark gældende kulbrinteskattelov gælder ikke i Grønland).
De under § 26, stk. 3, nr. 3, nævnte indtægtstyper omfatter indtægter  

 vedrørende statens og hjemmestyrets fælles deltagelse i virksomhed på  

 råstofområdet.
En sådan fælles deltagelse vil i givet fald blive foretaget  

 gennem det fælles selskab Nunaoil A/S.
I henhold til lovgivningen vedrørende Nunaoil A/S er statens og  

 hjemmestyrets indtægter som aktionærer i selskabet omfattet af § 26 i lov nr.  

 585 af 29. november 1978 om mineralske råstoffer i Grønland.
Efter den  

 foreslåede bestemmelse i § 26, stk. 3, nr. 3, vil statens og hjemmestyrets  

 indtægter som aktionærer i Nunaoil A/S fortsat blive behandlet på samme måde  

 som andre indtægter omfattet af indtægtsfordelingen.
 Med den foreslåede indtægtsfordeling på 50%-50% mellem staten og  

 hjemmestyret opnås der endvidere overensstemmelse mellem indtægtsfordelingen  

 på den ene side og ejerforholdet i Nunaoil A/S på den anden side.
 De under § 26, stk. 3, nr. 4, nævnte indtægtstyper omfatter provenuet af  

 udbytteskat m.v. i Danmark og Grønland vedrørende aktionærer i selskaber, som  

 er koncessionshavere, eller i selskaber, som fuldt ud ejer sådanne selskaber  

 enten direkte eller indirekte, ved at der foreligger en 100%-aktiebesiddelse  

 gennem flere led.
Hovedårsagen til, at udbytteskat fortsat må indgå i indtægtsfordelingen  

 mellem staten og hjemmestyret er, at spørgsmålet om beskatning med dansk  

 eller grønlandsk udbytteskat afhænger af koncessionshaverens hjemsted.
Om  

 hjemstedet er i Grønland eller i Danmark er derfor af væsentlig betydning for  

 den skattemæssige situation for en udnyttelseskoncessionshaver, og  

 spørgsmålet vil således ved koncessionsforhandlinger være centralt for både  

 koncessionshaver og myndighederne.
Hvis udbytteskatter ikke indgik i  

 indtægtsfordelingen, ville staten og hjemmestyret ud fra provenumæssige  

 interesser i hvert enkelt tilfælde have diametralt modsatte interesser i  

 spørgsmålet om hjemsted.
Denne situation ville kunne virke blokerende for  

 statens og hjemmestyrets fælles varetagelse af det offentliges interesser i  

 forhold til koncessionshavere, som er et af de fundamentale principper i  

 råstofordningen.
Denne situation undgås, når provenuet af udbytteskat indgår  

 i indtægtsfordelingen.
I den supplerende aftale vil indgå bestemmelser om den nærmere opgørelse  

 af den her omhandlede udbytteskat.
Med den i dag gældende skattelovgivning i  

 Danmark vil udgangspunktet for beregningen af provenuet af udbytteskat være  

 den udbytteskat, som indeholdes ved udlodning af udbytte.
Dog vil den  

 skattegodtgørelse, som ydes til indenlandske aktionærer, og anden  

 tilbagebetaling, som i henhold til dobbeltbeskatningsoverenskomster sker til  

 udenlandske aktionærer, ligeledes indgå i beregningen med henblik på at  

 opgøre nettoprovenuet.
Provenuet af denne udbytteskat kan være særdeles  

 vanskeligt at opgøre og kan i nogle tilfælde ikke opgøres nøjagtigt, men kan  

 alene beregnes tilnærmelsesvis under nærmere valgte forudsætninger.
Det er  

 derfor hensigten i den supplerende aftale at fastsætte, at der i forbindelse  

 med forhandlinger om en udvindingskoncession vil skulle ske drøftelser mellem  

 energiministeren og landsstyret angående koncessionshavers hjemsted og  

 organisationsform med henblik på at sikre, at der ikke opstår utilsigtede  

 skævheder ved indtægtsfordelingen.
Samtidig bør det sikres, at der mellem  

 råstofforvaltningen, skattedepartementet og det grønlandske skattedirektorat  

 er enighed om, hvorledes beregningen skal foretages af de udbytteskattebeløb,  

 som for så vidt angår denne udvinding skal indgå i indtægtsfordelingen.
Efter  

 at en udvindingskoncession er meddelt, vil der være behov for regelmæssige  

 drøftelser mellem råstofforvaltningen, skattedepartementet og det grønlandske  

 skattedirektorat angående den nærmere beregning af de udbytteskattebeløb, som  

 skal indgå i indtægtsfordelingen.
Alle andre offentlige indtægter end de i § 26, stk. 3, anførte vil ikke  

 være omfattet af indtægtsfordelingen, men vil tilfalde de respektive  

 grønlandske og danske myndigheder.
Således vil bl.a. skatteindtægter  

 vedrørende koncessionshaveres ansatte, entreprenører og leverandører samt  

 told og andre afgifter vedrørende virksomhedens drift ikke indgå i  

 indtægtsfordelingen.
De i § 26, stk. 3, nævnte indtægter henføres til de tidspunkter, hvor de  

 forfalder til betaling til de offentlige kasser, og summeres for hvert  

 kalenderår til eet samlet beløb, som derefter fordeles mellem staten og  

 hjemmestyret.
Grundlaget for denne fordeling udarbejdes af  

 råstofforvaltningen.
Ved denne omfordeling af indtægterne i et kalenderår vil  

 hjemmestyret/staten skulle betale et udligningsbeløb til staten/hjemmestyret.
Det bemærkes, at Maarmorilik- koncessionen indeholder bestemmelser, som  

 ved en lukning af virksomheden kan føre til tilbagebetaling til  

 koncessionshaveren af offentlige indtægter modtaget inden for de to  

 foregående kalenderår inden lukningen.
Med den foreslåede deling af  

 indtægterne mellem staten og hjemmestyret vil det i givet fald være såvel  

 staten som hjemmestyret, der kan komme til at tilbagebetale modtagne  

 offentlige indtægter.
Den foreslåede indtægtsfordeling forudsætter, at det offentliges indtægter  

 fra virksomhed vedrørende udvinding af ikke-levende ressourcer i Grønland kan  

 identificeres og holdes skattemæssigt adskilt fra indtægter vedrørende anden  

 virksomhed, som ikke er omfattet af indtægtsfordelingen.
Dette afhænger bl.a.  

 af koncessionshavers organisationsform, herunder forhold til et eventuelt  

 moderselskab, samt koncessionshavers hjemsted.
Der vil derfor i den  

 supplerende aftale mellem regeringen og landsstyret indgå bestemmelser om,  

 hvorledes disse hensyn skal sikres ved meddelelse af fremtidige  

 udnyttelseskoncessioner.
Den nærmere beregning af de udbytteskatter og andre skatter, som skal  

 indgå i indtægtsfordelingen, tilrettelægges ved drøftelser mellem  

 råstofforvaltningen, skattedepartementet og det grøndlandske  

 skattedirektorat.
Formålet hermed vil være at undgå utilsigtede skævheder  

 samt at imødegå eventuelle administrative problemer i forbindelse med  

 beregningen.
Ligeledes skal der finde drøftelser sted mellem  

 råstofforvaltningen, skattedepartementet og skattedirektoratet i tilfælde,  

 hvor skattelovgivningen med væsentlig betydning for indtægtsfordelingen måtte  

 blive ændret.
 Endvidere bemærkes, at staten og hjemmestyret hver for sig tager stilling  

 til, i hvilket omfang de danske og grønlandske kommuner skal modtage andele  

 af de indbetalte skatteindtægter.
 Den foreslåede bestemmelse i § 26, stk. 4, om, at fordelingen af indtægter  

 udover 500 mill. kr. pr. år fastsættes ved lov efter forhandling mellem  

 regeringen og hjemmestyret, svarer i princippet til de tidligere bestemmelser  

 i § 26, stk. 2 og 3. Som følge af usikkerheden med hensyn til fremtidige  

 råstofindtægters størrelse og tidsmæssige placering er det fundet  

 hensigtsmæssigt, at de nærmere principper for denne del af  

 indtægtsfordelingen først fastlægges, når der er opnået større klarhed over  

 den mulige størrelsesorden af råstofindtægterne og disses forløb over tiden.
 Det bemærkes endelig, at det indgår i den førnævnte supplerende aftale, at  

 eventuel indførelse af eller væsentlig ændring af skatter, told, afgifter  

 m.m., som fortrinsvis er rettet mod eller har væsentlig effekt for  

 aktiviteter vedrørende ikke-levende ressourcer i Grønland, forinden vil blive  

 drøftet mellem regeringen og landsstyret.
 Til nr. 7.
 Den foreslåede bestemmelse indebærer, på linie med hvad der er gældende  

 for mineralske råstoffer, at den fastboende befolknings anvendelse af mindre  

 vandløb eller bassiner til frembringelse af vandkraft i begrænset skala uden  

 industrielt præg med dertil forbundne større investeringer ikke kræver  

 bevilling efter denne lov.
 Til § 2.
 Det foreslås, at loven træder i kraft 1. januar 1989.
Endvidere foreslås i overensstemmelse med principaftalen af 28. marts  

 1988, at ændringen af § 26 om indtægtsfordelingen mellem staten og  

 hjemmestyret tillige skal omfatte offentlige indtægter modtaget i 1988. Disse  

 indtægter i 1988 vil alene vedrøre Greenex A/S' minevirksomhed i Maarmorilik,  

 og vil omfatte koncessionsafgift og udbytteskat.
Disse indtægter skønnes på  

 grundlag af den idag foreliggende viden at udgøre ca. 55 mill. kr. eller  

 eventuelt noget mere.
 De foreslåede bestemmelser i stk. 2 og 3 er en konsekvens af, at der med  

 den foreslåede indtægtsfordeling i § 26 sker en løsgøring af  

 råstofindtægterne fra de årlige kapitaloverførsler fra Danmark til Grønland  

 bl.a. i form af bloktilskud.
Den hidtidige ordning har været praktiseret gennem lovene om tilskud til  

 Grønlands hjemmestyre og de grønlandske kommuner.
I disse love angiver § 2,  

 at tilskuddet til hjemmestyret nedsættes med et beløb svarende til de  

 koncessionsindtægter fra råstofområdet, som hjemmestyret modtager det enkelte  

 år.
De foreslåede bestemmelser i stk. 2 og stk. 3 indebærer, at denne  

 bestemmelse ophæves.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Lovens titel affattes således:
»Lov om mineralske råstoffer m.v. i Grønland.« Lov om mineralske råstoffer i Grønland.
 2. Overalt i lovteksten ændres »ministeren for Grønland« til:  

 »energiministeren«.
 3. § 1 affattes således:
 »§ 1. Forundersøgelser, efterforskning og udnyttelse af mineralske  

 råstoffer samt tilsvarende aktiviteter vedrørende vandkraft i Grønland kan  

 alene finde sted efter reglerne i denne lov.
Stk. 2. Staten og Grønlands hjemmestyre kan dog fortsat udføre  

 videnskabelige og praktiske undersøgelser af generel og kortlægningsmæssig  

 karakter vedrørende mineralske råstoffer og vandkraft.« § 1. Forundersøgelser, efterforskning og udnyttelse af mineralske  

 råstoffer i Grønland kan alene finde sted efter reglerne i denne lov.
 Stk. 2. Systematiske geologiske undersøgelser i Grønland med henblik på  

 geologisk kortlægning samt videnskabelige og praktiske undersøgelser af  

 geologiske forhold i øvrigt kan dog fortsat finde sted i henhold til lov om  

 Grønlands Geologiske Undersøgelse.
 4. § 5, stk. 1, affattes således:
»Forvaltningen vedrørende ikke-levende ressourcer i Grønland  

 varetages af råstofforvaltningen for Grønland med tilhørende institutioner  

 under energiministeren.« § 5. Til varetagelse af forvaltningen vedrørende forundersøgelser,  

 efterforskning og udnyttelse af mineralske råstoffer i Grønland oprettes en  

 råstofforvaltning under ministeren for Grønland, jf. § 4.
 5. Efter kapitel 4 indsættes:
 »Kapitel 4a.
 Vandkraftaktiviteter.
§ 25a.
Efter aftale i henhold til § 2, stk. 1, kan energiministeren  

 iværksætte undersøgelses- og udnyttelsesaktiviteter vedrørende vandkraft i  

 Grønland samt meddele tilladelse eller bevilling hertil i henhold til  

 kapitlerne 2, 3 og 4.
 Stk. 2. Vandkraftudnyttelse til energiforsyning af grønlandske byer og  

 bygder samt undersøgelser med henblik herpå kræver dog ikke aftale i henhold  

 til § 2, stk. 1, men kan besluttes alene af Grønlands hjemmestyre.
Stk. 3. Offentlige indtægter fra vandkraftudnyttelse til energiforsyning  

 af grønlandske byer og bygder indgår ikke i indtægtsfordelingen i henhold til  

 § 26.« 6. § 26 affattes således:
 »§ 26. Offentlige indtægter fra koncessionerede selskabers virksomhed  

 vedrørende ikke-levende ressourcer i Grønland fordeles mellem staten og  

 hjemmestyret som angivet i stk. 2-4.
 Stk. 2. De i stk. 3 angivne indtægter fordeles mellem staten og  

 hjemmestyret med 50 pct. til hver af parterne, jf. dog stk. 4.
 Stk. 3. Den i stk. 2 angivne indtægtsfordeling omfatter følgende  

 indtægter:
 1. Indtægter i henhold til konkrete koncessionsforhold, dog bortset fra  

 afgifter m.v., som betales til dækning af udgifter i råstofforvaltningens  

 regi.
 2. Indtægter ved enhver beskatning i Danmark og Grønland af selskaber, som  

 er koncessionshavere, for så vidt angår den del af virksomheden, som vedrører  

 ikke-levende ressourcer i Grønland.
 3. Indtægter vedrørende statens og hjemmestyrets fælles deltagelse i  

 virksomhed på råstofområdet.
 4. Provenuet af udbytteskat m.v. i Danmark og Grønland vedrørende  

 aktionærer i selskaber, som er koncessionshavere, eller i selskaber, som  

 fuldt ud ejer sådanne selskaber direkte eller indirekte.
Stk. 4. Fordelingen af indtægter ud over 500 mill. kr. pr. år fastsættes  

 ved lov efter forhandling mellem regeringen og hjemmestyret.« § 26. Offentlige indtægter fra koncessionerede selskabers virksomhed i  

 Grønland anvendes til udligning af de på de årlige finanslove bevilgede  

 udgifter vedrørende Grønland, som ved nærværende lovs ikrafttræden afholdes  

 af ministeriet for Grønland, den kongelige grøndlandske handel og  

 kirke-ministeriet.
Stk. 2. Indtægter ud over de i stk. 1 nævnte fordeles efter nærmere aftale  

 mellem regeringen og hjemmestyret.
Hver af parterne kan på et hvilket som  

 helst tidspunkt kræve, at der gennemføres forhandlinger til opnåelse af en  

 sådan aftale.
 Stk. 3. Den i stk. 2 nævnte fordeling samt regler for anbringelsen og  

 anvendelsen af de midler, der tilkommer hjemmestyret fastsættes ved lov.
 7. I §30 indsættes efter stk. 3 som nyt stykke:
»Stk. 4. Bestemmelserne i stk. 1-3 gælder tilsvarende udnyttelse af  

 vandkraft.« Efter 2. behandling den 14. december 1988 § 1 I lov nr. 585 af 29. november 1978 om mineralske råstoffer i Grønland  

 foretages følgende ændringer:
 1. Lovens titel affattes således:
»Lov om mineralske råstoffer m.v. i Grønland.« 2. Overalt i lovteksten ændres »ministeren for Grønland« til:  

 »energiministeren«.
 3. § 1 affattes således:
 »§ 1. Forundersøgelser, efterforskning og udnyttelse af mineralske  

 råstoffer samt tilsvarende aktiviteter vedrørende vandkraft i Grønland kan  

 alene finde sted efter reglerne i denne lov.
Stk. 2. Staten og Grønlands hjemmestyre kan dog fortsat udføre  

 videnskabelige og praktiske undersøgelser af generel og kortlægningsmæssig  

 karakter vedrørende mineralske råstoffer og vandkraft.« 4. § 5, stk. 1, affattes således:
»Forvaltningen vedrørende ikkelevende ressourcer i Grønland varetages  

 af råstofforvaltningen for Grønland med tilhørende institutioner under  

 energiministeren.« 5. Efter kapitel 4 indsættes:
»Kapitel 4 a Vandkraftaktiviteter § 25 a.
Efter aftale i henhold til § 2, stk. 1, kan energiministeren  

 iværksætte undersøgelses- og udnyttelsesaktiviteter vedrørende vandkraft i  

 Grønland samt meddele tilladelse eller bevilling hertil i henhold til  

 kapitlerne 2, 3 og 4.
 Stk. 2. Vandkraftudnyttelse til energiforsyning af grønlandske byer og  

 bygder samt undersøgelser med henblik herpå kræver dog ikke aftale i henhold  

 til § 2, stk. 1, men kan besluttes alene af Grønlands hjemmestyre.
Stk. 3. Offentlige indtægter fra vandkraftudnyttelse til energiforsyning  

 af grønlandske byer og bygder indgår ikke i indtægtsfordelingen i henhold til  

 § 26.« 6. § 26 affattes således:
 »§ 26. Offentlige indtægter fra koncessionerede selskabers virksomhed  

 vedrørende ikke-levende ressourcer i Grønland fordeles mellem staten og  

 hjemmestyret som angivet i stk. 2-4.
 Stk. 2. De i stk. 3 angivne indtægter fordeles mellem staten og  

 hjemmestyret med 50 pct. til hver af parterne, jf. dog stk. 4.
 Stk. 3. Den i stk. 2 angivne indtægtsfordeling omfatter følgende  

 indtægter:
 1. Indtægter i henhold til konkrete koncessionsforhold, dog bortset fra  

 afgifter m.v., som betales til dækning af udgifter i råstofforvaltningens  

 regi.
 2. Indtægter ved enhver beskatning i Danmark og Grønland af selskaber, som  

 er koncessionshavere, for så vidt angår den del af virksomheden, som vedrører  

 ikkelevende ressourcer i Grønland.
 3. Indtægter vedrørende statens og hjemmestyrets fælles deltagelse i  

 virksomhed på råstofområdet.
 4. Provenuet af udbytteskat m.v. i Danmark og Grønland vedrørende  

 aktionærer i selskaber, som er koncessionshavere, eller i selskaber, som  

 fuldt ud ejer sådanne selskaber direkte eller indirekte.
Stk. 4. Fordelingen af indtægter ud over 500 mio. kr. pr. år fastsættes  

 ved lov efter forhandling mellem regeringen og hjemmestyret.« 7. I § 30 indsættes efter stk. 3 som nyt stykke:
»Stk. 4. Bestemmelserne i stk. 1-3 gælder tilsvarende udnyttelse af  

 vandkraft.« § 2 Stk. 1. Loven træder i kraft den 1. januar 1989. Bestemmelsen i § 1, nr.  

 6, omfatter tillige indtægter modtaget i 1988.
 Stk. 2. Med virkning fra 1. januar 1988 ophæves § 2 i lov nr. 510  

 af 21. december 1979 om tilskud til Grønlands hjemmestyre og de grønlandske  

 kommuner.
 Stk. 3. Med virkning fra 1. januar 1989 ophæves § 2 i lov om  

 tilskud til Grønlands hjemmestyre og de grønlandske kommuner som vedtaget af  

 Folketinget den 8. december 1988.
Ændringsforslaget Af energiministeren:
Til § 2 1) Stk. 3 affattes således:
» Stk. 3. Med virkning fra 1. januar 1989 ophæves § 2 i lov om  

 tilskud til Grønlands hjemmestyre og de grønlandske kommuner som vedtaget af  

 Folketinget den 8. december 1988.« Bemærkninger Til nr. 1 Da lov om tilskud til Grønlands hjemmestyre og de grønlandske kommuner  

 endnu ikke har fået lovnummer, må der i stedet refereres til loven ved datoen  

 for dens vedtagelse i Folketinget.
