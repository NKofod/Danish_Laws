Bekendtgørelse om regulering af forsikringsdækningsbeløb i henhold til bekendtgørelse om afholdelse af motorløb på bane I medfør af § 8, stk. 6, i bekendtgørelse nr. 659 af 11. juni 2010 om afholdelse af motorløb på bane, som ændret ved bekendtgørelse nr. 605 af 29. maj 2018, fastsættes efter bemyndigelse:
 § 1. Med virkning for skader, der indtræder i perioden 1. januar 2019  31. december 2019, udgør de i bekendtgørelsens § 8, stk. 2, nævnte beløb henholdsvis 4 mio. kr., 8 mio. kr., 17 mio. kr. og 35 mio. kr.
 § 2. Bekendtgørelsen træder i kraft den 1. januar 2019.
