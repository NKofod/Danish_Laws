Udtalt, at der ikke uden særlig hjemmel kan udbetales mødediæter til  

 menighedsrådsformænd.
Derimod kan der efter vedtagelse i menighedsrådet og  

 med provstiudvalgets godkendelse afsættes et passende beløb til dækning af  

 udokumenterede udgifter til telefon m.v.
 Kirkeministeriets skrivelse af 12. juli 1990 til stiftsøvrigheden over  

 Århus stift.
 I skrivelse af 12. juni 1990 har stiftsøvrigheden forelagt et af  

 Ebeltoft-Rosenholm-Rønde provstiudvalg rejst spørgsmål om, hvorvidt et  

 menighedsråd kan beslutte at yde honorar til formanden for bestridelse af  

 hvervet.
 Det fremgår af sagen, at provstiudvalget ved behandlingen af regnskabet  

 for en af provstiets kirkekasser for regnskabsåret 1988 har gjort bemærkning  

 om, at der efter provstiudvalgets opfattelse ikke var lovhjemmel til at  

 udbetale løn til menighedsrådets formand.
I anledning heraf skal man meddele, at der i den gældende lovgivning ikke  

 er hjemmel til at udbetale honorarer, mødediæter eller erstatning for tabt  

 arbejdsfortjeneste til menighedsrådsformænd ud over diæter for deltagelse i  

 syn over kirker og præsteboliger, for medvirken på valgdagen og for  

 deltagelse i møder, hvortil der indkaldes af tilsynsmyndigheden, eller hvor  

 tilsynsmyndigheden tiltræder, at det er nødvendigt at beramme et  

 ekstraordinært menighedsrådsmøde inden for normal arbejdstid.
Der henvises i  

 denne forbindelse til ministeriets cirkulære af 17. april 1989 om diæter m.v. til medlemmer af menighedsråd, provstiudvalg og  

 stiftsudvalg.
Det tilføjes, at der efter ministeriets opfattelse ikke er  

 noget i vejen for, at der efter vedtagelse i menighedsrådet og med  

 provstiudvalgets godkendelse afsættes et passende beløb på kirkekassens  

 budget til dækning af menighedsrådsformænds udokumenterede udgifter til  

 telefon m.v.
P.M.V.
E.B.
