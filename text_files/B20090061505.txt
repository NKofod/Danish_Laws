Bekendtgørelse om ændring af bekendtgørelse om energimærkning af bygninger (Undtagelse fra kravet om energimærkning ved korttidsudleje m.v.) § 1 I bekendtgørelse nr. 228 af 7. april 2008 om energimærkning af bygninger foretages følgende ændringer:
 1. I indledningen indsættes efter »§ 5, stk. 2,«: »§ 7, stk. 4,«.
 2. I overskriften til kapitel 3 indsættes efter ordene »Energimærkning ved salg,«: »udleje og overdragelse af andel m.v.,«.
 3. I § 13 ændres »skal der foreligge en energimærkning senest den 1. juli 2009« til: »efter den 30. juni 2009 skal der foreligge en energimærkning«.
 4. I § 13 indsættes som stk. 2:
»Stk. 2. Tidsbegrænset udlejning af højst 4 ugers varighed pr. udlejning er undtaget fra kravet i stk. 1.« § 2 Stk. 1. Bekendtgørelsen træder i kraft den 1. juli 2009.
 Stk. 2. § 13, stk. 1, finder anvendelse på aftaler, der indgås efter den 30. juni 2009.
