Betænkning afgivet af Uddannelsesudvalget den 30. maj 2006 Betænkning over Forslag  

 til lov om ændring af lov om folkehøjskoler, efterskoler,  

  

 husholdningsskoler og håndarbejdsskoler (frie kostskoler) (Ændret hovedsigte og kompetencegivende undervisning m.v.) [af  

 undervisningsministeren (Bertel Haarder)] 1. Ændringsforslag Der er stillet 5 ændringsforslag til lovforslaget.  

 Undervisningsministeren har stillet ændringsforslag nr. 1, 4 og 5. Dansk  

 Folkepartis medlemmer af udvalget har ændringsforslag nr. 2 og 3.
2. Udvalgsarbejdet Lovforslaget blev fremsat den 5. april 2006 og var til 1.  

 behandling den 2. maj 2006. Lovforslaget blev efter 1. behandling henvist til  

 behandling i Uddannelsesudvalget.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at der skal gå mindst 2 dage fra omdeling af  

 betænkning  

 til 2. behandling.
Møder Udvalget har behandlet lovforslaget i 4 møder.
Høring Undervisningsministeren sendte samtidig med lovforslagets  

 fremsættelse lovforslaget i høring.
Den 27. april 2006 sendte  

 undervisningsministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Folkehøjskolernes Forening i Danmark.
 Undervisningsministeren har over for udvalget kommenteret den  

 skriftlige henvendelse til udvalget.
Deputationer Endvidere har Folkehøjskolernes Forening i Danmark mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 21 spørgsmål til undervisningsministeren  

 til skriftlig besvarelse, som denne har besvaret. 1 af udvalgets spørgsmål  

 til  

 undervisningsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de af  

 undervisningsministerens stillede ændringsforslag.
I en tid med stigende global konkurrence mener  

 Socialdemokratiets medlemmer af udvalget, at der er vigtigt, at Danmark  

 skiller  

 sig ud med en anderledes offensiv uddannelsesstrategi end de lande, vi skal  

 konkurrere med.
Vi skal være dygtigere, klogere og smartere.
Derfor skal vi  

 også se uddannelse i et bredere perspektiv end formelle kvalifikationer og  

 kompetencer.
 For Socialdemokratiet er det helt afgørende, at alle  

 uddannelsesinstitutioner bidrager med det, som lige netop de er eksperter i.  

 Derfor skal det formelle uddannelsessystem koncentrere sig om det, det er  

 bedst  

 til, nemlig at holde fokus på kundskaber og de formelle kompetencer.  

 Folkeoplysningen,  

 herunder højskolerne, skal på den anden side bidrage med deres styrker,  

 nemlig  

 de uformelle kompetencer med vægt på kreativitet og dannelse.
Højskolerne har i flere år ikke været i stand til at levere  

 denne vare.
På mange højskoler har kvaliteten ikke været god nok.
Mange  

 højskoler er nedslidte og standarden for dårlig.
Det har medført svigtende  

 elevgrundlag og lav status omkring højskolerne samt ikke mindst lukning af en  

 lang række højskoler rundt om i landet.
Tilbage i 2003 nedsatte regeringen det meget omtalte  

 Højskoleudvalg, der i december 2004, for omkring halvandet år siden, kom med  

 en  

 række anbefalinger, som kunne styrke højskolerne − ikke for  

 højskolernes  

 skyld, men for elevernes skyld.
I lovforslagets bemærkninger er der nævnt 26  

 af  

 forslagene fra Højskoleudvalget, og lovforslaget omhandler to af dem, nemlig  

 muligheden for at lave kompetencegivende uddannelse efter anden lovgivning og  

 en ændring i formuleringen af højskolerne hovedsigte.
Selv ikke med de mest optimistiske briller på kan man kalde  

 dette for ambitiøst, tværtimod.
Regeringen har i stedet fremlagt et  

 skuffende,  

 uambitiøst og minimalistisk lovforslag.
 Derfor har Socialdemokratiet fremlagt en række forslag, der skal  

 gøre det billigere, mere attraktivt og mere prestigefyldt at tage på et  

 højskoleophold − ikke blot initiativer, der skal være med til at give  

 højskolerne den politiske anerkendelse, der har manglet de seneste 10-15 år,  

 men  

 også initiativer, der skal være med til at stille kvalitetskrav til  

 højskolerne.
Efter vedtagelsen af dette lovforslag vil Socialdemokratiet  

 derfor opfordre regeringen til at tage initiativ til en fornyet drøftelse af  

 højskolernes situation med en bredere kreds af partier.
På den baggrund  

 stemmer  

 Socialdemokratiet for dette lovforslag.Enhedslistens medlem af  

 udvalget er  

 bekymret over, at højskolerne skal moderniseres, ved at de skal kunne udbyde  

 kompetencegivende uddannelser.
Dette tiltag styrker den kortsigtede  

 nytteorientering i uddannelsessystemet.
Enhedslisten lægger vægt på, at  

 det at udbyde kompetencegivende uddannelse bliver en mulighed og ikke et  

 krav.
Men Enhedslisten er urolig for, at markedsorienteringen skal brede  

 sig ind over højskolerne; altså at lovforslaget bliver en glidebane.  

 Enhedslisten  

 kan derfor ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til titlen Af  

 	  

  

 undervisningsministeren,  

  

 tiltrådt af  

  

 udvalget:
 1)  

  

 Undertitlen affattes således:
 »(Ændret hovedsigte, kompetencegivende undervisning og  

 omlægning af individuel elevstøtte til generelt tilskud m.v.)«.
[Konsekvens af ændringsforslag nr. 4] Af  

 	  

 et  

  

 mindretal  

  

 (DF):
 2)  

  

 Undertitlen affattes således:
 »(Kompetencegivende  

 undervisning og omlægning af individuel elevstøtte til generelt tilskud  

 m.v.)«.
[Konsekvens af ændringsforslag nr. 3 og 4] Til § 1 3)  


  

 Nr.  

 1  

  

 udgår.
[Opretholdelse af den nuværende formulering af lovens § 1, stk.  

 1] Af  

 	  

  

 undervisningsministeren,  

  

 tiltrådt af  

  

 udvalget:
 4)  

  

 Efter nr. 3 indsættes som nye numre:
 »01.  

  

 Overskriften  

 til  

  

 kapitel 7  

  

 affattes således:
»Individuel supplerende støtte til elever på  

 efterskoler m.v.« 02.  


  

 § 37, stk. 1,  

  

 affattes således:
»Staten yder støtte til nedsættelse af elevbetalingen ved  

 efterskoler.
Støtten ydes som individuel støtte til elever efter skolens  

 vurdering, således at skolen vil være i stand til at opfylde bestemmelsen i §  

 15, stk. 2, om, at efterskolernes kurser er for alle.
Elevbetalingen skal dog  

 opfylde kravet i § 11, stk. 4 og 5, om mindste elevbetaling og mindste  

 egenbetaling.«« [Omlægning af støtteordning til generelt tilskud] Til § 2 5)  

  

 Paragraffen affattes således:
»§ 2 Stk. 1.  

  

 Loven træder i  

 kraft den 1. august 2006, jf. dog stk. 2.
 Stk. 2.  

  

 § 1, nr. 01 og  

 02, træder i kraft den 1. januar 2007.
Stk. 3.  

  

 For  

 folkehøjskoler, husholdningsskoler og håndarbejdsskoler finder den hidtidige  

 bestemmelse i § 37, stk. 1, jf. stk. 2 og 4, i lov om folkehøjskoler,  

 efterskoler, husholdningsskoler og håndarbejdsskoler (frie kostskoler)  

 anvendelse for ikkeforbrugte midler den 1. januar 2007 til individuel  

 elevstøtte.« [Konsekvens af ændringsforslag nr. 4] Bemærkninger Til nr. 1 Ændringsforslaget er en konsekvens af ændringsforslag nr. 4.
Til nr. 2 Ændringsforslaget er en konsekvens af ændringsforslag nr. 3 og 4.
Til nr. 3 Ændringsforslaget fastholder det nuværende formål for  

 højskolerne, således at ordene »livs-oplysning og demokratisk dannelse« udgår  

 af lovforslaget.
Folkelig oplysning dækker over disse begreber i forvejen.  

 Det  

 er relevant, at hovedfokus er på folkelig oplysning, herunder bl.a.  

 samspillet  

 mellem det nationale og internationale, livsoplysning, demokratisk dannelse,  

 folkestyre, danske traditioner og dansk kultur og forholdet mellem stat og  

 folk.
Det tjener intet formål at fremhæve visse elementer af folkeoplysning  

 og  

 undlade andre, f.eks. forholdet mellem stat og folk.
I den nuværende lov beskrives »folkelig oplysning« som de  

 folkelige fællesskaber, tolkning af tilværelsen og meningen med livet.  

 Baggrunden for en ændring og sproglig udvidelse af formålet begrundes med, at  

 »folkelig oplysning« og begreber som »folk« og »folkelig« i dag fortolkes  

 markant snævrere end tidligere.
Der er i dag forskellige folkehøjskoler og  

 dermed vidtgående rammer for indhold og fortolkning af »folkelig oplysning«.  

 Forslagsstillerne til ændringsforslaget anser det nuværende formål for at  

 være  

 dækkende og sætter pris på begreberne »folk« og »folkelig« og mener ikke, at  

 disse begreber tolkes mere snævert end tidligere.
På den baggrund ønsker  

 forslagsstillerne til ændringsforslaget at fastholde den nuværende  

 formulering  

 af lovens formål.
Til nr. 4 Ændringsforslaget  

 fremsættes med henblik på generel nedsættelse af elevbetalingen for at  

 imødekomme  

 et tidligere udtrykt ønske hos højskolernes forening om omlægning af den  

 individuelle elevstøtte til generelt tilskud for elever, der følger mindst 2  

 uger af et kursus (takst 2) på en folkehøjskole, husholdningsskole eller  

 håndarbejdsskole.
Tilskud til den gældende støtteordning ydes som  

 taxametertilskud med en sats pr. årselev, hvis størrelse fastsættes på de  

 årlige finanslove.
I beregningen af tilskud medgår elever, der har gennemført  

 mindst 2 uger af et kursus.
Tilskud kan kun anvendes til nedsættelse af  

 elevbetalingen.
Skolerne har ikke kunnet anvende tilskuddet i fuldt omfang.  

 Der  

 er til elevstøtten på finansloven for 2006 afsat 15,8 mio. kr. til  

 folkehøjskolerne og 2,4 mio. kr. til husholdningsskoler og håndarbejdsskoler.
Til nr. 5 Det foreslås, at omlægningen af den individuelle elevstøtte til  

 takst 2 træder i kraft den 1. januar 2007, således at de bevillingsmæssige  

 konsekvenser kan indgå ved forberedelsen af finansloven for 2007. Endvidere  

 vil  

 skolerne være i stand til at opfylde eventuelle tilsagn om individuel  

 elevstøtte i efteråret 2006, som er givet på baggrund af den gældende  

 støtteordning.
Endelig præciseres det, at skolerne kan anvende opsparede  

 tilskud vedrørende individuel elevstøtte i overensstemmelse med de hidtil  

 gældende bestemmelser for den individuelle elevstøtte.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 221 Bilagsnr.
Titel 1 Udkast til tidsplan for udvalgets behandling af  

 lovforslaget 2 Lovudkast samt høringsbrev og høringsliste, fra  

 undervisningsministeren 3 Tidsplan for udvalgets behandling af lovforslaget 4 Høringssvar og høringsnotat, fra undervisningsministeren 5 Henvendelse af 2/5-06 fra Folkehøjskolernes Forening i  

 Danmark 6 Ændringsforslag fra undervisningsministeren 7 1. udkast til betænkning 8 2. udkast til betænkning 9 Notat om ændringsforslag til lovforslaget i relation til  

 grundlovens § 41, stk. 2, fra Folketingets Lovsekretariat Oversigt over spørgsmål og svar vedrørende L 221 Spm.nr.
Titel 1 Spm. om kommentarer til samtlige forslag fra Højskoleudvalget,  

 og om ministeren ønsker at gennemføre de stillede forslag og i benægtende  

 fald begrunde dette, til undervisningsministeren, og ministerens svar herpå 2 Spm. om en oversigt over de højskoler, der allerede i dag  

 har et formaliseret samarbejde med andre uddannelsessteder, som f.eks.
CVU,  

 AMU og VUC, og hvad erfaringerne med et sådant samarbejde er, til  

 undervisningsministeren,  

 og ministerens svar herpå 3 Spm. om en oversigt over de målrettede forhøjede  

 taxametre, der gives i dag til bestemte målgrupper, der tager på et  

 højskoleophold, til undervisningsministeren, og ministerens svar herpå 4 Spm. om kommentar til henvendelsen af 2/5-06 fra  

 Folkehøjskolernes Forening i Danmark, til undervisningsministeren, og  

 ministerens svar herpå 5 Spm., om udviklingshæmmede og andre grupper med særlige  

 behov kan få mulighed for højskoleophold, til undervisningsministeren, og  

 ministerens svar herpå 6 Spm. om sikring af, at der ikke opstår kassetænkning  

 mellem kommuner og højskoler, til undervisningsministeren, og ministerens  

 svar herpå 7 Spm. om ændringsforslag, så Højskoleudvalgets forslag om  

 vejledning af elever indarbejdes, til undervisningsministeren, og ministerens  

 svar herpå 8 Spm., om der skal være loft over antallet af årselever på  

 folkehøjskolerne m.v., til undervisningsministeren, og ministerens svar herpå 9 Spm. om indvandrere i Danmark vil have udbytte af et  

 højskoleophold m.v., til undervisningsministeren, og ministerens svar herpå 10 Spm. om Folkehøjskolernes Forening i Danmarks udgiftsneutrale  

 forslag til elevstøtte til unge uden kompetencegivende uddannelse m.v., til  

 undervisningsministeren, og ministerens svar herpå 11 Spm. om skoleformen som en uundværlig del af dansk kultur  

 og demokratisk tradition, til undervisningsministeren, og ministerens svar  

 herpå 12 Spm. om, hvilke overvejelser ministeren gør sig i  

 anledning af, at højskolernes primære problem relaterer sig til den  

 marginalisering og usynliggørelse af skoleformen, som følger af regeringens  

 stærke fokus på at få de unge hurtigere i gang og hurtigere igennem  

 uddannelse,  

 til undervisningsministeren, og ministerens svar herpå 13 Spm. om, hvilke tiltag ministeren vil gennemføre for at  

 sikre højskolerne bedre mulighed for at medvirke til, at flere unge begynder  

 og gennemfører en uddannelse, til undervisningsministeren, og ministerens  

 svar herpå 14 Spm., om ministeren vil tage skridt til at sikre, at  

 højskolerne tildeles en rolle i forbindelse med etableringen af en ordning  

 for voksenvejledning i Danmark, til undervisningsministeren, og ministerens  

 svar herpå 15 Spm. om, hvilke overvejelser ministeren gør sig for at  

 sikre, at vejledningssystemet, herunder især Ungdommens Uddannelsesvejledning  

 og Studievalg, informerer unge på ungdomsuddannelserne om højskolernes  

 tilbud, til undervisningsministeren, og ministerens svar herpå 16 Spm., om ministeren vil give sin tilslutning til Folkehøjskolernes  

 Forening i Danmarks forslag om at koble højskolerne og erfaringerne med  

 højskolernes vejledning på den evaluering og eventuelle justering af  

 vejledningssystemet,  

 som skal finde sted i 2007, til undervisningsministeren, og ministerens svar  

 herpå 17 Spm. om, hvordan ministeren forestiller sig, at  

 højskolernes forudsætninger for at understøtte aktivt medborgerskab kan  

 styrkes set i lyset af, at aktivt medborgerskab er fremtidens strategi for at  

 sikre, at danske borgere bakker op om og tager del i løsningen af europæiske  

 og globale udfordringer, til undervisningsministeren, og ministerens svar  

 herpå 18 Spm., om ministeren er enig i Folkehøjskolernes Forening  

 i Danmarks forslag om, at højskolerne bør tildeles en aktiv rolle i den  

 danske  

 globaliseringsstrategi, til undervisningsministeren, og ministerens svar  

 herpå 19 Spm. om, hvordan ministeren vil sikre, at kommunerne i  

 højere grad bliver opmærksomme på og anvender højskoleophold som tilbud til  

 flygtninge med nylig bevilget asyl set i lyset af, at højskolerne udgør en  

 særdeles effektiv ramme om integration (udvikling af sproglige, sociale og  

 kulturelle kompetencer) af flygtninge, indvandrere og efterkommere, til  

 undervisningsministeren, og ministerens svar herpå 20 Spm. om, hvilke overvejelser ministeren gør sig om det faktum,  

 at mange ledige anden- og tredjegenerationsindvandrere, som gerne vil på  

 højskole, afvises af deres kommune med henvisning til, at et højskoleophold  

 er for dyrt for kommunen på grund af finansieringsmodellen for aktiverede,  

 til undervisningsministeren, og ministerens svar herpå 21 Spm., om ministeren i den kommende folketingssamling vil  

 fremsætte et lovforslag til lov om ændring af lov om folkehøjskoler,  

 efterskoler,  

 husholdningsskoler og håndarbejdsskoler (frie kostskoler) indeholdende bl.a.,  

 at vejledningssystemet for unge forpligtes til at inddrage højskolerne i  

 deres vejledning, og at der skal kunne oprettes kurser, der målrettes mod  

 grupper med specielle behov, samt deltagerbetalingen på lange kurser  

 nedsættes, således at et kursus fra de nuværende ca. 1.200 kr. om ugen kommer  

 til at koste maks. 800 kr. om ugen, til undervisningsministeren, og  

 ministerens svar herpå Bilag 2 Et af udvalgets spørgsmål til  

 undervisningsministeren og dennes svar herpå Spørgsmålet og svaret er optrykt efter ønske fra RV.
 Spørgsmål 21:
 Vil ministeren i den kommende folketingssamling fremsætte  

 forslag til lov om ændring af lov om folkehøjskoler, efterskoler,  

 husholdningsskoler og håndarbejdsskoler (frie kostskoler) med følgende  

 indhold:
  

 	  

 Vejledningssystemet  

 for unge forpligtes inddrage højskolerne i deres vejledning,   

 	  

 Der skal kunne  

 oprettes kurser, der målrettes mod grupper med specielle behov, og   

 	  

 Deltagerbetalingen på  

 lange kurser nedsættes, således at et kursus fra de nuværende ca. 1.200 kr.  

 om  

 ugen kommer til at koste maks. 800 kr. om ugen? Svar:
For så vidt angår spørgsmålet om indførelse af en lovbestemt  

 forpligtelse for Ungdommens Uddannelsesvejledning til at inddrage højskolerne  

 kan jeg oplyse, at det efter vejledningsloven er vejledningscentrenes opgave  

 at  

 yde vejledning, der er uafhængig af sektor- og institutionsinteresser.
En  

 indførelse på lov- eller bekendtgørelsesniveau af en særlig  

 vejledningsforpligtelse i forhold til en bestemt institutionsform vil efter  

 min  

 opfattelse kunne rejse tvivl om denne uafhængighed.
Jeg kan derfor ikke  

 støtte  

 et sådant forslag.
Med hensyn til spørgsmålet om indførelse af en lovhjemmel til,  

 at højskolerne afholder kurser, der er målrettet grupper med specielle behov,  

 går jeg ud fra, at der hermed sigtes på såkaldte lukkede kurser.
Hertil skal  

 jeg bemærke, at jeg umiddelbart ikke er indstillet på at stille forslag om  

 indførelse af en sådan lovhjemmel, da dette ud over at være udgiftsdrivende  

 vil  

 betyde et brud med et grundlæggende princip om, at der kun ydes statstilskud  

 til kurser, der er åbne for alle.
Jeg henviser til mine svar på spørgsmål 1  

 og  

 5.
Med hensyn til et forslag om nedsættelse af deltagerbetalingen  

 fra ca. 1.200 kr. til 800 kr. pr. uge bemærker jeg, at det vil være  

 udgiftsdrivende  

 selv ved uændret aktivitetsomfang.
Jeg kan tilføje, at det er den enkelte  

 skole, der fastsætter deltagerbetalingen, og at der ikke i loven er fastsat  

 en  

 øvre grænse herfor.
Deltagerbetalingen må dog ikke være væsentligt over  

 gennemsnittet.
Det vil efter min opfattelse være i strid med højskolernes  

 grundlæggende  

 frihed, hvis der ved lov blev fastsat en øvre grænse for deltagerbetalingen.  

 Jeg har derfor ikke til hensigt at fremsætte forslag herom.
Jeg henviser om  

 et  

 tilsvarende forslag fra Højskoleudvalget om genindførelse af den statslige  

 elevstøtte til bemærkningerne til lovforslaget, høringsnotatet og mine svar  

 på  

 spørgsmål 1 og 10.
