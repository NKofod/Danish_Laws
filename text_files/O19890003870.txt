Resumé Hvervet som formand for et boligselskab måtte efter ombudsmandens  

 mening indebære opgaver og pligter i forhold til selskabets interesser, som i  

 betydeligt omfang måtte anses som selvstændige og forskellige fra de opgaver  

 og  

 interesser, kommunalbestyrelsen skal varetage som tilsynsførende med  

 selskabet.
Ombudsmanden kunne derfor ikke generelt anerkende  

 kommunalbestyrelsens funktion som tilsynsførende med selskabet indebærer  

 efter  

 omstændighederne, at den må tage stilling til konflikter mellem selskabet og  

 dets lejere m.fl.
I sådanne tilfælde er der da som udgangspunkt tale om en  

 sådan konflikt, at sammenfaldende hverv - i hvert fald som henholdsvis  

 formand  

 for kommunalbestyrelsen og for selskabsbestyrelsen - må medføre inhabilitet,  

 jf. forvaltningslovens § 3, stk. 1, nr. 3.
I det foreliggende tilfælde drejede A's henvendelse til kommunen  

 sig bl.a. om, hvorvidt boligselskabet overholdt gældende bestemmelser om  

 udførelse af vedligeholdelsesarbejder, og der forelå en forholdsvis skarp  

 meningsudveksling herom.
På denne baggrund fandt ombudsmanden, at  

 borgmesteren  

 var inhabil og ikke burde have deltaget i kommunens behandling af sagen.
 Boligstyrelsen burde efter ombudsmandens opfattelse have været  

 opmærksom på spørgsmålet, og han gjorde styrelsen bekendt med denne  

 opfattelse.
 (J. nr. 1988-815-15).
 Borgmester inhabil ved behandling af sag mod selskab, hvori  

 han indtog formandspost.
A, der boede til leje i et  

 almennyttigt boligbyggeri klagede til X kommune, der var tilsynsførende med  

 boligselskabet, over vedligeholdelsen af lejligheden.
Borgmesteren i X  

 kommune, der samtidig var formand for boligselskabets bestyrelse, deltog i  

 kommunens behandling af sagen.
I min undersøgelse beskæftigede jeg mig kun  

 med  

 spørgsmålet vedrørende borgmester B's habilitet.
Det fremgik af sagen, at A og  

 hendes mand flyttede ind i en lejlighed i et almennyttigt boligselskab i X  

 by.  

 Straks efter indflytningen gjorde A og hendes mand, som døde den 27. august  

 1983, gældende, at lejlighedens vedligeholdelse var mangelfuld.
Dette  

 spørgsmål blev foreløbig afsluttet ved, at A den 16. september 1983  

 underskrev  

 en erklæring om, at manglerne var udbedret.
Siden har A i breve og under  

 møder  

 med boligselskabet bestridt, at manglerne var udbedret og anfægtet de  

 forhold,  

 hvorunder hun afgav sin underskrift.
A har siden rejst flere spørgsmål  

 vedrørende  

 lejlighedens vedligeholdelse, bl.a. har hun over for boligselskabet påberåbt  

 sig, at den udvendige vedligeholdelse af lejligheden påhviler selskabet, og  

 at det derfor ikke har kunnet aftales, at de beboere, der selv er i stand  

 hertil, skal male træværk udvendig.
I juni 1986 forelagde A sagen  

 for X kommune, som er tilsynsførende med boligselskabet.
Kommunen har flere  

 gange besvaret henvendelser fra A om sagen, bl.a. i et brev af 4. februar  

 1988 vedrørende tidspunktet for hendes mands bisættelse.
Baggrunden for  

 dette brev var, at A på et tidspunkt i forhold til Boligstyrelsen gjorde  

 gældende, at hendes underskrift den 16. september 1983 ikke kunne være  

 bindende, da hendes mand blev bisat denne dag, og at hun havde følt sig  

 presset  

 til at skrive under på, at lejligheden var sat i stand.
Boligselskabet  

 tilvejebragte i den forbindelse oplysning fra kordegnekontoret om, at hendes  

 mand var død den 27. august 1983 og var blevet bisat den 31. august s.å. og  

 ikke som angivet af A den 16. september 1983. Siden har A fra  

 kordegnekontoret  

 fået en erklæring om, at urnenedsættelsen skete den 16. september 1983, og  

 at denne handling ikke sjældent i daglig tale betegnes bisættelse.
 I brevet af 4. februar 1988,  

 som blev underskrevet af borgmester B, oplyste kommunen, at den første  

 erklæring var blevet fremskaffet fra kordegnekontoret af borgmesteren, som  

 også er formand for bestyrelsen for Y Boligselskab og givet videre til  

 selskabet.
 I begyndelsen af 1986 rettede  

 A henvendelse til Boligstyrelsen om sagen, og styrelsen har flere gange bl.a.  

 i en skrivelse af 7. oktober 1987 afgivet vejledende udtalelser i sagen.
Borgmesteren medvirkede, som  

 det ses ovenfor, ved kommunens behandling af A's henvendelse om sagen.
Da  

 han samtidig er formand for selskabets bestyrelse, foreligger der spørgsmål,  

 om borgmesteren burde have afstået fra at deltage i kommunens behandling af  

 sagen på grund af inhabilitet.
 Dette spørgsmål må afgøres på  

 grundlag af forvaltningslovens § 3, stk. 1, nr. 3, og § 3, stk. 2. Disse  

 bestemmelser har følgende indhold:
"§ 3. Den, der virker  

 inden for den offentlige forvaltning, er inhabil i forhold til en bestemt  

 sag, hvis ....
 3) vedkommende deltager i  

 ledelsen af eller i øvrigt har en nær tilknytning til et selskab, en  

 forening eller en anden privat juridisk  

 person, der har en særlig interesse i sagens udfald.
 ....
Stk. 2. Inhabilitet foreligger  

 dog ikke, hvis der som følge af interessens karakter eller styrke, sagens  

 karakter eller den pågældendes funktioner i forbindelse med sagsbehandlingen  

 ikke kan antages at være fare for, at afgørelsen i sagen vil kunne blive  

 påvirket af uvedkommende hensyn." Ifølge § 4 i vedtægterne for  

 Y Boligselskab, X by, består selskabets bestyrelse af 7 medlemmer. 3  

 medlemmer vælges af Arbejdernes Fællesorganisation og 4 af  

 afdelingsbestyrelserne  

 i fællesskab.
 Det er oplyst, at B er valgt  

 af Arbejdernes Fællesorganisation.
 Boligstyrelsen anførte i en  

 skrivelse af 9. september 1988 til mig følgende om B's habilitet:
"Et væsentligt element i  

 Boligstyrelsens tilsynsvirksomhed er samspillet med den pågældende  

 kommunalbestyrelse og kommunens tilsynsmedarbejdere på området, idet man i  

 kommunen har det lokale kendskab til forholdene i selskaberne og i de enkelte  

 boligafdelinger.
Boligstyrelsen er helt opmærksom på, at det ud fra  

 forvaltningsmæssige habilitetssynspunkter kan være betænkeligt, at en  

 tilsynsmyndighed  

 selv er repræsenteret i ledelsen af det selskab, som er genstand for  

 tilsynsvirksomheden, jf. forvaltningslovens § 3, stk. 1, nr. 3.
Men Boligstyrelsen har hidtil  

 generelt anset det for en fordel, at have kommunalbestyrelsen repræsenteret  

 direkte i selskabsbestyrelsen på grund af den indsigt, de styringsmuligheder  

 og direkte samarbejdsmuligheder f.eks. i byggesager, det medfører.
Mange  

 potentielle klager og regnskabsproblemer m.v. kan løses i deres vorden uden  

 inddragelse af hele kommunalbestyrelsen, Boligstyrelsen og eventuelt  

 advokater og domstole.
Man lægger herved vægt på, at de pågældende  

 bestyrelsesmedlemmer er valgt af kommunalbestyrelsen med henblik på primært  

 at varetage kommunens interesser i boligselskabets bestyrelse, og at der  

 ikke ved den form, hvorunder det almennyttige byggeri økonomisk og  

 organisatorisk  

 er lagt til rette, ses at være noget modsætningsforhold mellem kommunens og  

 boligselskabets interesser.
Endvidere bemærkes, at praksis viser, at  

 kommunalbestyrelsesmedlemmer,  

 der er medlem af et selskabs bestyrelse, ved afstemninger i  

 kommunalbestyrelsen  

 undlader at deltage i afstemninger, hvis sagerne "kommer for tæt  

 på"  

 deres virke i selskabsbestyrelsen.
 For så vidt angår selskabets  

 øverste myndighed skal bemærkes, at dennes indflydelse på den daglige drift  

 af  

 selskabet typisk vil være yderst begrænset. Øverste myndighed beskæftiger sig  

 normalt kun med vedtægtsændringer, beslutninger om nybyggeri, sammenlægning  

 og salg af afdelinger samt formel godkendelse af regnskaber.
 Forvaltningsloven har  

 egentlig ikke ændret Boligstyrelsens opfattelse af situationen, idet  

 inhabilitet efter denne lovs § 3, stk. 2 ikke foreligger, hvis der som følge  

 af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.  

 I denne forbindelse har Boligstyrelsen hæftet sig ved, at Justitsministeriet  

 i  

 vejledningen af 1986 om forvaltningsloven, (punkt 16, pag. 12-13) har anført,  

 at der med loven ikke er tilsigtet nogen ændring i kommunalretlig praksis,  

 hvorefter kommunalbestyrelsesmedlemmer, der af kommunalbestyrelsen eller  

 efter dennes indstilling er indvalgt i en selskabsbestyrelse for at varetage  

 kommunale interesser, ikke i almindelighed antages at bevirke, at den  

 pågældende er inhabil ved kommunalbestyrelsens behandling af en sag, hvori  

 selskabet er part.
 Uanset (X) byråds erklæring  

 af 13.7.1988 er der for Boligstyrelsen ingen tvivl om, at borgmester (B) har  

 medvirket ved kommunens behandling af store dele af klagerne fra (A), jf.  

 at han har underskrevet adskillige breve i sagen.
Selv om vedtægterne for (Y)  

 Boligselskab i (X) by adskiller sig fra normalvedtægterne, således at det er  

 Fællesorganisationen, der har indvalgt borgmesteren i bestyrelsen og ikke  

 kommunalbestyrelsen, er Boligstyrelsen nærmest tilbøjelig til at mene, at  

 habilitetsproblematikken er den samme, som hvis normalvedtægterne havde  

 været gældende, jf. den ovenfor beskrevne normalsituation.
Vedtægternes  

 indhold på dette punkt må have en lokal historisk baggrund.
Man lægger herved  

 vægt på, at såfremt Fællesorganisationen ved et bestyrelsesvalg undlader at  

 indvælge repræsentanter for byrådet og sidstnævnte fortsat ønsker direkte  

 repræsentation i bestyrelsen, har byrådet som selskabets øverste myndighed  

 kompetence til at ændre vedtægterne.
Vedtægterne er iøvrigt ændret for nylig  

 på grund af de beboerdemokratiske regler.
På baggrund af den ovenfor  

 nævnte normalsituation og Boligstyrelsens generelle praksis på  

 tilsynsområdet har styrelsen ved behandlingen af den konkrete sag ikke  

 overvejet borgmesterens mulige inhabilitet nærmere, selvom styrelsen har  

 været opmærksom på hans centrale placering og dobbelthverv." I en skrivelse til A udtalte  

 jeg følgende:
 "Der er for så vidt ikke  

 tvivl om, at (B) som formand for (Y) Boligselskab som udgangspunkt måtte  

 anses  

 for inhabil ved kommunens behandling af Deres henvendelser om Deres  

 boligsag, jf. herved forvaltningslovens § 3, stk. 1, nr. 3. Spørgsmålet er  

 imidlertid, om der som følge af interessens karakter eller styrke ikke kunne  

 antages at være fare for, at afgørelsen ville kunne blive påvirket af  

 uvedkommende hensyn, jf. § 3, stk. 2.
 Ved bedømmelsen af dette  

 spørgsmål bør det undersøges nærmere, hvilke opgaver og interesser (B) skulle  

 varetage ved udøvelsen af hvervene som henholdsvis formand for selskabet og  

 som borgmester.
Ifølge boligselskabets  

 vedtægter har bestyrelsen - og således også formanden - den overordnede  

 ledelse af selskabet og træffer i den forbindelse bl.a. bestemmelse om den  

 daglige administration.
Endvidere godkender bestyrelsen årsregnskaber for  

 selskabet og dets afdelinger, ligesom bestyrelsen hvert år vedtager budget  

 for  

 det følgende regnskabsår, jf. vedtægtens § 5.
Ifølge § 18 i lov om  

 boligbyggeri fører kommunalbestyrelsen tilsyn med de almennyttige  

 boligselskaber efter regler, der fastsættes af boligministeren.
Sådanne  

 regler er fastsat i kapitel 12 i bekendtgørelse nr. 784 af 14. december 1988  

 om  

 almennyttig boligvirksomhed (bekendtgørelse nr. 220 af 24. maj 1985 på sagens  

 tidspunkt). Efter disse regler skal kommunen bl.a. påse, at driften er i  

 overensstemmelse med bestemmelserne i lov om boligbyggeri, bekendtgørelsen om  

 almennyttig boligvirksomhed og selskabets vedtægter.
Endvidere fører kommunen  

 kontrol med, at regnskabsmateriale indsendes i overensstemmelse med  

 bekendtgørelsens § 24, godkender forhøjelser af boligafgift som følge af  

 forbedringer,  

 ombygninger og udbedringer.
Efter § 34 påser kommunalbestyrelsen  

 endvidere, at ejendommenes vedligeholdelsesstand er forsvarlig.
 Borgmesteren er formand for  

 kommunalbestyrelsen og har desuden den øverste daglige administration af  

 kommunen, jf. § 30 og § 31 i den kommunale styrelseslov.
Hvervet som formand for et  

 boligselskab indebærer efter min opfattelse opgaver og pligter i forhold til  

 selskabets interesser, som i betydeligt omfang må anses som selvstændige  

 overfor - og principielt forskellige fra - de opgaver og interesser,  

 kommunalbestyrelsen  

 skal varetage som tilsynsførende med selskabet.
Jeg kan derfor ikke generelt  

 anerkende Boligstyrelsens standpunkt, hvorefter der ved udøvelsen af de  

 forskellige  

 hverv reelt er tale om varetagelse af samme interesser, og der derfor ikke  

 foreligger nogen interessekonflikt.
Kommunalbestyrelsens funktion  

 som tilsynsførende med selskabet indebærer efter omstændighederne, at  

 kommunalbestyrelsen  

 må tage stilling til konflikter mellem selskabet og dets lejere m.fl.,  

 hvorunder der foreligger spørgsmål om, hvorvidt selskabet har overholdt  

 gældende bestemmelser i lov om boligbyggeri med tilhørende bekendtgørelser  

 og vedtægter.
I sådanne tilfælde er der efter min opfattelse som udgangspunkt  

 tale om en sådan konflikt mellem på den ene side selskabets interesser og på  

 den anden side de almene interesser, kommunalbestyrelsen skal varetage som  

 tilsynsførende  

 med selskabet, at sammenfaldende hverv - i hvert fald som henholdsvis formand  

 for kommunalbestyrelsen og formand for selskabsbestyrelsen - må medføre  

 inhabilitet.
 I det foreliggende tilfælde  

 drejede Deres henvendelse til kommunen sig bl.a. om, hvorvidt boligselskabet  

 overholdt de gældende bestemmelser om udførelse af vedligeholdelsesarbejder,  

 og der forelå en forholdsvis skarp meningsudveksling herom samt om  

 omstændighederne  

 i forbindelse med Deres underskrift den 16. september 1983.
 På den baggrund er det min  

 opfattelse, at borgmesteren var inhabil og ikke burde have deltaget i  

 kommunens behandling af sagen.
