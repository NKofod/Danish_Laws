 I medfør af kapitel 5 i ministeriet for offentlige arbejders  

 bekendtgørelse nr. 264 af 27. juni 1966 om driftsforskrifter for regelmæssig  

 og ikke-regelmæssig offentlig lufttrafik fastsætter luftfartsdirektoratet  

 herved følgende forskrifter for flyvemaskiners ydeevne.
1. Anvendelsesområde 1.1 BL'en foreskriver de analysemetoder, som skal lægges til grund for den  

 præstationsanalyse, der skal udføres umiddelbart forud for hver flyvning til  

 godtgørelse af, at flyvemaskinens lastningstilstand ikke er til hinder for,  

 at flyvningen vil kunne gennemføres i overensstemmelse med driftsflyveplanen  

 under opfyldelse af de krav til præstationssikkerhed, der er foreskevet for  

 start, flyvning en route og landing.
 1.2 Forskrifterne gælder planlægningen af flyvninger med dansk  

 registrerede propelflyvemaskiner, hvis maksimalt tilladte fuldvægt ved start  

 ikke overstiger 5.700 kg, som har 9 eller færre passagersæder (eksklusive  

 pilotsæder) og som af danske luftfartsforetagender benyttes til taxaflyvning.
 1.2.1 Præstationsnormer for propelflyvemaskiner med 10 eller flere  

 passagersæder (eksklusive pilotsæder), samt for jetflyvemaskiner, fastsættes  

 indtil videre af luftfartsdirektoratet i hvert enkelt tilfælde.
 1.3 Medmindre andet er aftalt med registreringslandets myndighed, skal  

 forskrifterne desuden gælde planlægningen af flyvninger med udenlandsk  

 registrerede flyvemaskiner, som benyttes af danske luftfartsforetagender.
 1.4 I tilfælde af dansk registreret flyvemaskines overdragelse til brug  

 for udenlandsk luftfartsforetagende kan tilsvarende udenlandske forskrifter  

 bringes i anvendelse efter overenskomst med brugerlandets luftfartsmyndighed.
2. Almene regler for analysens udførelse 2.1 Til beregning af en flyvemaskines ydeevne må alene anvendes  

 datamateriale, der er indeholdt i den til luftdygtighedsbeviset knyttede  

 flyvehåndbog eller andet tilsvarende af luftfartsdirektoratet godkendt  

 dokument.
 2.2 Flyvemaskinens vægt i ethvert punkt langs den planlagte flyvevej skal  

 beregnes ved reduktion af startvægten med vægten af den brændstofmængde, som  

 ifølge den aktuelle driftsflyveplan påregnes forbrugt under flyvningen frem  

 til punktet.
3. Præstationskrav for start 3.1 Ved startstrækningen forstås i nærværende BL den distance, som  

 flyvemaskinen kræver for med alle motorer i drift at opnå en højde på 50 FT  

 over startbanens niveau ved en flyvefart (V2), som er mindst den største af  

 følgende:
 3.2 Startvægten må ikke være større end at startstrækningen, som defineret  

 i 3.1 vil kunne indeholdes inden for 80 pct. af den benyttede startbanes  

 længde, jf. fig. 1.
 3.3 Såfremt de data vedrørende startstrækning til 50 FT, som er indeholdt  

 i det under pkt. 2.1 omtalte datamateriale, er bestemt ved en flyvefart V2,  

 der ikke opfylder betingelserne i pkt. 3.1. a) og b), kan den krævede  

 startbanelængde (jf. 3.2) beregnes ud fra den i det foreliggende  

 datamateriale givne værdi af startstrækningen til 50 FT ved at erstatte den i  

 medfør af 80%-reglen foreskrevne sikkerhedsfaktor på 1.25 (se fig. 1) med en  

 større sikkerhedsfaktor.
Benyttes en sikkerhedsfaktor, som er større end eller lig med den største  

 af nedenanførte værdier a) og b), er særlig dokumentation i henhold til pkt.  

 6.1 ufornøden.
VS1 2 3.4 Startstrækningen til 50 FT i punkt 3.1 skal bestemmes under  

 hensyntagen til følgende på starttidspunktet rådende forhold:
Anm.: For flyvemaskiner af de i denne BL omhandlede kategorier er  

 ovenangivne vindfaktorering sædvanligvis ikke indeholdt i flyvehåndbogens  

 korrektionsdata, 3.5 Dersom det under pkt. 2.1 omtalte datamateriale ikke indeholder  

 oplysninger vedrørende indvirkning på startstrækningen til 50 FT af  

 lufttemperaturen, vindkomponenten, banetilstanden samt startvægt lavere end  

 maksimalt tilladte startvægt kan følgende korrektioner anvendes uden særlig  

 dokumentation i henhold til pkt. 6.1:
 4. En-Route (gælder kun flyvemaskiner med to eller  

 flere motorer).
 4.1 Flyvemaskinen skal, fra et hvilket som helst punkt langs den planlagte  

 flyvevej inden for 90 minutter med normal marchfart i vindstille, kunne nå en  

 flyveplads med et landingsareal, hvorpå landing vil kunne foretages.
 4.2 Startvægten må ikke være større, end at flyvemaskinen med en motor ude  

 af drift og fungerende motor(er) på maksimal varighedsydelse vil være i stand  

 til i standardatmosfæren at præstere en stigehastighed på 50 FT/min i alle  

 niveauer op til og med det højeste af følgende (se fig. 2).
 4.2.1 IFR-flyvning:
 4.2.2 VFR-flyvning:
5. Landing 5.1 Ved landingsdistancen skal forstås den strækning, flyvemaskinen  

 tilbagelægger indtil fuldt stop fra det sted på banen (tærskelen), over  

 hvilket den passerer i en højde af 50 FT.
Farten ved tærskelpassagen (VTH)  

 skal være mindst 1.3 stallingsfarten (1.3 VS1), og propeller-reversering må  

 ikke medregnes.
 5.2 Startvægten må ikke være større, end at landingsdistancen i vindstille  

 ved den vægt, hvormed flyvemaskinen forventes at lande på bestemmelsesstedet,  

 hhv. alternativflyveplads, vil kunne indeholdes inden for følgende  

 procentdele af den til rådighed værende banelængde (se fig. 3).
 5.2.1 70%, når landingsdistancen er baseret på tærskelfart VTH = 1.3 VS1.
 5.2.2 80%, når landingsdistancen er baseret på tærskelfart VTH = 1.5 VS1.
 5.3 Ved bestemmelse af landingsdistancen i punkt 5.2 skal, foruden  

 flyvepladsens elevation, følgende på landingstidspunktet forventede forhold  

 tages i betragtning:
 5.4 Dersom det under pkt. 2.1 omtalte datamateriale ikke indeholder  

 oplysninger om banetilstandens indvirkning på landingsdistancen, kan følgende  

 korrektioner anvendes uden særlige dokumentation i henhold til pkt. 6.1:
6. Dispensation 6.1 Dokumenteres det, at opfyldelsen af andre normer end de i nærværende  

 BL indeholdte vil sikre opretholdelsen af samme eller højere niveau for  

 præstationssikkerhed, kan luftfartsdirektoratet tillade, at sådanne andre  

 normer anvendes i stedet for nærværende.
 6.2 Fritagelse for pligten til forud for hver enkelt flyvning at  

 verificere normernes opfyldelse kan meddeles af luftfartsdirektoratet, når  

 det er tilfredsstillende godtgjort, at sikkerhed herfor er tilvejebragt på  

 anden måde.
7. Straf 7.1 Overtrædelse af bestemmelser i denne BL straffes i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
8. Ikrafttræden 8.1 Denne BL træder i kraft den 1. december 1980. Samtidig ophæves BL  

 5-15, 2. udgave, af 1. juni 1980.
