Bekendtgørelse om ændring af bekendtgørelse om biblioteksafgift § 1 I bekendtgørelse nr. 1448 af 30. november 2017 om biblioteksafgift, som ændret ved bekendtgørelse nr. 243 af 19. marts 2020, foretages følgende ændringer:
 1. Overalt i bekendtgørelsen ændres »NOTA« til: »Nota«.
 2. I § 1, stk. 4, ændres »aviser og tidsskrifter« til: »aviser, tidsskrifter og årbøger«.
 3. I § 4, nr. 4, ændres »antologi, et andet samlingsværk eller en årbog« til: »antologi eller et andet samlingsværk«.
 4. Efter § 5 indsættes før overskriften:
»5 a.
I 2022 udgør andelen af finanslovens bevilling, som øremærkes til e-bøger og netlydbøger, 10,5 % svarende til forholdet mellem antallet af udlån af trykte bøger og fysiske lydbøger og antallet af udlån af e-bøger og netlydbøger i 2019.
 Stk. 2. I 2023 udgør andelen af finanslovens bevilling, som øremærkes til e-bøger og netlydbøger, 13,8 % svarende til gennemsnittet af forholdet mellem antallet af udlån af trykte bøger og fysiske lydbøger og antallet af udlån af e-bøger og netlydbøger i henholdsvis 2019 og 2020.
 Stk. 3. Fra 2024 opgøres størrelsen af den andel af finanslovens bevilling, som øremærkes til e-bøger og netlydbøger, på baggrund af det nyeste tilgængelige data om forholdet mellem antallet af udlån af trykte bøger og fysiske lydbøger og antallet af udlån af e-bøger og netlydbøger.
Stk. 4. Opgørelsen i henhold til stk. 3 udarbejdes på baggrund af det nyeste tilgængelige data fra Det Fælles Bibliotekssystem, folkebibliotekernes digitale udlånstjenester eller Danmarks Statistik.
Data om Notas udlån indgår ikke i opgørelsen.
Stk. 5. Hvis der et givent år ikke findes tilstrækkelig data i henhold til stk. 4, kan forholdet mellem antal udlån af trykte bøger og fysiske lydbøger og antal udlån af e-bøger og netlydbøger fastlægges på baggrund af opgørelsen fra det forudgående år.« 5. I § 9, stk. 1, ændres »antologier, årbøger eller andre samlingsværker« til: »antologier eller andre samlingsværker«.
 6. § 9, stk. 3, ophæves.
 7. § 12, stk. 3, 2. pkt., ophæves.
 8. I § 13, stk. 4, ændres »en antologi, et andet samlingsværk eller en årbog« til: »en antologi eller et andet samlingsværk«.
 9. I § 17, stk. 1, 2. pkt., ændres »20 sider« til: »30 sider«.
 10. I § 17, stk. 1, indsættes efter 3. pkt. som nyt punktum:
»2. pkt. gælder ikke for lyrik (digte), som i tillæg til omregningen af e-bogens antal tegn til sidetal tillægges 57 sider.« 11. I § 17, stk. 2, 2. pkt., ændres »10 %« til: »30 %«.
 12. I § 18, stk. 3, ændres » 150-400« til: »151-400«.
§ 2 Stk. 1. Bekendtgørelsen træder i kraft den 4. maj 2022.
Stk. 2. Bekendtgørelsen finder ikke anvendelse for personer, jf. § 2, stk. 1, og § 3, stk. 1, i lov om biblioteksafgift, der inden udgangen af 2021 over for Slots- og Kulturstyrelsen har dokumenteret, at de har ydet bidrag til årbøger.
For sådanne personer finder de hidtil gældende regler anvendelse.
