 I medfør af § 53, stk. 4, i lov nr. 390 af 20. maj 1992 om forsikring mod  

 følger af arbejdsskade, som senest ændret ved lov nr. 493 af 12. juni 1996,  

 fastsættes:
Bidrag til Arbejdsskadestyrelsens  

 administration Hvilke sager er omfattet § 1.  Forsikringsselskaber, der har koncession til at  

 tegne arbejdsskadeforsikring, kommuner, der ikke har tegnet forsikring efter  

 loven, jf. § 45, samt institutioner, der er omfattet af statens adgang til  

 selvforsikring, jf. lovens § 45, betaler for Arbejdsskadestyrelsens  

 administration af de forhold, der er omfattet af lov om forsikring mod følger  

 af arbejdsskade, og som vedrører de pågældende.
 Stk. 2.  Som forhold, der er omfattet af loven, regnes  

 tillige sager om erstatning efter andre offentlige erstatningsordninger, der  

 administreres af Arbejdsskadestyrelsen, jf. § 5, og sager efter  

 ulykkesforsikringsloven.
Hvem betaler § 2.  Det forsikringsselskab, der har tegnet  

 forsikring for den forsikringspligtige arbejdsgiver, betaler for  

 administrationen af de sager, der er omfattet af lovens § 6, stk. 1 og 2.
Stk. 2.  Kommuner, der ikke har tegnet forsikring efter  

 lovens § 45, og institutioner, der ikke har tegnet forsikring som følge af  

 statens adgang til selvforsikring efter lovens § 45, og som ved anvendelse af  

 princippet i lovens § 6, stk. 1 og 2, er arbejdsgivere, betaler for  

 administrationen af sager, der falder ind under disse bestemmelser.  

 Betalingen pålignes det enkelte ministerområde eller den kommune, der har det  

 overordnede ansvar for den institution, hvori den anmeldte arbejdsskade  

 indtraf.
For så vidt angår institutioner, der er omfattet af statens adgang  

 til selvforsikring, kan vedkommende minister fordele udgiften på de enkelte  

 institutioner.
 § 3.  Betalingen for administrationen af sager efter  

 lovens § 5, stk. 3, og § 48, stk. 4, fordeles på samtlige  

 forsikringsselskaber, som har koncession til at tegne arbejdsskadeforsikring,  

 efter samme regler, som gælder for fordeling af styrelsens udlæg til  

 erstatning efter de nævnte bestemmelser.
Stk. 2.  Betalingen for administrationen af sager efter  

 lovens § 6, stk. 3, beregnes som et samlet beløb, der fordeles på de  

 forsikringsselskaber, der dækker risici vedrørende erhvervssygdomme,  

 kommuner, der ikke har tegnet forsikring efter lovens § 45, og institutioner,  

 der ikke har tegnet forsikring som følge af statens adgang til selvforsikring  

 efter lovens § 45. Fordelingen sker efter samme regler, som gælder for  

 fordeling af styrelsens udlæg til erstatning efter de nævnte bestemmelser.  

 Den andel, som omfattes af statens adgang til selvforsikring, kan opkræves  

 samlet ved det enkelte ministerområde.
Vedkommende minister kan fordele  

 opkrævningen på de enkelte institutioner.
 § 4.  Betalingen for administrationen af sager om  

 skader, der er opstået under udøvelse af borgerlige eller kommunale ombud,  

 jf. lovens § 3, nr. 1, påhviler den statslige eller kommunale myndighed, som  

 ombudet vedrører.
 Stk. 2.  Socialministeriet betaler for administrationen  

 af sager om skader, der er opstået under forsøg på redning af menneskeliv,  

 jf. lovens § 3, nr. 4.
 § 5.  Betalingen for administrationen af sager efter  

 de øvrige offentlige erstatningsordninger, der administreres af  

 Arbejdsskadestyrelsen, og som helt eller delvist henviser til lov om  

 forsikring mod følger af arbejdsskade, finder sted efter nedenstående regler:
Stk. 2.  Betalingen pålignes det ministerium, under hvis  

 ressort den af erstatningsordningen dækkede aktivitet hører, uanset om denne  

 udføres af en privat institution.
Vedkommende minister kan fordele betalingen  

 på de enkelte institutioner.
Fastsættelse af betalingen § 6.  Betalingen for administrationen beregnes på  

 grundlag af en takst pr. anmeldt sag.
Der betales for såvel  

 førstegangsanmeldelser som for genoptagelser og for de af styrelsen fastsatte  

 revisioner af allerede afgjorte sager.
 Stk. 2.  Taksternes størrelse fastsættes på de årlige  

 bevillingslove.
 Stk. 3.  Chefen for Arbejdsskadestyrelsen bekendtgør  

 taksternes størrelse en gang årligt.
Stk. 4.  Der opkræves en foreløbig betaling for  

 kalenderåret inden udløbet af september måned.
Beløbet skal indbetales inden  

 udløbet af oktober måned.
 Stk. 5.  Den endelige betaling opgøres og opkræves inden  

 udløbet af september det følgende år og skal betales inden udgangen af  

 oktober dette år.
Bidrag til Den Sociale Ankestyrelses  

 administration Hvilke sager er omfattet, og hvem betaler § 7.  Reglerne i §§ 1-5 finder tilsvarende anvendelse  

 for Ankestyrelsens administration af arbejdsskadesager.
Fastsættelse af betalingen § 8.  Betalingen for administrationen beregnes på  

 grundlag af en takst pr. afsluttet, mødebehandlet sag.
 Stk. 2.  Taksten fastsættes på de årlige bevillingslove.
 Stk. 3.  Chefen for Arbejdsskadestyrelsen bekendtgør  

 takstens størrelse en gang årligt.
 Stk. 4.  Ankestyrelsen opkræver den foreløbige og  

 endelige betaling efter reglerne i § 6, stk. 4-5.
Ikrafttrædelse § 9.  Bekendtgørelsen træder i kraft den 18. september  

 1996 og har virkning fra den 1. juli 1996.
 Stk. 2.  Samtidig ophæves Socialministeriets  

 bekendtgørelse nr. 929 af 14. november 1994 som ændret ved Socialministeriets  

 bekendtgørelse nr. 279 af 19. april 1996.
Stk. 3.  Bekendtgørelsen anvendes for  

 Arbejdsskadestyrelsens vedkommende på sager, der anmeldes, genoptages eller  

 revideres den 1. juli 1996 eller senere.
For Ankestyrelsens vedkommende  

 anvendes bekendtgørelsen på sager, der behandles på møder i Den Sociale  

 Ankestyrelse den 1. juli 1996 eller senere.
