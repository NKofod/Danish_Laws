 Der blev klaget over, at speciallæge A foretog en  

 utilstrækkelig undersøgelse.
Diagnostik af hul i nethinden Patientklagenævnet fandt, at speciallæge A  

 foretog en relevant og tilstrækkelig undersøgelse.
Nævnet  

 lagde herved vægt på, at speciallægen straks modtog manden  

 til undersøgelse, da han hørte om symptomerne med lysglimt og  

 sorte pletter for øjnene, idet dette kan være tegn på  

 huldannelse på nethinden eller på begyndende  

 nethindeløsning.
Speciallægen foretog en medikamentel udvidelse  

 af pupillen med øjendråber og undersøgte nethinden.
Han  

 fandt ikke et hul i nethinden, men alene uklarheder i glaslegemet.
Endvidere  

 fremgik det af journalen, at speciallægen informerede om symptomerne  

 på en huldannelse eller nethindeløsning med besked om straks at  

 søge øjenlæge.
Nævnet oplyste, at uklarheder i glaslegemet oftest  

 skyldes aldersbetinget sammenfald af glaslegemet i øjets indre,  

 hvorved der kan opstå uklarheder i glaslegemet.
Denne tilstand  

 optræder hos mange patienter, uden at det giver anledning til problemer  

 med huldannelser i nethinden.
Hos nogle få procent kan der imidlertid  

 opstå træk på nethinden med huldannelse til følge.  

 Ofte vil huldannelsen i starten være vanskelig at se, enten på  

 grund af uklarhederne i glaslegemet, eller fordi hullet endnu ikke har  

 løftet sig fra "underlaget", hvorfor det ikke kan ses.
