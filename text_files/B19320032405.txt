I Medfør af § 41 a i Retsplejeloven, jfr.
Bkg.
Nr. 250 af 1. Oktober 1932,  

 fastsætter Justitsministeriet herved følgende Bestemmelser om Autorisation af  

 Stenografer til Optagelse af stenografisk Gengivelse af Retsforhandlinger og  

 om Vederlaget for saadan Virksomhed.
§ 1 Autorisation som Retsstenograf kan kun meddeles Personer, der er myndige,  

 uberygtede og vederhæftige.
Den paagældende skal derhos have bestaaet den for  

 Rigsdagens Stenografassistenter anordnede Stenografprøve eller være i  

 Besiddelse af en Uddannelse, der efter Justitsministeriets Skøn i det  

 væsentlige kan ligestilles hermed.
§ 2 Ansøgning om Meddelelse af Autorisation som Retsstenograf indgives til  

 Justitsministeriet og skal være ledsaget af nøjagtige Oplysninger om  

 Ansøgerens Uddannelse som Stenograf og Kendskab til juridiske Forhold.
§ 3 Forinden Autorisation som Retsstenograf meddeles, skal Ansøgeren  

 underskrive en Erklæring om, at han lover at udføre sit Hverv  

 samvittighedsfuldt.
Dersom en Retsstenograf overværer et Retsmøde for lukkede Døre, er det ham  

 under strafferetligt Ansvar, jfr.
Retsplejelovens § 31, 2. Stk., forbudt at  

 give Meddelelse om Forhandlingerne til nogen, der ikke har haft Adgang til  

 Retsmødet.
§ 4 Dersom en Retsstenograf bliver umyndiggjort eller mister Raadigheden over  

 sit Bo, eller dersom de borgerlige Retigheder frakendes ham, bortfalder hans  

 Autorisation.
 Det samme gælder, naar det Tidsrum, for hvilket Autorisationen maatte være  

 givet, udløber, uden at Autorisationen fornyes.
 Dersom en Retsstenograf efter Justitsministeriets Skøn ikke udfører sit  

 Hverv forsvarligt, kan Ministeriet tilbagekalde hans Autorisation.
§ 5 De af autoriserede Retsstenografer optagne stenografiske Referater  

 opbevares i Rettens Arkiv sammen med Sagens andre Aktstykker og kan kun  

 udlaanes, naar der skal tages Udskrift af Referatet.
Udlaan sker da til de  

 paagældende Retsstenografer.
§ 6 Retsstenografer har Ret til Vederlag efter følgende Regler, der gælder,  

 uanset om Referatet optages af een eller to Stenografer.
a.
For stenografisk Referat betales 20 Kr. pr.
Forhandlingstime.
b.
Dersom Udskrift af Referatet ønskes, betales der yderligere for det  

 første Eksemplar 3 Kr. pr. maskinskreven Folioside (a 35 Linier med ca. 3 cm.  

 Margin) og for de følgende Eksemplarer 25 Øre pr.
Side.
c.
Antallet af Forhandlingstimer regnes fra Retsforhandlingens Begyndelse  

 til dens Slutning, saaledes at hvert paabegyndt Kvarter regnes for et fuldt  

 Kvarter, og saaledes at der altid ydes Betaling for mindst een  

 Forhandligstime.
Dersom der af enkelte Dele af Forhandlingen ikke ønskes Referat, betales  

 der for den saaledes opstaaede Ventetid, naar denne udgør mindst et Kvarter i  

 Sammenhæng, ikke efter Litra a, men kun 2 Kr. 50 Øre for hvert fulde eller  

 paabegyndte Kvarter.
Samme Betaling erlægges for eventuel Ventetid før  

 Retsforhandlingens Paabegyndelse.
d.
Der tilkommer Retsstenografer Dagpenge og Rejsegodtgørelse, naar de  

 skal møde ved et Tingsted, der ikke er deres Hjemting og ejheller ligger i  

 samme By som dette, og de i denne Anledning kommer til at rejse over 7 km fra  

 deres Hjem.
Underretten i Frederiksberg Birk anses herved at have Tingsted i  

 København.
Dagpengene udgør 10 Kr. pr.
Møde- og Rejsedag, og  

 Rejsegodtgørelsen beregnes efter 2. Klasses Takst paa Jernbane og 1. Klasses  

 Takst paa Skib og, hvor disse Befordringsmidler ikke kan benyttes, 20 Øre pr.  

 løbende km.
 Hvilket herved bringes til almindelig Kundskab.
 Justitsministeriet, den 20. December  

 1932.
 Zahle.
 /Robert Hove.
