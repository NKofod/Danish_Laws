Bekendtgørelse om udnævnelse og afskedigelse af tjenestemænd i Miljø- og Fødevareministeriet I medfør af § 3 i lov om tjenestemænd, jf. lovbekendtgørelse nr. 488 af 6. maj 2010, fastsættes:
 § 1. Direktørerne for institutioner under Miljø- og Fødevareministeriet bemyndiges til for deres område at udnævne og afskedige tjenestemænd i lønramme 1-34 (incl.). Dog kan uansøgt afsked kun foretages af miljø- og fødevareministeren.
 § 2. Bekendtgørelsen træder i kraft den 1. juli 2016.
 Stk. 2.  Følgende bekendtgørelser ophæves:
 1) Bekendtgørelse nr. 828 af 5. oktober 1995 om udnævnelse og afskedigelse af tjenestemænd i Miljø- og Energiministeriet.
 2) Bekendtgørelse nr. 133 af 11. marts 1987 om udnævnelse og afskedigelse af statstjenestemænd ved institutioner under Landbrugsministeriet.
