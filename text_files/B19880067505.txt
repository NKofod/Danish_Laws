 I medfør af § 1, stk. 1 og 2, §§ 5 og 6 samt § 16, stk. 6, i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987, fastsættes:
 § 1.  Denne bekendtgørelse vedrører anvendelsen af Det  

 europæiske økonomiske Fællesskabs regler for indvejning, klassificering og  

 afregning af slagtekroppe af svin samt indberetning af markedspriser for  

 disse.
 § 2.  Ved slagtekroppe af svin forstås hele eller  

 midtflækkede kroppe af slagtede svin uden tunge, børster, klove, kønsorganer,  

 flomme, nyrer og mellemgulv efter afblødning og udtagelse af indvolde.
 § 3.  Slagtekroppe af svin slagtet her i landet og med  

 en indvejningsvægt fra 50 kg til 100 kg skal indvejes og klassificeres i  

 overensstemmelse med Det europæiske økonomiske Fællesskabs bestemmelser  

 vedrørende handelsklasseskema for svinekroppe.
 Stk. 2.  For slagterivirksomheder, hvor slagtningen ikke  

 overstiger 100 svin pr. uge i årsgennemsnit, er indvejning og klassificering  

 i henhold til stk. 1 ikke obligatorisk.
 § 4.  Den foretagne indvejning og klassificering af de  

 varme slagtekroppe skal anvendes ved afregning til svineproducenterne og  

 danne grundlag for henføring til salgsklasser.
 § 5.  Ved indvejningsvægten forstås vægten af en  

 slagtekrop udskåret som anført i § 2 og vejet senest 45 minutter efter, at  

 svinet er blevet stukket.
Stk. 2.  Såfremt der undtagelsesvis foretages anden  

 udskæring af organer end den i § 2 anførte, skal dette godkendes af  

 Landbrugsministeriet.
Indvejningsvægten skal i så tilfælde korrigeres for den  

 ændrede udskæring.
 § 6.  Som eneste metode til klassificering af  

 svinekroppe kan anvendes det i bilaget anførte apparat benævnt »KSA  

 (Kød-Spæk-Automatisk)-måleren«.
 § 7.  Mærkning af slagtekroppe i overensstemmelse med  

 de af Fællesskabet fastsatte bestemmelser kan udelades, hvis der i en  

 protokol for hver svinekrop anføres mindst følgende:
 Stk. 2.  Svinekroppe, der bliver solgt i uudskåret stand  

 i en anden medlemsstat, skal dog altid mærkes.
 § 8.  Organisationen Danske Slagterier foretager  

 beregning af markedsprisen for svinekroppe i overensstemmelse med  

 Fællesskabets bestemmelser herom og indberetter disse til  

 Landbrugsministeriet.
 Stk. 2.  Markedsprisen beregnes på grundlag af  

 noteringen for svinekroppe af klasse U med en vægt på mindst 60 kg, men under  

 100 kg.
 Stk. 3.  Omregning fra den i § 2 fastsatte  

 præsentationsform til den af Fællesskabet fastlagte standardudskæring skal  

 ske ved at forhøje den konstaterede vægt af den varme krop med 2,7 pct.
 § 9.  Baconkontrollen foretager kontrollen med  

 overholdelsen af bestemmelserne vedrørende indvejning, klassificering og  

 afregning af svinekroppe.
§ 10.  Klassificeringsudvalget for svinekød følger  

 forhold vedrørende indvejning, klassificering og afregning af svinekroppe.  

 Udvalget består af 11 medlemmer, hvoraf mindst 2 medlemmer skal være  

 repæsentanter for slagterivirksomheder, der er omfattet af bekendtgørelsen,  

 og som ikke er medlemmer af Organisationen Danske Slagterier.
Udvalgets  

 medlemmer udpeges af Landbrugsministeriet for en periode på 2 år efter  

 indstilling fra Organisationen Danske Slagterier.
Stk. 2.  Udvalget konstituerer sig selv med formand og  

 næstformand.
Udvalget udarbejder en forretningsorden, der godkendes af  

 Landbrugsministeriet.
Baconkontrollen deltager i udvalgets møder og fungerer  

 som sekretariat.
Stk. 3.  Udvalget foretager indstilling til  

 Landbrugsministeriet om fastsættelse af bøde for overtrædelse af de  

 bestemmelser, som er omfattet af den i § 9 omhandlede kontrol.
Udvalget  

 foretager endvidere indstilling til Landbrugsministeriet om godkendelse af  

 nyt klassificeringsudstyr.
 § 11.  Udgifterne til tilsyns- og  

 kontrolforanstaltningerne i henhold til denne bekendtgørelse fordeles gennem  

 Organisationen Danske Slagterier på samtlige slagterivirksomheder, som er  

 omfattet af foranstaltningerne, i forhold til antal slagtede svin.
 § 12.  Med bøde straffes den, der overtræder §§ 3-7.
 Stk. 2.  Er en overtrædelse begået af et aktieselskab,  

 andelsselskab eller lign., kan der efter § 16, stk. 8, i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987, pålægges selskabet som sådant bødeansvar.
 § 13.  Bekendtgørelsen træder i kraft den 1. januar  

 1989.
Landbrugsministeriet, den 27. oktober  

 1988 LAURITS TØRNÆS /J.
Hauge Pedersen Bilag KSA (Kød-spæk-Automatisk)-måleren 1. Apparatet er forsynet med en sonde af en diameter  

 på 5 mm med en elektrisk ledende måleevne og en dybdeanvendelse på mellem 5  

 og 97 mm.
Måleværdierne udtrykkes i beregnet indhold af magert kød ved hjælp  

 af en datamat.
 2. Svinekroppens indhold af magert kød beregnes efter  

 følgende formel:
y = 53,3671 + 0,0700 x1 - 0,2260 x2 - 0,2212 x3 - 0,2721 x4 + 0,1257 x5 hvor y =beregnet indhold af magert kød i svinekroppen i procent, x1 =vægten af den kølede krop i kg, x2 =spæklagets tykkelse (inklusive svær) i mm, målt i svinekroppens  

 flækningslinie på det tyndeste sted over lændemusklen (»M . glutaeus  

 medius«), x3 =spæklagets tykkelse (inklusive svær) i mm, målt 8 cm fra svinekroppens  

 flækningslinie mellem tredie og fjerde lændehvirvel bagfra, x4 =spæklagets tykkelse (inklusive svær) i mm, målt 6 cm fra svinekroppens  

 flækningslinie mellem tredie og fjerde ribben bagfra, x5 =musklens tykkelse i mm, målt samtidig og på samme sted som x4.
 Formlen gælder for kroppe mellem 50 og 100 kg.
