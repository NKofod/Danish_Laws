Skriftlig fremsættelse (13. marts 2019) Transport-, bygning- og boligministeren (Ole Birk Olesen):
 Herved tillader jeg mig for Folketinget at fremsætte:
Forslag til Lov om ændring af taxilov (Reservation af 50 tilladelser til nulemissionsbiler pr. kvartal i overgangsperioden) (Lovforslag nr.
L 203) Lovforslaget har baggrund i regeringens klima- og luftudspil om, at benzin og diesel skal ud af taxidriften inden 2030.
Med forslaget foreslås, at 200 af de 500 tilladelser pr. år i overgangsperioden (til og med 2020) reserveres til nulemissionsbiler.
Såfremt der ikke er nok ansøgere til tilladelserne til nulemissionsbiler lægges de overskydende tilladelser i hvert kvartal til puljen af tilladelser til konventionelle biler.
En tilladelse til en nulemissionsbil kan kun bruges i en nulemissionsbil.
Såfremt indehaveren måtte forsøge at tilknytte eller anvende en konventionel bil til tilladelsen vil denne blive inddraget.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings hurtige og velvillige behandling.
