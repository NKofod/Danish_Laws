Fremsat den 10. november 2005 af Steen Gade (SF), Ole Sohn (SF), Line Barfod  

 (EL)  

 og Per Clausen (EL) Forslag til folketingsbeslutning om  

 afvikling af udsætning af opdrættede fugle til jagt (skydefugle) Folketinget opfordrer regeringen til   

 	  

 at gennemføre de  

 fornødne ændringer af lovgivning, cirkulærer m.v., som kan sikre, at opdræt  

 af  

 fugle med henblik på efterfølgende udsætning til jagt afvikles, og   

 	  

 at fremlægge en pleje-  

 og genopretningsplan for den danske natur, således at jagt igen kan foregå på  

 naturens overskud, som det foreskrives i de jagtetiske regler.
Bemærkninger til forslaget I Danmark udsættes skønsmæssigt 1,5 millioner skydefugle om  

 året: 1 million fasaner, 500.000 gråænder og 70.000 agerhøns.
Desuden  

 produceres 1-3 millioner æg/kyllinger, der eksporteres til jagt i udlandet.  

 Årligt indfanges 36.000 fasaner til æglægning.
Desuden holdes der permanent  

 0,5-1 million agerhøns, gråænder og fasaner i fangenskab med henblik på  

 fortsat  

 produktion af skydefugle.
Det er uetisk og mangel på respekt for liv at opdrætte fugle  

 blot for at skyde dem som led i en hobby.
Det er i sig selv grund nok til at  

 afvikle opdræt af skydefugle.
Opdræt af skydefugle strider mod det princip,  

 at  

 jagt skal foregå på naturens overskud.
Ca. 1/3 af det samlede jagtudbytte  

 udgøres  

 efterhånden af skydefuglene.
Der er betydelige negative konsekvenser forbundet med at  

 opdrætte fugle med henblik på udsætning til jagtformål.
Det øger risikoen for  

 spredning  

 af sygdomme i naturen til husdyr- og fjerkræbrug og til mennesker.
Der er  

 store  

 dyrevelfærdsmæssige og dyreetiske problemer involveret, og udsætningen har  

 negative biologiske konsekvenser.
Hensigten med beslutningsforslaget er at få fjernet eller  

 minimeret disse problemer, som stammer fra produktion og udsætning af  

 skydefugle i stor skala.
Opdræt af fasaner er en nicheproduktion ved de  

 større  

 godser, medens især agerhønse- og gråandeopdræt er samlet på relativt få  

 bedrifter.
Jagt bør foregå på en naturlig bestand.
Forslagsstillerne ønsker  

 derfor at fremme naturpleje og genopretningsprojekter, der kan gavne den  

 naturlige fauna, herunder jagtbare arter.
Sygdomme Opdrættede fugle, der sættes fri i naturen, kan forårsage  

 sygdomme for både mennesker og vilde dyr.
De 1,5 millioner fasaner, gråænder  

 og  

 agerhøns, der hvert år opdrættes på farme og sættes ud i naturen, udgør en  

 øget  

 risiko for at sprede især fugleinfluenza og Newcastle disease.
Grundet  

 udsætningen  

 fordobles antallet af fasaner og ænder i efterårsmånederne.
Efter udsætning fortsættes fodring af opdrættede fugle, som derfor  

 holder sig på et begrænset område.
Samtidig tiltrækkes de vilde fugle til  

 foderpladserne.
Dette øger risikoen for spredning af smitte.
Omkring 5 pct. af de vildtlevende ænder skønnes at bære varianter  

 af den virus, der forårsager fugleinfluenza.
I jagtsæsonen findes de udsatte  

 fugle i tætte bestande i kontakt med de vildtlevende ænder, hvorved risikoen  

 for farlige mutationer øges.
 I modsætning til det traditionelle opdræt, hvor en bestand ved  

 sygdomsudbrud kan behandles, indhegnes og eventuelt aflives og destrueres,  

 kan  

 konsekvenserne af smitte i et stort opdræt og især lige efter det tidspunkt,  

 hvor fuglene udsættes, være uoverskuelige.
 Aktuelt er fugleinfluenzaen i fokus, også i Europa, og der er  

 gennemført restriktioner over for fjerkræbrug i det fri, import af fugle m.v.  

 af frygt for mutation og spredning af den farlige form for fugleinfluenza.  

 Konsekvenserne af et udbrud af den nye asiatiske fugleinfluenza i et stort  

 opdræt omkring og især lige efter tidspunktet for udsætning vil være  

 uoverskuelige og er i sig selv et meget vægtigt argument for et forbud.
Dyrevelfærd Indfangning, fangenskab og udsætning efter intensiveret  

 ægproduktion er sandsynligvis meget stressfyldt for de 36.000 indfangne  

 fasaner.
I opdrættet holdes agerhønsene i trådbure i op til 5 måneder.  

 Især agerhøns synes at tilpasse fordøjelsessystemet til foderet i opdrættet,  

 og  

 udenlandske undersøgelser tyder på, at en del af de danske agerhøns, der  

 udsættes uden for Danmark, dør af sult.
Tal for udsætning og afskydning tyder  

 på, at 50-70 pct. af de udsatte fugle dør af andet end jagt, men man ved  

 ikke,  

 om de overtager pladserne i den vigende, naturlige bestand, eller om de blot  

 dør.
Intet tyder på, at de bidrager til at øge vildtbestanden i Danmark.
På  

 mange måder ligner opdrætsforholdene dem, der findes for det traditionelle  

 fjerkræopdræt, med den forskel, at her sigtes efter opdræt af levedygtige  

 skydefugle til udsættelse, og at skydefuglene ikke har ret til hverken  

 bedøvelse eller hurtig aflivning.
 Ud over øget risiko for spredning af fugleinfluenza og Newcastle  

 disease tyder meget på, at de udsatte fugle indebærer andre forøgede risici.
 De mange udsatte fasaner er blevet nævnt som en mulig årsag til  

 en unaturlig stor koncentration af flåter og dermed risikoen for en større  

 udbredelse af borrelia.
 Udsatte gråænder kan blive en kilde til spredning af salmonella  

 til den vilde fauna.
Naturpåvirkning Ifølge loven skal fuglene udsættes mindst 30 dage, før de skal  

 skydes.
Det kan derfor forventes, at de æder alt, hvad de finder af smådyr.  

 Det  

 kan være en god forklaring på, at padderne vendte tilbage til Æbelø, efter at  

 den  

 omfattende udsætning af fasaner blev stoppet.
Fuglene fodres efter udsætningen, det er simpelt hen en  

 nødvendighed, fordi dødeligheden er større end hos vildtlevende fugle.  

 Fodringspladserne tiltrækker ikke alene andre fugle, men også gnavere, som  

 bekæmpes med pesticider  med forgiftning af rovfugle og især ugler til  

 følge.
Forbruget  

 af rodenticider (muse- og rottegift) er steget med 75 pct. i Danmark fra 2001  

 til 2003.
 Dertil kommer den ulovlige anvendelse af gifte mod uønskede  

 rovdyr og rovfugle.
Genetisk virker opdrættet forstyrrende på den vildtlevende  

 bestand.
Den oprindelige danske gråand er i dag opblandet med tamænder i en  

 sådan grad, at ægte vildænder knap nok eksisterer længere.
I opdrættet  

 fjernes  

 ofte individer med en adfærd, som kan føre til skader på grund af  

 uhensigtsmæssig  

 adfærd, og man får dermed en mere ensartet flok, hvor egenskaber som skyhed  

 er  

 mindre fremtrædende end i naturen, hvor egenskaberne er en fordel for  

 fuglene.
Udsætning af større mængder fugle slører naturens sande  

 tilstand.
Statistikken over skudte harer viser klart, at harebestanden er på  

 tilbagetog, men i statistikken for fasaner får man et andet indtryk af en  

 bestand i stigning, fordi det sløres af den årlige udsætning, som er dobbelt  

 så  

 stor som den vildtlevende ynglebestand.
Det samme gælder gråanden, hvor  

 udsætningen fordobler den vildtlevende bestand.
I Skotland er bestanden af agerhøns gået tilbage ligesom i  

 Danmark.
Man mener, at tilbagegangen skyldes overførsel af en rundorm fra  

 udsatte fasaner til agerhøns.
 Forbud  

 mod udsætning af skydefugle og en forstærket og målrettet indsats for  

 naturpleje  

 og genskabelse af natur vil gavne naturen generelt og kunne medvirke til  

 genskabelse af en naturlig bestand af jagtbare arter, hvor man på bæredygtig  

 vis høster af naturens overskud.
Skriftlig  

 fremsættelse Steen Gade  

  

 (SF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om  

 afvikling af udsætning af opdrættede fugle til jagt (skydefugle).
(Beslutningsforslag  

 nr.
B 34).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
