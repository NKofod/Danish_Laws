Nr LSF 123 Forslag til Lov om ændring af lov om kommunal indkomstskat,  

 selskabsskatteloven, fondsbeskatningsloven, lov om beskatningen af  

 pensionsordninger m.v. og ligningsloven (Statens afregning af selskabsskat  

 m.v. til kommunerne) Fremsat af indenrigsministeren (Birte Weiss) den 6. december 1995 Vedtaget ved tredjebehandling den 15. december 1995 Lov nr. 1078 af 20/12/1995 § 1 I lov om kommunal indkomstskat, jf. lovbekendtgørelse nr. 803 af 6.  

 oktober 1995, foretages følgende ændringer:
 1. I § 12, stk. 1, 1. og 2. pkt., indsættes efter  

 »forestå«: »opgørelsen af«.
 2. § 12, stk. 2, 4. pkt., ophæves.
 3. I § 12, stk. 3, ændres »fordelingens  

 foretagelse« til: », at der er givet meddelelse om  

 fordelingsopgørelsen,».
 4. I § 12 indsættes som stk. 4:
»Stk. 4. Indenrigsministeren fastsætter regler om afregningen af  

 beløb til de berettigede kommuner, jf. stk. 1. Der kan herunder fastsættes  

 regler om rentetillæg til beløb, der afregnes fra en kommune til en  

 anden.« 5. Efter § 17 indsættes i afsnit IV:
» § 17 a.
Staten udbetaler til den enkelte kommune ved  

 begyndelsen af hver måned et beløb til foreløbig dækning af kommunens andel  

 af følgende skatter:
1) Skat af aktieselskaber m.v. efter selskabsskatteloven og af fonde efter  

 fondsbeskatningsloven, 2) afgifter af pensionsordninger m.v., hvoraf kommunerne modtager en andel  

 i henhold til lov om beskatningen af pensionsordninger m.v. samt afgifter  

 efter ligningsloven § 7 N og § 14 C.
 Stk. 2. Den månedlige udbetaling efter stk. 1 skal svare til en  

 tolvtedel af det årlige beløb, der efter det for kommunen vedtagne årsbudget  

 udgør dens indtægt ved de skatter, der er nævnt i stk. 1.
§ 17 b.
På grundlag af oplysninger, der foreligger i maj i året  

 efter budgetåret, opgøres de beregnede kommunale skatteindtægter for  

 budgetåret.
Forskellen mellem denne opgørelse og summen af de månedlige  

 beløb, der efter § 17 a er udbetalt til kommunen i det pågældende budgetår,  

 afregnes med statskassen.
Forskelsbeløbet forhøjes med et tillæg, der  

 beregnes med en procent, der svarer til 2 gange Nationalbankens diskonto den  

 1. juli året forud for budgetåret.
Afregningen foretages med en tolvtedel  

 hver måned i året 2 år efter budgetåret.
§ 17 c.
I 1996 udbetaler staten til den enkelte kommune ved  

 begyndelsen af hver måned et beløb til foreløbig dækning af kommunens andel  

 af de i § 17 a, stk. 1, nævnte skatter.
Beløbet for januar 1996 udbetales dog  

 først i februar 1996. Den månedlige udbetaling skal svare til en tolvtedel af  

 det nettobeløb, som kommunen har indberettet til Indenrigsministeriet som det  

 af kommunen budgetterede beløb for 1996 på funktionerne »8.92  

 Indkomstskat af aktieselskaber m.v.« og »8.96 Øvrige skatter og  

 afgifter« i henhold til det af Indenrigsministeriet autoriserede budget-  

 og regnskabssystem for kommuner og amtskommuner.
Stk. 2. På grundlag af de oplysninger, der foreligger i maj 1997,  

 opgøres de i § 17 a nævnte kommunale skatteindtægter.
I grundlaget for  

 beregningen af kommunens andel af afgiften af pensionsordninger indgår 12/14  

 af den samlede indbetalte afgift i 1996 i henhold til lov om beskatningen af  

 pensionsordninger m.v.
Forskellen mellem denne opgørelse og summen af de  

 månedlige beløb, der efter stk. 1 er udbetalt til kommunen i 1996, afregnes  

 med statskassen.
Forskelsbeløbet forhøjes med et tillæg, der beregnes med en  

 procent, der svarer til 2 gange Nationalbankens diskonto den 1. juli 1995.  

 Afregningen foretages med en tolvtedel hver måned i 1998.
Stk. 3. De andele af skat af aktieselskaber m.v. efter  

 selskabsskatteloven og af fonde efter fondsbeskatningsloven, som staten  

 udbetaler til kommunerne vedrørende indkomståret 1994, fordeles ikke efter  

 reglerne i § 11.' § 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, foretages følgende  

 ændring:
 1. I § 23, stk. 1, udgår »i afsnit III«.
§ 3 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 650 af 26. juli 1995, foretages følgende ændring:
 1. I § 13 udgår »i afsnit III«.
§ 4 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, foretages følgende ændring:
 1. I § 40, stk. 1, indsættes som 4. pkt.:
»Den kommunale andel af afgiften afregnes efter reglerne i lov om  

 kommunal indkomstskat.« § 5 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995,  

 foretages følgende ændringer:
 1. I § 7 N, stk. 3, indsættes som 3. pkt.:
»Den kommunale andel af afgiften afregnes efter lov om kommunal  

 indkomstskat.« 2. I § 14 E, stk. 1, indsættes som 2. pkt.:
»Den kommunale andel af afgiften afregnes efter lov om kommunal  

 indkomstskat.« § 6 Stk. 1. Loven træder i kraft den 1. januar 1996, jf. dog stk. 2.
 Stk. 2. §§ 17 a og 17 b i lov om kommunal indkomstskat, som  

 affattet ved § 1 nr. 5, har virkning fra den 1. januar 1997.
Oprindeligt fremsat forslag § 1 I lov om kommunal indkomstskat, jf. lovbekendtgørelse nr. 803 af 6.  

 oktober 1995, foretages følgende ændringer:
 1. I § 12, stk. 1, 1. og 2. pkt., indsættes efter  

 »forestå«: »opgørelsen af«.
 2. § 12, stk. 2, 4. pkt., ophæves.
 3. I § 12, stk. 3, ændres »fordelingens  

 foretagelse« til: », at der er givet meddelelse om  

 fordelingsopgørelsen,».
 4. I § 12 indsættes som stk. 4:
 »Stk. 4. Indenrigsministeren fastsætter regler om afregningen af  

 beløb til de berettigede kommuner, jf. stk. 1. Der kan herunder fastsættes  

 regler om rentetillæg til beløb, der afregnes fra en kommune til en  

 anden.«.
 5. Efter § 17 indsættes i afsnit IV:
» § 17 a.
Staten udbetaler til den enkelte kommune ved  

 begyndelsen af hver måned et beløb til foreløbig dækning af kommunens andel  

 af følgende skatter:
1) skat af aktieselskaber mv. efter selskabsskatteloven og af fonde efter  

 fondsbeskatningsloven, 2) afgifter af pensionsordninger mv., hvoraf kommunerne modtager en andel  

 i henhold til lov om beskatningen af pensionsordninger mv.
 Stk. 2. Den månedlige udbetaling efter stk. 1 skal svare til en  

 tolvtedel af det årlige beløb, der efter det for kommunen vedtagne årsbudget  

 udgør dens indtægt ved de skatter, der er nævnt i stk. 1.
§ 17 b.
På grundlag af oplysninger, der foreligger i maj i året  

 efter budgetåret opgøres de beregnede kommunale skatteindtægter for  

 budgetåret.
Forskellen mellem denne opgørelse og summen af de månedlige  

 beløb, der efter § 17 a er udbetalt til kommunen i det pågældende budgetår,  

 afregnes med statskassen.
Forskelsbeløbet forhøjes med et tillæg, der  

 beregnes med en procent, der svarer til 2 gange Nationalbankens diskonto den  

 1. juli året forud for budgetåret.
Afregningen foretages med en tolvtedel  

 hver måned i året 2 år efter budgetåret.
§ 17 c.
I 1996 udbetaler staten til den enkelte kommune ved  

 begyndelsen af hver måned et beløb til foreløbig dækning af kommunens andel  

 af de i § 17 a, stk. 1, nævnte skatter.
Beløbet for januar 1996 udbetales dog  

 først i februar 1996. Den månedlige udbetaling skal svare til en tolvtedel af  

 det nettobeløb, som kommunen har indberettet til Indenrigsministeriet som det  

 af kommunen budgetterede beløb for 1996 på funktionerne »8.92  

 Indkomstskat af aktieselskaber m.v.« og »8.96 Øvrige skatter og  

 afgifter« i henhold til det af Indenrigsministeriet autoriserede budget-  

 og regnskabssystem for kommuner og amtskommuner.
Stk. 2. På grundlag af de oplysninger, der foreligger i maj 1997,  

 opgøres de i § 17 a nævnte kommunale skatteindtægter.
I grundlaget for  

 beregningen af kommunens andel af afgiften af pensionsordninger indgår 12/14  

 af den samlede indbetalte afgift i 1996 i henhold til lov om beskatningen af  

 pensionsordninger.
Forskellen mellem denne opgørelse og summen af de  

 månedlige beløb, der efter stk. 1 er udbetalt til kommunen i 1996, afregnes  

 med statskassen.
Forskelsbeløbet forhøjes med et tillæg, der beregnes med en  

 procent, der svarer til 2 gange Nationalbankens diskonto den 1. juli 1995.  

 Afregningen foretages med en tolvtedel hver måned i 1998.'.
§ 2 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 769 af 19. september 1995, foretages følgende  

 ændring:
 I § 23, stk.1, udgår »i afsnit III«.
§ 3 I lov om beskatning af fonde og visse foreninger, jf. lovbekendtgørelse  

 nr. 650 af 26. juli 1995, foretages følgende ændring:
 I § 13 udgår »i afsnit III«.
§ 4 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, foretages følgende ændring:
 I § 40, stk. 1, indsættes som 4. pkt.:
 »Den kommunale andel af afgiften afregnes efter reglerne i lov om  

 kommunal indkomstskat.«.
§ 5 Stk. 1. Loven træder i kraft den 1. januar 1996, jf. dog stk. 2.
 Stk. 2. §§ 17 a og 17 b i lov om kommunal indkomstskat, som  

 affattet ved § 1 nr. 5, har virkning fra den 1. januar 1997.
Bemærkninger til lovforslaget Almindelige bemærkninger 1. Lovforslagets formål Lovforslaget er et led i udmøntningen af aftalen af 29. november 1995 om  

 finanslov 1996, som er indgået mellem Socialdemokratiet, Det Radikale  

 Venstre, Centrum-Demokraterne og Det Konservative Folkeparti.
Dette forslag  

 vedrører aftalens punkt 12. Supplerende budgetforbedringer, sidste afsnit:  

 Budgetsikkerhed i kommunerne.
Lovforslaget indebærer, at afregningen mellem staten og kommunerne og  

 mellem kommunerne indbyrdes af visse kommunale skatteindtægter omlægges.
Det  

 drejer sig om statens udbetaling af kommunernes andele af selskabsskatter,  

 afgifter på pensionsordninger mv.
Efter forslaget vil kommunerne fremover i budgetåret få udbetalt det  

 provenu af de pågældende skatter, som de har budgetteret med.
Udbetalingen  

 til kommunerne vil så blive efterreguleret to år efter budgetåret på grundlag  

 af den faktiske opgørelse af de pågældende skatter.
 Forslaget vil give kommunerne fuld budgetsikkerhed for de pågældende  

 skatteindtægter, idet også efterreguleringsbeløbet, som afregnes to år efter  

 budgetåret, vil være kendt af kommunen tilstrækkeligt tidligt til, at det vil  

 kunne indregnes i budgetlægningen for det år, hvor det afregnes.
2. De gældende regler 2. 1. Selskabsskatter Den samlede kommunale andel af selskabsskatten mv. udbetales af Told- og  

 Skattestyrelsen til selskabets hjemstedskommune den 1. i hver måned.
Endelig  

 selskabsskat for et givet indkomstår afregnes til staten den 20. november i  

 kalenderåret efter indkomståret, og kommunernes andel heraf afregnes den 1.  

 december.
 I de øvrige måneder vedrører afregningen til kommunerne reguleringer m.v.  

 af selskabsskatten.
 Hvis selskabet har drevet virksomhed i andre kommuner end  

 hjemstedskommunen, er disse kommuner også berettigede til en del af den  

 samlede kommunale andel.
 Denne fordeling foretages i dag af hjemstedskommunen, uden at Told- og  

 Skattestyrelsen involveres.
 I praksis sker de fleste fordelinger efter den såkaldte lønningsregel, jf.  

 lovens § 11, stk. 2. Det vil sige, at fordelingen ud fra oplysninger fra  

 selskabet sker i forhold til, hvor stor en del af den samlede lønsum, der er  

 udbetalt til ansatte i hver af de berettigede kommuner.
 2. 2. Afgifter i forbindelse med pensions- og forsikringsordninger  

 mv.
Kommunernes andel af afgiften af pensionsordninger mv. i henhold til lov  

 om beskatningen af pensionsordninger m.v. udgør en tredjedel af den opkrævede  

 afgift.
Afgiften betales hovedsageligt i forbindelse med udbetaling af  

 kapitalpensionsordninger, samt i forbindelse med pensionsordninger med  

 løbende udbetaling og rateordninger, hvis de hæves i utide.
 Den kommunale andel af afgifter af pensionsordninger m.v. indgår efter de  

 gældende regler i den månedlige afregning fra staten til kommunerne den  

 første bankdag i den anden måned efter den måned, hvori afgiften blev  

 indbetalt.
3. Lovforslagets indhold 3. 1. Selskabsskatter Den kommunale andel af selskabs- og fondsskatten udgør effektivt 13,4  

 procent af skatten, beregnet med en selskabsskatteprocent på 34. Størstedelen  

 af det årlige beløb afregnes 1. december i budgetåret og vedrører det  

 foregående indkomstår.
Herudover afregnes med kommunerne løbende gennem  

 budgetåret deres andele af løbende reguleringer af skattetilsvaret for  

 tidligere år, herunder efter gældende praksis eventuel tilbageførsel af den  

 kommunale andel af restancer på over 500.000 kr.
Lovforslaget indebærer, at kommunerne ikke længere vil få udbetalt  

 hovedparten af den samlede kommunale andel af selskabsskatten den 1. december  

 i kalenderåret efter selskabets indkomstår.
I stedet vil kommunerne få  

 udbetalt den af kommunerne budgetterede selskabsskat, og forskellen mellem  

 den budgetterede og faktiske selskabsskat vil blive efterreguleret i året to  

 år efter budgetåret.
Selskabsskatten er i praksis vanskelig at budgettere præcist for den  

 enkelte kommune, da selskabsskatterne kan variere meget fra år til år.
Der  

 har derfor været en betydelig usikkerhed i kommunernes budgettering af  

 selskabsskatterne, sammenholdt med de faktiske tal ifølge regnskaberne.
Lovforslaget betyder, at kommunerne vil få fuld budgetsikkerhed i  

 forbindelse med budgetteringen af selskabsskatterne.
I budgetåret vil  

 kommunerne således få det beløb udbetalt, som de har budgetteret med.  

 Efterreguleringen i året to år efter budgetåret vil blive opgjort så tidligt,  

 at den vil være kendt af kommunerne forud for budgetlægningen for det  

 pågældende år.
I forbindelse med fordelingen mellem hjemstedskommunen og de øvrige  

 kommuner sker der den ændring, at hjemstedskommunen ikke længere i første  

 omgang skal afregne beløb til de øvrige andelsberettigede kommuner.
Men  

 hjemstedskommunen skal som hidtil stå for at opgøre, hvor stort et beløb der  

 tilkommer de øvrige andelsberettigede kommuner.
 Hjemstedskommunens opgørelse af fordelingen mellem hjemstedskommunen og de  

 øvrige kommuner vil som hidtil skulle foretages af kommunen på baggrund af en  

 opgørelse fra Told- og Skattestyrelsen pr. 1. december i budgetåret.  

 Hjemstedskommunens opgørelse af fordelingen skal indberettes til  

 Indenrigsministeriet den 1. maj i året efter budgetåret.
 Indenrigsministeriet vil på grundlag heraf instruere Told- og  

 Skattestyrelsen om at foretage afregningen af beløb til andre kommuner på  

 grundlag af disse opgørelser, som vil indgå i den samlede efterregulering,  

 jf. nedenfor.
Det er således kun selve afregningen af selskabsskatteandele, der ved  

 lovforslaget overføres fra kommunerne til Indenrigsministeriet og Told- og  

 Skattestyrelsen.
Lovens regler om opgørelsen af de andele, der tilkommer de  

 enkelte kommuner, ændres ikke.
Det er forudsat, at en hjemstedskommune som hidtil underretter de øvrige  

 andelsberettigede kommuner om den opgjorte fordelingsnøgle.
Disse kommuner  

 vil som hidtil kunne klage over fordelingsnøglen til et særligt nævn, jf.  

 lovens § 12 a, inden 3 måneder efter at de har fået meddelelse fra  

 hjemstedskommunen om fordelingsnøglen.
Den samlede efterregulering af den enkelte kommunes andel af  

 selskabsskatten mv. for et givet budgetår beregnes af Indenrigsministeriet på  

 grundlag af de oplysninger der foreligger i maj og udmeldes til kommunerne i  

 juli i året efter budgetåret.
Efterreguleringen afregnes herefter med  

 kommunerne i tolvtedelsrater i det følgende år.
Efterreguleringen beregnes ved, at Indenrigsministeriet sammenholder de  

 til kommunen udbetalte forskudsbeløb med summen af de af Told- og  

 Skattestyrelsen beregnede indtægter vedr. budgetåret og beløb, som fordeles  

 mellem kommunerne.
Told- og Skattestyrelsens opgørelse af kommunens beregnede  

 indtægter af selskabsskat mv. som hjemstedskommune foretages pr. 1. december  

 i budgetåret.
De beregnede indtægter vedrørende budgetåret udgøres af de  

 kommunale andele af selskabsskatten mv., der beregnes i budgetåret for  

 indkomstår, der ligger forud for budgetåret.
Beløbene, som fordeles mellem  

 kommunerne, er de beløb, som af kommunerne er opgjort og indberettet til  

 Indenrigsministeriet den 1. maj i året efter budgetåret.
Både indtægterne til  

 kommunen som hjemstedskommune og de beløb, som fordeles mellem kommunerne,  

 vedrører for hovedpartens vedkommende indkomståret året før budgetåret.
 Det er foreslået, at der i lovens § 12 indsættes en bestemmelse, der  

 bemyndiger indenrigsministeren til at fastsætte de nærmere regler om de  

 praktisk-tekniske forhold i forbindelse med afregningen.
 Vedrørende forholdene i forbindelse med overgangsordningen, jf. den  

 foreslåede § 17 c, henvises til de særlige bemærkninger til denne  

 bestemmelse.
 3. 2. Afgifter i forbindelse med pensions- og forsikringsordninger  

 mv.
Lovforslaget indebærer, at afgifter i forbindelse med pensions- og  

 forsikringsordninger, hvoraf kommunerne modtager en tredjedel af provenuet,  

 ikke længere vil indgå i den månedlige afregning fra staten til kommunerne i  

 den anden måned efter afgiftens indbetaling.
I stedet vil kommunerne i  

 budgetåret få udbetalt det beløb, som de har budgetteret med, og forskellen  

 mellem det budgetterede og det faktiske skatteprovenu vil blive  

 efterreguleret i året to år efter budgetåret.
 Ved det faktiske skatteprovenu forstås beløb, som kommunerne ellers efter  

 de hidtidige afregningsregler skulle have modtaget fra staten i det  

 pågældende kalenderår.
 Som udmøntning af finanslovsaftalen vil der endvidere blive gennemført en  

 afkortning af den kredittid på 3 måneder, som penge- og pensionsinstitutter  

 har med afregning af indeholdt afgift af ophævede pensionsordninger mv.  

 Kredittiden vil i 1996 blive afkortet fra 3 måneder til 1 måned, således at  

 den endelige opgørelse for 1996 kommer til at indeholde 14 måneders afgift.  

 Af denne årsag beregnes den kommunale afgift af 12/14 af indtægtsgrundlaget i  

 1996.
 3. 3. Overgangsbestemmelser.
 Kommunerne vil fremover i deres budgetindberetning til  

 Indenrigsministeriet skulle foretage en specifikation af de beløb, de har  

 budgetteret med på de områder, der er omfattet af dette lovforslag.
Det er imidlertid ikke i fuldt omfang sket i forbindelse med kommunernes  

 budgetlægning for 1996, da lovforslagets regler ikke var gældende på dette  

 tidspunkt.
De beløb, kommunerne har indberettet til Indenrigsministeriet  

 umiddelbart efter vedtagelsen af budget 1996, omfatter således nogle andre,  

 mindre skattebeløb mv.
Forskudsbeløbene kan herved blive en smule højere end  

 de beløb, som kommunerne har budgetteret alene for de skatter, der omfattes  

 af lovforslaget.
Dette forhold vil imidlertid blive korrigeret ved  

 efterreguleringen.
På denne baggrund er der derfor med virkning for 1996 indsat en  

 overgangsbestemmelse i den foreslåede § 17 c, som indebærer, at kommunerne i  

 1996 vil få udbetalt forskudsbeløb på grundlag af det, de allerede har  

 indberettet til Indenrigsministeriet som budgetteret på funktionerne  

 »8.92 Indkomstskat af aktieselskaber m.v.« og »8.96 Øvrige  

 skatter og afgifter« i henhold til det af Indenrigsministeriet  

 autoriserede budget- og regnskabssystem for kommuner og amtskommuner.
Disse  

 funktioner indeholder de områder, der er omfattet af lovforslaget, og  

 herudover nogle mindre indtægtsposter.
For disse sidstnævnte mindre indtægtsposter vil kommunerne således i 1996  

 kunne modtage beløbene to gange, dels som tolvtedelsrater, dels som direkte  

 udbetalinger.
Disse ekstraindtægter vil dog skulle modregnes i forbindelse  

 med efterreguleringen i 1998.
4. Økonomiske og administrative konsekvenser Lovforslaget har betydning for tidspunktet for afregning mellem staten og  

 kommunerne.
 Det kan ikke med sikkerhed siges, om overgangen fra afregning af faktiske  

 skatteprovenuer til afregning af budgetterede skatteprovenuer i de enkelte år  

 vil give kommunerne et mer- eller mindreprovenu i budgetåret.
Kommunernes budgetter for 1996 viser, at kommunerne har budgetteret med  

 indtægter fra selskabsskatter mv. på ca. 2,1 mia. kr., mod statens aktuelle  

 skøn på ca. 3,1 mia. kr.
Tilsvarende viser kommunernes budgettering af  

 »øvrige skatter og afgifter«, som hovedsageligt består af  

 kommunernes andele af afgiften af pensionsordninger mv., en budgetteret  

 indtægt på ca. 1,2 mia. kr. mod statens aktuelle skøn på ca. 1,5 mia. kr.
 I 1996 må der således skønnes en mindreudbetaling fra staten til  

 kommunerne på ca. 1,3 mia. kr. som følge af dette lovforslag.
 I 1998, når udbetalingerne for 1996 efterreguleres, vil kommunerne få  

 udbetalt forskellen mellem det foreløbigt udbetalte på baggrund af deres  

 budgetter og det faktisk opgjorte provenu, jf. tidligere.
Lovforslaget indeholder herudover et tillæg til dette forskelsbeløb,  

 beregnet som et procenttillæg med en procent, svarende til to gange  

 Nationalbankens diskonto.
Dette tillæg må opfattes som en kompensation for  

 rentetabet i den periode på ca. 2 år, der går fra udbetalingen af det  

 foreløbige skatteprovenu i budgetåret, og til efterreguleringen foretages i  

 året 2 år efter budgetåret.
Lovforslaget skønnes at medføre et vist administrativt arbejde i  

 Indenrigsministeriet i forbindelse med administrationen af afregningen af  

 selskabsskatter mv.
Det skønnes, at der til denne administration skal  

 anvendes 1 årsværk i Indenrigsministeriet fra og med 1996.
 Lovforslaget skønnes at medføre engangsudgifter for Told- og  

 Skattestyrelsen til EDB på 200.000 kr. i 1995.
5. EU-retlige, miljømæssige og erhvervsøkonomiske aspekter Lovforslaget har ingen EU-retlige, miljømæssige eller erhvervsøkonomiske  

 aspekter.
6. Udtalelser over lovforslaget Lovforslaget er sendt til høring i Kommunernes Landsforening, Københavns  

 og Frederiksberg Kommuner.
Bemærkninger til de enkelte bestemmelser Til § 1 Til nr. 1 og 3 Ændringerne er konsekvenser af, at et selskabs hjemstedskommune ikke  

 længere skal foretage fordelingen af den kommunale andel af selskabsskatten  

 mellem flere kommuner, der er andelsberettigede.
I stedet skal  

 hjemstedskommunen foretage en opgørelse af fordelingsnøglen.
Selve  

 udbetalingen vil derefter på grundlag af indberetninger til  

 Indenrigsministeriet blive foretaget af Told- og Skattestyrelsen.
Til nr. 2 Lovens § 12, stk. 2, 4. pkt., som foreslås ophævet, er en bestemmelse om,  

 at der i visse tilfælde skal ydes rentetillæg ved afregning af  

 selskabsskatteandele fra en kommune til en anden.
Forslaget om at ophæve bestemmelsen er en konsekvens af den foreslåede  

 omlægning af afregningen af selskabsskatter.
Der henvises nærmere til de  

 almindelige bemærkninger i afsnit 3.1.
Til nr. 4 Den foreslåede § 12, stk. 4, bemyndiger indenrigsministeren til at  

 fastsætte nærmere regler om de teknisk-praktiske forhold i forbindelse med  

 afregning af selskabsskat til kommunerne.
Til nr. 5 Den foreslåede bestemmelse i § 17 a indebærer, at en kommune i  

 budgetåret vil få udbetalt de af kommunen budgetterede indtægter vedrørende  

 selskabsskat og afgift af pensionsordninger mv.
Beløbet vil blive udbetalt i  

 tolvtedelsrater.
Udbetalingen af disse skatter i budgetåret vil dermed ske  

 efter de samme principper som gælder for udbetalingen af indkomstskat til  

 kommunen.
 Den foreslåede bestemmelse i § 17 b omhandler efterreguleringen af  

 de forskudsbeløb, der udbetales til kommunerne efter § 17 a.
Efterreguleringen af selskabsskat mv. sker i året to år efter budgetåret  

 på baggrund af de oplysninger, der foreligger i maj i året efter budgetåret.  

 Det drejer sig dels om oplysninger om hjemstedskommunens andel af  

 selskabsskatten mv., som Told- og Skattestyrelsen har opgjort og meddelt  

 kommunerne 1. december i budgetåret, og som for hovedpartens vedkommende  

 vedrører indkomståret før budgetåret, og dels om hjemstedskommunernes  

 opgørelse af fordelingen til de øvrige kommuner på baggrund heraf, dvs. også  

 vedrørende indkomståret året før budgetåret.
Denne opgørelse af fordelingen  

 skal af kommunerne indberettes til Indenrigsministeriet den 1. maj i året  

 efter budgetåret.
 Bestemmelsen har første gang virkning for den efterregulering, der skal  

 foretages i 1999 vedrørende indkomståret 1996.
Det bemærkes, at hjemstedskommunerne som hidtil skal opgøre fordelingen af  

 det udbetalte provenu til de øvrige kommuner på baggrund af en opgørelse fra  

 Told- og Skattestyrelsen 1. december i budgetåret.
I modsætning til tidligere  

 skal kommunerne dog ikke afregne med de andre kommuner, men i stedet  

 indberette denne fordeling til Indenrigsministeriet den 1. maj i året efter  

 budgetåret.
 Det bemærkes endvidere, at den samlede efterregulering påregnes udmeldt  

 til kommunerne af Indenrigsministeriet den 1. juli i året efter budgetåret,  

 og herefter, som nævnt, bliver afregnet med kommunerne i tolvtedelsraterne i  

 året to år efter budgetåret.
 Den foreslåede bestemmelse i § 17 c er en overgangsbestemmelse, der  

 kun vedrører udbetalingen af forskudsbeløb i 1996 og efterreguleringen heraf  

 i 1998.
 Efterreguleringen, jf. stk. 2, vedrører for selskabsskat mv. dels  

 efterreguleringen af indkomståret 1995 vedrørende indtægter som  

 hjemstedskommune, dels efterreguleringer af viderefordelingen af beløb mellem  

 kommunerne vedrørende indkomståret 1994. Kommunernes budgetter for 1996  

 vedrører således for indtægterne af selskabsskat mv. som hjemstedskommune  

 især indkomståret 1995, men for de fordelte beløb til og fra andre kommuner  

 året før, dvs. indkomståret 1994. Fra og med budgetåret 1997 skal der  

 budgetteres med indtægt som hjemstedskommune og viderefordelte beløb  

 vedrørende det samme indkomstår, dvs. f.eks. i 1997 med indkomståret 1996.  

 Konsekvensen heraf er således, at der ikke skal viderefordeles beløb fra  

 hjemstedskommune til andre kommuner vedrørende et år, nemlig indkomståret  

 1995. Da budgettet for 1997 imidlertid indeholder viderefordelte beløb  

 vedrørende indkomståret 1996 vil dette ikke nødvendigvis være forbundet med  

 nettogevinst eller -tab for den enkelte kommune.
Det skal endvidere bemærkes, at der i stk. 2 indgår en bestemmelse om, at  

 der i grundlaget for beregningen af kommunens andel af afgiften af  

 pensionsordninger indgår 12/14 af den samlede indbetalte afgift i henhold til  

 lov om beskatning af pensionsordninger.
Der henvises herom til de almindelige  

 bemærkninger afsnit 3.2.
Til §§ 2-4 Ændringerne er redaktionelle som følge af lovforslagets § 1.
Til § 5 Bestemmelsen om, at loven træder i kraft den 1. januar 1996 betyder, at  

 afregning fra stat til kommune af afgift efter pensionsbeskatningsloven efter  

 de gamle regler ikke sker, når det gamle afregningstidspunkt var den 1.  

 januar 1996 eller senere.
Det gælder uanset, at beløbene blev oppebåret af  

 staten i 1995.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal indkomstskat, jf. lovbekendtgørelse nr. 803 af 6.  

 oktober 1995, foretages følgende ændringer:
 1. I § 12, stk. 1, 1. og 2. pkt., indsættes efter  

 »forestå«: »opgørelsen af«.
 2. § 12, stk. 2, 4. pkt., ophæves.
 3. I § 12, stk. 3, ændres »fordelingens  

 foretagelse« til: », at der er givet meddelelse om  

 fordelingsopgørelsen,».
 4. I § 12 indsættes som stk. 4:
 »Stk. 4. Indenrigsministeren fastsætter regler om afregningen af  

 beløb til de berettigede kommuner, jf. stk. 1. Der kan herunder fastsættes  

 regler om rentetillæg til beløb, der afregnes fra en kommune til en  

 anden.«.
§ 12. Det påhviler den i § 24 i selskabsskatteloven og den i § 14  

 i fondsbeskatningsloven omhandlede kommune af forestå fordelingen i henhold  

 til § 11 af den kommunale andel af indkomstskatten mellem de berettigede  

 kommuner.
Fordelingsnævnet, jf. § 12 a, kan bestemme, at en anden kommune,  

 hvortil den pågældende virksomhed må anses for nærmere knyttet, skal forestå  

 fordelingen.
Stk. 2. De kommuner, der anser sig for berettigede til andel i  

 skatten fra et selskab eller en forening m.v., skal inden udgangen af  

 september måned i de kalenderår, der følger efter indkomståret, eller ved et  

 forskudt indkomstår inden udgangen af september i kalenderåret efter det  

 kalenderår, som det forskudte indkomstår træder i stedet for, anmelde dette  

 til den kommune, der er nævnt i stk. 1. Særskilt anmeldelse herom er dog ikke  

 nødvendig, hvis der er indgivet anmeldelse med virkning for et tidligere  

 indkomstår eller skatteår, og denne anmeldelse ikke senere er annulleret  

 enten af kommunen selv eller af den kommune, der er nævnt i stk. 1. Er den  

 kommune, der er nævnt i stk. 1, i øvrigt bekendt med, at vedkommende selskab  

 eller forening m.v. i det pågældende indkomstår tillige har drevet en  

 væsentlig del af sin virksomhed i andre kommuner, inddrages disse i  

 fordelingen.
Hvis den kommune, der er nævnt i stk. 1, afregner de andele, der  

 tilkommer andre kommuner, efter den 31. marts i det andet kalenderår efter  

 indkomståret, eller ved et forskudt indkomstår efter den 31. marts i det  

 andet kalenderår efter det kalenderår, som det forskudte indkomstår træder i  

 stedet for, forhøjes andelene med et tillæg, der beregnes med 11/2 pct. pr.  

 påbegyndt måned fra den 1. april i det andet kalenderår efter indkomståret,  

 eller ved et forskudt indkomstår den 1. april i det andet kalenderår efter  

 det kalenderår, som det forskudte indkomstår træder i stedet for, at regne.  

 Indenrigsministeren kan fastsætte nærmere regler om beregningen af tillægget.
 Stk. 3. Mener en kommune, at den med urette er holdt uden for fordelingen,  

 eller at en anden kommune med urette er medtaget ved fordelingen, eller anser  

 kommunen fordelingen for at være urigtig, kan spørgsmålet inden 3 måneder  

 efter fordelingens foretagelse indbringes for fordelingsnævnet.
 5. Efter § 17 indsættes i afsnit IV:
» § 17 a.
Staten udbetaler til den enkelte kommune ved  

 begyndelsen af hver måned et beløb til foreløbig dækning af kommunens andel  

 af følgende skatter:
1) skat af aktieselskaber mv. efter selskabsskatteloven og af fonde efter  

 fondsbeskatningsloven, 2) afgifter af pensionsordninger mv., hvoraf kommunerne modtager en andel  

 i henhold til lov om beskatningen af pensionsordninger mv.
 Stk. 2. Den månedlige udbetaling efter stk. 1 skal svare til en tolvtedel  

 af det årlige beløb, der efter det for kommunen vedtagne årsbudget udgør dens  

 indtægt ved de skatter, der er nævnt i stk. 1.
§ 17 b.
På grundlag af oplysninger, der foreligger i maj i året  

 efter budgetåret opgøres de beregnede kommunale skatteindtægter for  

 budgetåret.
Forskellen mellem denne opgørelse og summen af de månedlige  

 beløb, der efter § 17 a er udbetalt til kommunen i det pågældende budgetår,  

 afregnes med statskassen.
Forskelsbeløbet forhøjes med et tillæg, der  

 beregnes med en procent, der svarer til 2 gange Nationalbankens diskonto den  

 1. juli året forud for budgetåret.
Afregningen foretages med en tolvtedel  

 hver måned i året 2 år efter budgetåret.
§ 17 c.
I 1996 udbetaler staten til den enkelte kommune ved  

 begyndelsen af hver måned et beløb til foreløbig dækning af kommunens andel  

 af de i § 17 a, stk. 1, nævnte skatter.
Beløbet for januar 1996 udbetales dog  

 først i februar 1996. Den månedlige udbetaling skal svare til en tolvtedel af  

 det nettobeløb, som kommunen har indberettet til Indenrigsministeriet som det  

 af kommunen budgetterede beløb for 1996 på funktionerne »8.92  

 Indkomstskat af aktieselskaber m.v.« og »8.96 Øvrige skatter og  

 afgifter« i henhold til det af Indenrigsministeriet autoriserede budget-  

 og regnskabssystem for kommuner og amtskommuner.
Stk. 2. På grundlag af de oplysninger, der foreligger i maj 1997,  

 opgøres de i § 17 a nævnte kommunale skatteindtægter.
I grundlaget for  

 beregningen af kommunens andel af afgiften af pensionsordninger indgår 12/14  

 af den samlede indbetalte afgift i 1996 i henhold til lov om beskatningen af  

 pensionsordninger.
Forskellen mellem denne opgørelse og summen af de  

 månedlige beløb, der efter stk. 1 er udbetalt til kommunen i 1996, afregnes  

 med statskassen.
Forskelsbeløbet forhøjes med et tillæg, der beregnes med en  

 procent, der svarer til 2 gange Nationalbankens diskonto den 1. juli 1995.  

 Afregningen foretages med en tolvtedel hver måned i 1998.'.
§ 2 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 769 af 19. september 1995, foretages følgende  

 ændring:
 I § 23, stk. 1, udgår »i afsnit III«.
 § 23. Af den efter reglerne i denne lov udredede indkomstskat med  

 tillæg af 11 3/4 pct. og eventuelle renter i anledning af for sen indbetaling  

 af restskat eller indkomstskat tilfalder 3/25 den eller de kommuner, hvori  

 selskabet eller foreningen m.v. har drevet virksomhed, jf. bestemmelserne i  

 afsnit III i lov om kommunal indkomstskat.
 Stk. 2. . . .
§ 3 I lov om beskatning af fonde og visse foreninger, jf. lovbekendtgørelse  

 nr. 650 af 26. juli 1995, foretages følgende ændring:
 I § 13 udgår »i afsnit III«.
 § 13. Af den skat, der udredes i henhold til denne lov med tillæg  

 af 11 3/4 pct. og eventuelle renter i anledning af for sen indbetaling af  

 restskat eller indkomstskat, tilfalder 3/25 den eller de kommuner, hvori  

 fonden eller foreningen har drevet virksomhed, jf. bestemmelserne i afsnit  

 III i lov om kommunal indkomstskat.
§ 4 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, foretages følgende ændring:
 I § 40, stk. 1, indsættes som 4. pkt.:
 »Den kommunale andel af afgiften afregnes efter reglerne i lov om  

 kommunal indkomstskat.«.
§ 40. Af afgiften tilfalder en trediedel den kommune, der efter  

 lov om kommunal indkomstskat var den afgiftspligtiges skattekommune for det  

 kalenderår, hvori afgiftspligten indtrådte.
Hvis den afgiftspligtige er et  

 dødsbo, tilfalder nævnte trediedel den kommune, der var afdødes skattekommune  

 for det kalenderår, hvori dødsfaldet er indtruffet.
Er efter foranstående  

 bestemmelser ingen kommune berettiget til andelen i afgiften, tilfalder  

 afgiften fuldt ud statskassen.
 Stk. 2. . . .
