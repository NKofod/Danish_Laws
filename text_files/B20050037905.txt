Bekendtgørelse  

 om forbrugerbeskyttelse i medfør af lov om naturgasforsyning  

1) I medfør af § 7 a i lov om naturgasforsyning, jf.  

 lovbekendtgørelse nr. 287 af 20. april 2005, fastsættes:
 § 1.  

  

 Denne bekendtgørelse finder anvendelse på forbrugeraftaler om levering af  

 naturgas, som en naturgasleverandør indgår som led i sit erhverv, når den  

 anden  

 part (forbrugeren) hovedsagelig handler uden for sit erhverv.
 Stk. 2.  

  

 Denne  

 bekendtgørelse finder ikke anvendelse på forbrugeraftaler, i det omfang anden  

 lovgivning måtte give forbrugeren en bedre retsstilling.
§ 2.  

  

 Forbrugere og naturgasleverandører skal i forbindelse med etablering af et  

 kundeforhold indgå kontrakt om levering af naturgas.
Kontrakten skal som  

 minimum angive følgende:
 1)  

 	  

 Naturgasleverandørens  

 navn, adresse, telefon- og cvr-nummer.
 2)  

 	  

 Hvilke ydelser der  

 leveres, naturgassens kvalitetsniveau og til hvilken adresse.
 3)  

 	  

 Tidspunkt for  

 leverancens start fra den pågældende gasleverandør.
 4)  

 	  

 De typer  

 vedligeholdelsesservice, der eventuelt tilbydes.
 5)  

 	  

 Hvordan information  

 om gældende tariffer, gebyrer og andre priser kan indhentes.
 6)  

 	  

 Kontraktens løbetid  

 og for så vidt angår tidsbegrænsede kontrakter eventuelle betingelser for  

 fornyelse af kontrakten.
 7)  

 	  

 Betingelserne for  

 afslutning af kontrakten samt en eventuel ret til opsigelse.
 8)  

 	  

 Hvilket varsel  

 forbrugeren skal give naturgasleverandøren, hvis forbrugeren agter at flytte  

 fra adressen, hvor ydelserne leveres og forbrugeren ønsker at opsige  

 kontrakten.
 9)  

 	  

 Hvorvidt kunden kan  

 fortsætte aftaleforholdet på en ændret leveringsadresse.
 10)  

 	  

 Frist for  

 naturgasleverandørens udsendelse af slutafregning ved aftaleforholdets ophør.
 11)  

 	  

 Oplysning om over for  

 hvem erstatning og andre mangelsbeføjelser kan gøres gældende, hvis det i  

 kontrakten fastsatte kvalitetsniveau ikke overholdes.
 12)  

 	  

 Oplysning om  

 klageadgang og om fremgangsmåden ved klage, herunder oplysning om en fysisk  

 adresse, hvor forbrugeren kan henvende sig med eventuelle klager.
Stk. 2.  

  

 Betingelserne i  

 kontrakten skal være rimelige.
Der skal gives oplysning om betingelserne  

 forud  

 for kontraktens indgåelse.
Dette gælder også hvis kontrakten indgås via  

 mellemmænd.
 Stk. 3.  

  

 Hvis aftalen  

 indgås på forbrugerens anmodning under anvendelse af  

 fjernkommunikationsteknik,  

 som ikke gør det muligt at give oplysningerne på den i stk. 2, nævnte måde  

 inden aftalens indgåelse, skal forpligtelsen opfyldes straks efter aftalens  

 indgåelse.
 § 3.  

  

 Der  

 er ikke krav om indgåelse af kontrakt mellem en naturgasleverandør og en  

 forbruger, der modtager naturgas på grundlag af naturgasleverandørens  

 forsyningspligt, jf. naturgasforsyningslovens § 26.
 Stk. 2.  

  

 Forbrugeren har  

 dog efter anmodning ret til en kontrakt med forsyningspligtselskabet i  

 overensstemmelse med § 2, stk. 1.
 Stk. 3.  

  

 Uanset om der  

 indgås kontrakt i medfør af stk. 2, skal forsyningspligtselskabet overholde  

 kravene i bekendtgørelsens § 2 og §§ 4-7, herunder fremsende de i § 2, stk.  

 1,  

 nævnte oplysninger.
§ 4.  

  

 Forbrugeren  

 skal have et passende varsel, hvis naturgasleverandøren agter at ændre  

 kontraktbetingelserne.  

 Ændring af enhedspris i aftaler om fast pris og ændring af  

 prisberegningsgrundlag i aftaler om variabel pris anses for en ændring af  

 kontraktbetingelserne.
Forbrugeren har ret til at hæve kontrakten, hvis denne  

 ikke accepterer de nye betingelser, som naturgasleverandøren har underrettet  

 om.
Naturgasleverandøren skal i forbindelse med underretningen orientere  

 forbrugeren om dennes ret til at hæve kontrakten.
 § 5.  

  

 Naturgasleverandøren skal give forbrugeren personlig meddelelse om den  

 samlede  

 eventuelle prisstigning i forhold til den foregående opgørelsesperiode senest  

 ved den førstkommende opgørelse af forbruget efter forhøjelsens ikrafttræden.  

 Ved væsentlig prisstigning underrettes forbrugeren herom senest ved  

 førstkommende faktura.
§ 6.  

  

 Naturgasleverandøren skal tilbyde forbrugeren et bredt udvalg af  

 betalingsmetoder.
Enhver forskel i vilkår og betingelser som følge af den  

 valgte betalingsmetode, skal afspejle naturgasleverandørens omkostninger ved  

 forskellige betalingssystemer.
De generelle vilkår og betingelser skal være  

 rimelige og gennemsigtige og skal anføres i et klart og forståeligt sprog.
 § 7.  

  

 Naturgasleverandøren må ikke afkræve forbrugeren betaling for  

 leverandørskifte.
 § 8.  

  

 Forbrugeren kan klage til Energitilsynet over naturgasleverandørens manglende  

 overholdelse af bekendtgørelsen.
 § 9.  

  

 Bekendtgørelsen træder i kraft den 1. november 2005.
Stk. 2.  

  

 Der er ikke krav  

 om indgåelse af kontrakt mellem forbruger og naturgasleverandør, hvor der før  

 ikrafttræden for denne bekendtgørelse var etableret et kundeforhold.
Dog har  

 forbrugeren ret til en kontrakt i overensstemmelse med § 2, stk. 1, med  

 naturgasleverandøren  

 efter anmodning.
 Stk. 3.  

  

 Naturgasleverandøren  

 skal oplyse forbrugeren om den i stk. 2, nævnte ret til at indgå kontrakt med  

 virksomheden senest den 1. januar 2006.
 Stk. 4.  

  

 Uanset om der  

 indgås kontrakt i medfør af stk. 2, skal naturgasleverandøren overholde  

 kravene  

 i bekendtgørelsens §§ 2-7.
Energistyrelsen, den 25. maj 2005 Ib Larsen /Thomas Bastholm Bille 1) Bekendtgørelsen  

 indeholder bestemmelser, der gennemfører dele af Europa-Parlamentets og  

 Rådets  

 direktiv 2003/55/EF af 26. juni 2003 om fælles regler for det indre marked  

 for  

 naturgas og om ophævelse af direktiv 98/30/EF, (EF-Tidende 2003, nr.
L 176,  

 side 57).
