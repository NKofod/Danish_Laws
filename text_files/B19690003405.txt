 I Justitsministeriets bekendtgørelse nr. 198 af 24. juni 1955 om  

 køretøjers indretning og udstyr foretages følgende ændringer:
 1. I § 11 indsættes som 2. pkt:
»Statens biltilsyn fastsætter nærmere bestemmelser om grænser og  

 målemetoder for køretøjers røg- og støjudvikling.« 2. § 15, 3 pkt., affattes således:
»Det er forbudt at ændre de således indprægede mærkninger, og disse  

 må kun anbringes af fabrikanten eller den her i landet bosiddende  

 generalrepræsentant for køretøjer fremstillet i udlandet, af en offentlig  

 myndighed eller under kontrol af et forsikringsselskabs taksator i  

 overensstemmelse med finansministeriets bestemmelser herom.« 3. § 20, stk. 5, affattes således:
»Stk. 5.  Benzindrevet traktor skal være forsynet  

 med en let tilgængelig afspærringshane, der hurtigt kan afbryde  

 brændstoftilførslen.« Justitsministeriet, den 19. februar  

 1969.
 Knud Thestrup./Frøsig.
