Nr LSF 74 Forslag til Lov om ændring af lov om arbejderboliger på landet Fremsat af landbrugs- og fiskeriministeren (Henrik Dam Kristensen) den 20. november 1996 Vedtaget ved tredjebehandling den 17. april 1997 Lov nr. 321 af 14/05/1997 § 1 I lov om arbejderboliger på landet, jf. lovbekendtgørelse nr. 48 af 5.  

 februar 1993, foretages følgende ændringer:
 1. § 21, stk. 2, 2. pkt., affattes således:
»Dette gælder dog ikke ved en efterlevende ægtefælles overtagelse af  

 ejendommen efter reglerne om skifte af dødsboer.« 2. § 22, stk. 1, 2. pkt., affattes således:
»Lånene kan dog overtages på uændrede vilkår ved en efterlevende  

 ægtefælles overtagelse af ejendommen efter reglerne om skifte af  

 dødsboer.« 3. § 49, stk. 1, 2. pkt., affattes således:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 4. I § 59 indsættes som 2. pkt.:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 5. I § 68 b indsættes efter stk. 1 som nyt stykke:
»Stk. 2. Ved anvendelse af reglerne i denne lov og tidligere  

 gældende love om arbejderboliger på landet kan en samlever efter en konkret  

 vurdering ligestilles med en ægtefælle.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra den 15. september 1996.
Oprindeligt fremsat forslag § 1 I lov om arbejderboliger på landet, jf. lovbekendtgørelse nr. 48 af 5.  

 februar 1993, foretages følgende ændringer:
 1. § 21, stk. 2, 2. pkt., affattes således:
»Dette gælder dog ikke ved en efterlevende ægtefælles overtagelse af  

 ejendommen efter reglerne om skifte af dødsboer.« 2. § 22, stk. 1, 2. pkt., affattes således:
»Lånene kan dog overtages på uændrede vilkår ved en efterlevende  

 ægtefælles overtagelse af ejendommen efter reglerne om skifte af  

 dødsboer.« 3. § 49, stk. 1, 2. pkt., affattes således:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 4. I § 59, indsættes som 2. pkt.:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra den 15. september 1996.
Bemærkninger til lovforslaget A.
Lovforslaget.
Med lovforslaget foreslås i relation til arbejderboligloven at ligestille  

 efterlevende ægtefæller, der ikke kan eller vil sidde i uskiftet bo, med  

 ægtefæller, der kan og vil sidde i uskiftet bo.
Herved opnås f.eks., at en  

 efterlevende ægtefælle uden livsarvinger, der ikke kan sidde i uskiftet bo og  

 derfor efter den gældende lov ikke kan overtage et indestående  

 arbejderboliglån, nu får denne mulighed.
Ved ejerskifte forfalder de i  

 ejendommen indestående arbejderboliglån (lånets nominelle restgæld) samt -  

 afhængig af tidspunktet for lånets optagelse - krav om renteefterbetaling,  

 rentes rente og frigørelsesafgift m.v.
 Om Folketingets seneste ændring af arbejderboligloven, Lov nr. 1009 af 19.  

 december 1992, henvises til Folketingstidende 1992-93, sp. 814, 1169-74,  

 3186, 3732; A 1721; B 147.
Der er pr. 1. oktober 1996 ca. 7.500 boliger omfattet af lov om  

 arbejderboliger på landet.
Der er i de seneste år sket en årlig reduktion med  

 ca. 400.
Ved den seneste ændring af arbejderboligloven i 1992 ophævedes adgangen  

 til gældsovertagelse ved ejerskifte.
Man betragtede i den forbindelse ikke  

 hensidden i uskiftet bo som ejerskifte.
Hypotekbanken har administreret reglerne således, at efterlevende  

 ægtefæller, der ikke opfylder betingelserne for at hensidde i uskiftet bo,  

 efter en konkret vurdering kunne overtage ejendommen uden at indfri  

 arbejderboliglånene.
En vurdering af praksis har imidlertid vist, at den  

 forudsætter lovændring for at kunne opretholdes.
Hypotekbanken har herefter  

 indrettet sin administration på dette grundlag.
Hypotekbanken administrerer endvidere lån ydet i henhold til den nu  

 ophævede lov om statshusmandsbrug m.m.
I § 7 i bekendtgørelse nr. 471 af 22.  

 juni 1990 om statshusmandsbrug m.m. og jordrente fastsat i medfør af § 37 i  

 lov om statens fremskaffelse af jord og udlån til jordbrugsmæssige formål  

 m.m., jordkøbsloven, (lovbekendtgørelse nr. 306 af 20. april 1994) findes en  

 tilsvarende bestemmelse om, at lån ikke kan overtages ved ejerskifte, men at  

 gældsovertagelse kan ske på uændrede vilkår ved hensidden i uskiftet bo.
Det  

 er hensigten at justere denne bestemmelse på samme måde, som det foreslås for  

 arbejderboliglån.
 Det foreslås, at lovforslaget tillægges virkning fra tidspunktet for ophør  

 af Hypotekbankens hidtidige praksis, således at også efterlevende ægtefæller,  

 der skal skifte i perioden fra dette tidspunkt til lovens vedtagelse, får  

 mulighed for at overtage et arbejderboliglån på uændrede vilkår.
 B. Økonomiske og administrative konsekvenser.
I de tilfælde, hvor en efterlevende ægtefælle efter forslaget vil kunne  

 overtage et arbejderboliglån, udskydes tidspunktet for lånets indfrielse og  

 betaling af krav på renteefterbetaling, frigørelsesafgift m.v., jf. lovens §§  

 19a og 46. Kravet på renteefterbetaling m.v. vil dog - afhængigt af lånetype  

 - bortfalde 35-50 år efter lånets stiftelse.
Forslaget vil få væsentlig  

 betydning for den enkelte debitor, men forventes kun at medføre, at staten  

 oppebærer en ubetydelig mindreindtægt i form af renteefterbetaling m.v.  

 Forslaget vil ikke betyde øget administration.
C.
Erhvervs- og miljømæssige konsekvenser.
 Ingen konsekvenser.
D.
Forholdet til EU-retten.
 Lovforslaget indeholder ikke EU-retlige aspekter.
E.
Høring.
 Følgende organisationer er blevet hørt over lovforslaget: De danske  

 Landboforeninger, Dansk Familielandbrug, Dansk Erhvervsjordbrug, Dansk  

 Erhvervsgartnerforening, Arbejderbevægelsens Erhvervsråd, Amtsrådsforeningen  

 i Danmark, Kommunernes Landsforening, Realkreditrådet,  

 Specialarbejderforbundet i Danmark og Finansrådet.
Bemærkninger til de enkelte bestemmelser Til § 1.
 Til nr. 1 - 4.
Formuleringen af bestemmelserne skal forstås bredt, således at undtagelsen  

 gælder, uanset om ejendommen overtages med eller uden skiftebehandling,  

 ligesom udlevering til uskiftet bo er omfattet.
En efterlevende ægtefælles  

 overtagelse ved ægtefælleudlæg, boslodskrav, arv og i sjældnere tilfælde  

 boudlæg uden skiftebehandling er således omfattet.
 Lovforslaget gælder således både for den efterlevende ægtefælles  

 ejendomsovertagelse efter de gældende regler og efter reglerne i lov nr. 383  

 af 22. maj 1996 om skifte af dødsboer, der træder i kraft den 1. januar 1997.
Til § 2 Det foreslås, at den adgang, en efterlevende ægtefælle efter lovforslaget  

 opnår til at overtage lånene, får virkning fra den 15. september 1996. Herved  

 opnås, at ejerskifter, der sker fra tidspunktet for Hypotekbankens ændrede  

 administration og til lovforslagets ikrafttræden, behandles på samme måde som  

 ejerskifter efter lovforslagets ikrafttræden.
Der henvises til lovforslagets  

 almindelige bemærkninger, afsnit A.
Skriftlig fremsættelse Landbrugs- og fiskeriministeren (Henrik Dam Kristensen):
 Jeg skal herved tillade mig at fremsætte:
 Forslag til lov om ændring af lov om arbejderboliger på landet.
(Lovforslag nr.
L 74).
Forslaget har til hensigt at ligestille en efterlevende ægtefælle, der  

 overtager en landarbejderbolig til hensidden i uskiftet bo, og en ægtefælle,  

 der ikke kan eller ikke vil sidde i uskiftet bo.
F.eks. kan en efterlevende  

 ægtefælle uden børn ikke sidde i uskiftet bo.
 Ved en større revision af arbejderboligloven i 1992 blev det fastsat i  

 loven, at arbejderboliglån ikke kan overtages ved ejerskifte, idet  

 overtagelse til hensidden i uskiftet bo dog ikke blev betragtet som  

 ejerskifte.
 Ved et ejerskifte forfalder de i ejendommen indestående arbejderboliglån  

 samt - afhængig af tidspunktet for lånets optagelse - ofte temmelig  

 betydelige beløb i form af renteefterbetaling, rentes rente og  

 frigørelsesafgift m.v.
 Det er rimeligt, at efterlevende ægtefæller får samme retsstilling i  

 forhold til arbejderboligloven, uanset hvordan boet behandles.
 Med disse bemærkninger, og idet jeg i øvrigt henviser til lovforslagets  

 bemærkninger, skal jeg tillade mig at anbefale lovforslaget til Folketingets  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om arbejderboliger på landet, jf. lovbekendtgørelse nr. 48 af 5.  

 februar 1993, foretages følgende ændringer:
 1. § 21, stk. 2, 2. pkt., affattes således:
»Dette gælder dog ikke ved en efterlevende ægtefælles overtagelse af  

 ejendommen efter reglerne om skifte af dødsboer.« § 21. - - - Stk. 2. Endelig adkomst på en arbejderbolig kan kun tinglyses med  

 landbrugsministerens tilladelse.
Dette gælder dog ikke i forbindelse med  

 ejendomsovertagelse ved hensidden i uskiftet bo.
 2. § 22, stk. 1, 2. pkt., affattes således:
»Lånene kan dog overtages på uændrede vilkår ved en efterlevende  

 ægtefælles overtagelse af ejendommen efter reglerne om skifte af  

 dødsboer.« § 22. Ved ejerskifte forfalder de i ejendommen indestående lån til  

 indfrielse.
Lånene kan dog overtages på uændrede vilkår ved  

 ejendomsovertagelse i forbindelse med hensidden i uskiftet bo.
Stk. 2. - - - Stk. 3. - - - 3. § 49, stk. 1, 2. pkt., affattes således:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« § 49. Ved ejerskifte bortfalder ydelse af boligdriftslån med  

 udløbet af det halvår, hvori ejerskiftet har fundet sted, og det ydede  

 driftslån forfalder til tilbagebetaling straks.
Ved ejendomsovertagelse i  

 forbindelse med hensidden i uskiftet bo kan ægtefællen overtage  

 boligdriftslånet på uændrede vilkår.
Stk. 2. - - - 4. I § 59, indsættes som 2. pkt.:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« § 59. Ved ejerskifte bortfalder ydelse af boligdriftslån med  

 udløbet af det halvår, hvori ejerskiftet har fundet sted, og det ydede  

 driftslån forfalder til tilbagebetaling straks.
Efter 2. behandling den 3. april 1997 § 1 I lov om arbejderboliger på landet, jf. lovbekendtgørelse nr. 48 af 5.  

 februar 1993, foretages følgende ændringer:
 1. § 21, stk. 2, 2. pkt., affattes således:
»Dette gælder dog ikke ved en efterlevende ægtefælles overtagelse af  

 ejendommen efter reglerne om skifte af dødsboer.« 2. § 22, stk. 1, 2. pkt., affattes således:
»Lånene kan dog overtages på uændrede vilkår ved en efterlevende  

 ægtefælles overtagelse af ejendommen efter reglerne om skifte af  

 dødsboer.« 3. § 49, stk. 1, 2. pkt., affattes således:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 4. I § 59 indsættes som 2. pkt.:
»Ved ejendomsovertagelse efter reglerne om skifte af dødsboer kan den  

 efterlevende ægtefælle dog overtage boligdriftslånet på uændrede  

 vilkår.« 5. I § 68 b indsættes efter stk. 1 som nyt stykke:
»Stk. 2. Ved anvendelse af reglerne i denne lov og tidligere  

 gældende love om arbejderboliger på landet kan en samlever efter en konkret  

 vurdering ligestilles med en ægtefælle.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra den 15. september 1996.
