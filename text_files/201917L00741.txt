Ændringsforslag stillet den 4. maj 2020 uden for betænkningen Ændringsforslag til 2. behandling af Forslag til lov om ændring af årsregnskabsloven, selskabsloven, lov om visse erhvervsdrivende virksomheder, revisorloven og forskellige andre love (Kontrolpakken og gebyrfinansiering af hvidvasktilsyn) [af erhvervsministeren (Simon Kollerup)]:
a Ændringsforslag om deling af lovforslaget Af erhvervsministeren:
 32) Lovforslaget deles i to lovforslag med følgende titler og indhold:
 A. »Forslag til lov om ændring af årsregnskabsloven, selskabsloven, lov om visse erhvervsdrivende virksomheder, revisorloven og forskellige andre love (Kontrolpakken)« omfattende titelnoten og §§ 1-3, § 4, nr. 1-15 og 17-19, og §§ 5, 6, 8 og 9.
 B. »Forslag til lov om ændring af revisorloven og lov om formidling af fast ejendom m.v. (Gebyrfinansiering af hvidvasktilsyn)« omfattende § 4, nr. 16, § 7, § 8, stk. 1, og § 9, stk. 1 og 3.
[Forslag om deling af lovforslaget] Bemærkninger Til nr. 32 Det foreslås, at lovforslaget deles i to lovforslag.
Den ene del (A) omfatter lovforslagets bestemmelser om kontrolpakken, der omfatter årsregnskabsloven, selskabsloven, lov om visse erhvervsdrivende virksomheder, revisorloven, lov om kapitalmarkeder og lov om Det Centrale Virksomhedsregister.
Den anden del (B) omfatter forslaget om gebyrfinansiering af hvidvasktilsyn, der omfatter revisorloven og lov om fast ejendom m.v.
 Det tidligere stillede ændringsforslag nr. 1 om deling af lovforslaget tages tilbage, idet lovforslagets § 4, nr. 19, ved en fejl ikke var medtaget i ændringsforslag nr. 1.
