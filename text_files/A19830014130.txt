(Rentegodtgørelse og skattefrihed for  

 visse ydelser fra hjælpe- og understøttelsesfonde) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om beskatningen af pensionsordninger m.v., jfr. lovbekendtgørelse  

 nr. 558 af 12. oktober 1982, foretages følgende ændringer:
 1. I § 18, stk. 1, indsættes efter 1. pkt.:
 "Fradragsretten gælder dog ikke indbetalinger fra hjælpe- og  

 understøttelsesfonde, der er godkendt efter § 52 eller efter lov om  

 beskatningen af renteforsikringer m.v. § 21, til en pensionsordning med  

 løbende udbetalinger for den begunstigede.".
 2. I § 39 indsættes efter stk. 2 som nyt stykke:
"Stk. 3. Hvis en klage efter stk. 1 eller stk. 2 medfører  

 tilbagebetaling af afgift, ydes der den afgiftspligtige en rentegodtgørelse  

 på 1 pct. pr. påbegyndt måned fra betalingstidspunktet.
Rentegodtgørelsen er  

 ikke indkomstskattepligtig for modtageren." Stk. 3  bliver herefter stk. 4.
 3. § 56, stk. 1, 2. pkt., affattes således:
"Dette gælder dog ikke ydelser, der er omfattet af arve- eller  

 gaveafgiftsreglerne, de indbetalinger fra en arbejdsgiver, der er nævnt i §  

 19, eller indbetalinger fra fonde, der er godkendt efter § 52 eller efter lov  

 om beskatningen af renteforsikringer m.v. § 21, til en pensionsordning med  

 løbende udbetalinger." § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 1, og § 1, nr. 3, har virkning for  

 beløb, der udredes til en pensionsordning med løbende udbetalinger i henhold  

 til en begæring, som den pågældende hjælpe- eller understøttelsesfond efter  

 den 20. juni 1979 har fremsat over for forsikringsselskabet m.v. eller dettes  

 repræsentant.
Givet på Christiansborg slot, den 13.  

 april 1983 Under Vor Kongelige Hånd og Segl MARGRETHE R.
