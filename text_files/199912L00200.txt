Fremsat den 23. februar 2000 af  

 erhvervsministeren (Pia Gjellerup) Forslag til Lov om ændring af lov om erhvervsfremme  

 og lov om Dansk   

 Eksportkreditfond m.v.
(Nedlæggelse af Eksportfremmerådet) § 1 I lov om erhvervsfremme, jf. lovbekendtgørelser nr.  

 323 af 25. april 1996, som ændret senest ved  lov nr. 1089 og 1090 af  

 29. december 1999 foretages følgende ændringer:
1. I § 2, stk. 1, nr. 5, udgår »internationalisering«, og erstattes af »opbygning af kompetence til  

 markedsføring og eksport.« 2. § 2, stk. 1, nr. 6, ophæves.
 Nr. 7-9 bliver herefter nr. 6-8.
 3. I  § 4 udgår i stk. 1 »og et  

 eksportfremmeråd« og i stk. 3 udgår: »,  

 Eksportfremmerådet«.
 4. §§ 7 og 8 ophæves.
 5. I § 9, stk. 1, udgår: »og  

 Eksportfremmerådet«.
 6. I § 13 c, stk. 1 og 3, udgår: »7,«.
§ 2 I lov om Dansk Eksportkreditfond m.v. jf. lovbekendtgørelse nr. 913  

 af 9. december 1999, foretages følgende ændringer:
 1. Overskriften før § 4 ophæves.
 2. § 4 ophæves.
§ 3 Loven træder i kraft dagen efter offentliggørelsen i  

 Lovtidende og har virkning fra den 1. januar 2000.
Bemærkninger til lovforslaget Almindelige bemærkninger 1. Baggrund Regeringen har besluttet at etablere et enstrenget  

 eksportfremmesystem, der vil samle den statslige eksportfremmeindsats i en ny  

 eksportfremmeorganisation, Danmarks Eksportråd.
Den nye  

 eksportfremmeorganisation forankres i Udenrigsministeriets regi.
Som konsekvens af etableringen af Danmarks  

 Eksportråd overføres hovedparten af eksportfremmeopgaverne  

 hertil.
Tilbage i Erhvervsministeriet bliver aktivitetsområdet  

 vedrørende kompetenceopbygning, som fx eksportudviklingsprogrammet,  

 der er rettet mod små og mellemstore virksomheders opbygning af  

 kompetence til markedsføring og eksport.
Derudover berøres  

 Erhvervsministeriets ressort ikke af oprettelsen af Danmarks  

 Eksportråd.
Der er herefter ikke længere baggrund for at  

 opretholde Eksportfremmerådet, der følgelig foreslås  

 nedlagt.
Rådet blev etableret ved lov nr. 394 af 16. juni 1990 om  

 erhvervsfremme.
Rådet er tillige omtalt i § 4 i  

 lovbekendtgørelse nr. 913 af 22. december 1999 om Dansk  

 Eksportkreditfond.
 Eksportfremmerådet har efter §§ 7, 8 og 9 i lov om  

 erhvervsfremme til opgave at rådgive regeringen om  

 eksportfremmespørgsmål af væsentlig betydning, udarbejde  

 analyser og forslag vedrørende eksportfremme af væsentlig  

 betydning for virksomhederne og at udpege områder, inden for hvilke det  

 skønnes nødvendigt med en særlig indsats for at overvinde  

 barrierer, der vanskeliggør eller hindrer etablering eller  

 forøgelse af eksport, samt at anvise og i givet fald træffe  

 beslutning om egnede foranstaltninger til at overvinde sådanne  

 hindringer og endvidere at fastsætte principper for Bevillingsudvalgets  

 ydelse af medfinansiering til eksportfremmende formål.
 Eksportfremmerådet drøfter efter § 4 i lov om  

 Dansk Eksportkreditfond tillige principielle spørgsmål på  

 eksportkreditområdet, holdes løbende orienteret om  

 Eksportkreditfondens aktivitet og økonomi og udtaler sig om  

 principielle spørgsmål på eksportkreditområdet.
 Regeringen har med Kgl. resolution af 20. december 1999  

 truffet beslutning om at samle den statslige eksportfremmeindsats i  

 Udenrigsministeriet med virkning fra den 1. januar 2000. Overførsel af  

 bevillinger m.v. er med Finansudvalgets tilslutning, jf. akt 121 af 12.  

 januar 2000, ligeledes gennemført med virkning fra den 1. januar 2000,  

 hvorfor det er nødvendigt at gennemføre en ændring af lov  

 om erhvervsfremme og lov om Dansk Eksportkreditfond på nuværende  

 tidspunkt.
2. Lovforslagets indhold Lovforslaget indeholder konsekvensændringer af lov  

 om erhvervsfremme og lov om Dansk Eksportkreditfond, som følge af  

  regeringens beslutning om etablering af et enstrenget eksportfremmesystem  

 under Udenrigsministeriets regi.
Eksportfremmerådet foreslås, som  

 følge heraf, nedlagt.
3. Administrative og statsfinansielle konsekvenser De administrative konsekvenser er henlæggelsen af  

 hovedparten af eksportfremmeopgaverne under Erhvervsministeriets ressort til  

 den nye eksportfremmeorganisation, Danmarks Eksportråd.
 De statsfinansielle konsekvenser ved forslaget er  

 udgiftsneutrale.
 4. Erhvervsøkonomiske konsekvenser m.v.
En samling af den statslige eksportfremmeindsats i en ny  

 eksportfremmeorganisation forventes at skabe bedre sammenhæng mellem  

 eksport- og investeringsfremmeindsatsen.
Den synergieffekt der opnås  

 ved en enstrenget eksportfremmestruktur, hvor erhvervslivet sikres én  

 indgang til det statslige eksportfremmesystem, forventes at bidrage til en  

 bedre nyttiggørelse af erfaringer og ekspertise i  

 eksportfremmesystemet med henblik på en forstærket indsats for  

 dansk erhvervsliv.
 Forslaget forventes ikke at påføre  

 erhvervslivet administrative byrder.
5. Høring Akademikernes Centralorganisation (AC), Advokatsamfundet,  

 AI-Rådet, Akademiet for de Tekniske Videnskaber (ATV),  

 Amtsrådsforeningen, Arbejdsløshedskassen for Selvstændige  

 Erhvervsdrivende (ASE), Arbejderbevægelsens Erhvervsråd,  

 Bevillingsudvalget, CO-Industri,  Erhvervsankenævnet, Danmarks  

 Forskningsråd, Dansk Arbejdsgiverforening, Dansk  

 Iværksætterforening, VækstFonden, Dansk Forening til Fremme  

 af Opfindelser (DaFFO), Dansk Handel & Service, Dansk Industri, Dansk  

 Management Råd, Entrepenørforeningen,  

 Erhvervsudviklingsrådet, Finansieringsinstituttet for Industri og  

 Håndværk (FIH), Finansrådet, Foreningen af Danske  

 Forskerparker, Foreningen af Registrerede Revisorer, Foreningen af  

 Statsautoriserede Revisorer, Frederiksberg Kommune, Det Danske Handelskammer,  

  Håndværksrådet, Ingeniørforeningen,  

 Institutrådet, Kommunernes Landsforening, Københavns Kommune,  

 Landbrugsraadet, LO, Rådet for Teknologisk Service, SiD,  

 Skibsværftsforeningen, TIC Danmark, Arbejdsministeriet,  

 Finansministeriet, Forskningsministeriet, Ministeriet for Fødevarer,  

 Landbrug og Fiskeri, Indenrigsministeriet, Justitsministeriet,  

 Rigsrevisionen, Skatteministeriet, Udenrigsministeriet,  

 Undervisningsministeriet, Erhvervs- og Selskabsstyrelsen,  

 Konkurrencestyrelsen, Forbrugerstyrelsen og Patent- og  

 Varemærkestyrelsen.
6. Kommunale konsekvenser Lovforslaget har ingen kommunale eller amtskommunale  

 konsekvenser.
7. Miljømæssige konsekvenser Forslaget har ingen miljømæssige  

 konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Skema over konsekvenser Positive Konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og  

 amtskommuner.
 Ingen.
 Ingen.
 Administrative konsekvenser for stat, kommuner og  

 amtskommuner.
 Ingen.
 Ingen.
 Økonomiske konsekvenser for erhvervslivet.
Bedre sammenhæng mellem eksport- og  

 investeringsfremme-indsatsen.
Synergieffekten, der opnås ved en  

 enstrenget eksportfremmestruktur, hvor erhvervslivet sikres én indgang  

 til det statslige eksportfremmesystem, forventes at bidrage til en bedre  

 nyttiggørelse af erfaringer og ekspertise i eksportfremmesystemet  med  

 henblik på en forstærket indsats for dansk  

 erhvervsliv.
 Ingen.
 Administrative konsekvenser for erhvervslivet.
 Henlæggelsen af hovedparten af eksportfremmeopgaverne  

 under Erhvervsministeriets ressort til en ny  

 eksportfremmeorganisation.
 Ingen.
 Miljømæssige konsekvenser.
 Ingen.
 Ingen.
 Administrative konsekvenser for borgerne.
 Ingen.
 Ingen.
 Forholdet til EU-retten.
 Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 I lov om erhvervsfremme, jf. lovbekendtgørelse nr.  

 323 af 25. april 1996, som senest ændret ved lov nr. 1089 og 1090 af  

 29. december 1999, foretages følgende ændringer:
Til nr. 1 I § 2, stk. 1, nr. 5, foreslås  

 »internationalisering« erstattet af »opbygning af kompetence til  

 markedsføring og eksport«.
Som konsekvens af etableringen af Danmarks  

 Eksportråd overføres hovedparten af Erhvervsministeriets  

 eksportfremmeopgaver, der har været finansieret under konto 26.32.01.10  

 »Generel eksportfremme og eksportstipendiater«, til den nye  

 eksportfremmeorganisation.
Tilbage i Erhvervsministeriet bliver  

 eksportudviklingsprogrammet og andre aktiviteter vedrørende opbygning  

 af kompetence til markedsføring og eksport.
 Ændringen i nr. 5 foreslås for at  

 præcisere at initiativer, der knytter sig til virksomhedernes  

 kompetenceopbygning i markedsføringsmæssig og  

 eksportmæssig henseende, fortsat kan iværksættes med  

 hjemmel i lov om erhvervsfremme.
Til nr. 2 Nr. 6 foreslås ophævet, da aktiviteter  

 vedrørende eksportfremmende foranstaltninger i al væsentlighed  

 overføres til Danmarks Eksportråd.
 Nr. 7-9 bliver herefter nr. 6-8.
Til nr. 3 Ændringerne i § 4, stk. 1 og stk. 3, der  

 vedrører erhvervsministerens adgang til at nedsætte et  

 erhvervsudviklingsråd, et eksportfremmeråd og et  

 bevillingsudvalg, foreslås som en konsekvens af beslutningen om at  

 nedlægge Eksportfremmerådet.
Erhvervsministeren har med  

 lovforslaget herefter alene hjemmel til at nedsætte et  

 erhvervsudviklingsråd og et bevillingsudvalg.
Til nr. 4 Ophævelsen af §§ 7 og 8, der  

 vedrører Eksportfremmerådets opgaveportefølje,  

 sammensætning m.v., foreslås som konsekvensændring, der  

 følger af rådets nedlæggelse.
Til nr. 5 Ændringen af § 9, stk. 1, der vedrører  

 Bevillingsudvalgets opgaver, foreslås som en konsekvens af beslutningen  

 om at nedlægge Eksportfremmerådet.
Med lovforslaget kan alene  

 Erhvervsudviklingsrådet overlade andre bevillingsopgaver til  

 Bevillingsudvalget.
Til nr. 6 Ændringen i § 13 c, stk. 1 og 3,  

 foreslås som en konsekvensændring i forhold til  

 nedlæggelsen af Eksportfremmerådet.
Til § 2 I lov om Dansk Eksportkreditfond m.v., jf.  

 lovbekendtgørelse nr. 913 af 9. december 1999, foretages  

 følgende ændringer:
 Overskriften til § 4: »Eksportfremmerådet« og  

 § 4, der vedrører Eksportfremmerådets adgang til at  

 drøfte og udtale sig om principielle spørgsmål  

 vedrørende Eksportkreditforhold, foreslås ophævet som  

 følge af beslutningen om nedlæggelse af  

 Eksportfremmerådet.
 Med henblik på at sikre erhvervslivets samt  

 relevante ministeriers fortsatte rådgivning på  

 eksportfinansieringsområdet bør der med jævne mellemrum  

 holdes møder med repræsentanter for erhvervslivet samt de  

 relevante ministerier.
Til § 3 Loven træder i kraft dagen efter  

 offentliggørelsen i Lovtidende og har virkning fra den 1. januar 2000.
 Loven foreslås tillagt virkning fra 1. januar 2000,  

 da Regeringen med Kgl. resolution af  20. december 1999 har truffet  

 beslutning om at samle den statslige eksportfremmeindsats i  

 Udenrigsministeriet, med virkning fra denne dato.
 Overførsel af bevillinger m.v. er med  

 Finansudvalgets tilslutning, jf. akt 121 af 12. januar 2000, ligeledes  

 gennemført med virkning fra den 1. januar 2000, hvorfor det findes  

 hensigtsmæssigt, at loven, der ikke indeholder bebyrdende bestemmelser,  

 har virkning fra samme tidspunkt.
Bilag 1 Lovforslaget sammenholdt med gældende lov Lov om erhvervsfremme Forslag til lov om ændring af lov om  

 erhvervsfremme og lov om Dansk Eksportkreditfond (Nedlæggelse af Eksportfremmerådet) § 1 I lov om erhvervsfremme, jf. lovbekendtgørelse nr. 323 af 25. april  

 1996, som ændret ved § 12 i lov nr. 1202 af 27. december 1996, lov nr.  

 1085 af 29. december 1997, lov nr. 1089 og lov nr. 1090 af 29. december 1999  

 foretages følgende ændringer:
 § 2. Med henblik på opfyldelse af lovens formål kan  

 statslige erhvervsfremmende aktiviteter navnlig finde sted ved:
1. I § 2, stk. 1, nr. 5, udgår »internationalisering«  

 og erstattes af »opbygning af kompetence til markedsføring og  

 eksport« 1)	Medfinansiering af særlig risikofyldte  

 udviklingsprojekter.
 2)	Udnyttelse i erhvervsmæssigt øjemed af det offentliges  

 viden og efterspørgsel efter varer og tjenesteydelser.
 2. § 2, stk. 1, nr. 6, ophæves.
 Nr. 7-9 bliver herefter nr. 6-8.
 3)	Initiativer til fremme af tilgangen af nye virksomheder.
 4)	Initiativer med henblik på at fremme tilpasningen i  

 erhvervsstrukturen.
 5)	Initiativer til fremme af virksomhedernes  

 internationalisering.
 6)	Eksportfremmende foranstaltninger.
 7)	Faciliteter for måleteknik, prøvning, certificering  

 m.v.
 8)	Regionale og lokale erhvervsfremmende foranstaltninger.
 9)	Midlertidige initiativer til fremme af den erhvervsmæssige  

 udvikling i egne af landet, hvor dette er særligt  

 påkrævet.
 Stk. 2 Denne lov finder dog ikke anvendelse, for så  

 vidt angår medfinansiering af Regionalfondens aktiviteter, jf. lov om  

 administration af tilskud fra den Europæiske Regionalfond og  

 tilhørende statslig medfinansiering.
 § 4. Til fremme af lovens formål nedsætter  

 erhvervsministeren et erhvervsudviklingsråd og et  

 eksportfremmeråd.
 3. I § 4 udgår i stk. 1: »og et  

 eksportfremmeråd« og i stk. 3 udgår: »,  

 Eksportfremmerådet«.
 Stk. 2. Til behandling af ansøgninger om  

 medfinansiering til virksomheder, enkeltpersoner m.v. nedsætter  

 erhvervsministeren et bevillingsudvalg.
 Stk. 3. Erhvervsfremme Styrelsen er sekretariat for  

 Erhvervsudviklingsrådet, Eksportfremmerådet og  

 Bevillingsudvalget.
 § 7. Eksportfremmerådet har inden for rammerne af § 2 til  

 opgave at:
 4. §§ 7 og 8 ophæves.
 1)	Rådgive regeringen om eksportfremmespørgsmål af  

 væsentlig betydning.
 2)	Udarbejde analyser og forslag vedrørende eksportfremme af  

 væsentlig betydning for virksomhederne.
 3)	Udpege områder, inden for hvilke det skønnes  

 nødvendigt med en særlig indsats for at overvinde barrierer, der  

 vanskeliggør eller hindrer etablering eller forøgelse af  

 eksport, samt at anvise og i givet fald træffe beslutning om egnede  

 foranstaltninger til at overvinde sådanne hindringer.
 4)	Fastsætte principper for Bevillingsudvalgets ydelse af  

 medfinansiering til eksportfremmende formål.
 Stk. 2. Erhvervsministeren fastsætter nærmere  

 regler for rådets virke.
 Stk. 3. Rådets afgørelser kan ikke  

 indbringes for anden administrativ myndighed, men Erhvervsministeriets medlem  

 af rådet kan begære en sag forelagt erhvervsministeren til  

 afgørelse, såfremt den skønnes at være af  

 principiel betydning.
§ 8. Eksportfremmerådet består af en formand og 17  

 medlemmer.
Rådets formand og medlemmerne udpeges af erhvervsministeren.  

 Ministeren udpeger en næstformand blandt rådets medlemmer.  

 Rådet sammensættes således, at eksportøkonomisk  

 sagkundskab, samfundsmæssig indsigt og praktisk kendskab til  

 eksportforhold inden for forskellige virksomhedstyper og erhverv er  

 repræsenteret.
Stk. 2. Formanden og medlemmerne udpeges for indtil 3  

 år ad gangen.
De kan udpeges i alt 2 gange, i særlige  

 tilfælde dog flere gange.
 Stk. 3. Erhvervsministeren fastsætter en  

 forretningsorden for rådet.
§ 9. Bevillingsudvalget har til opgave at træffe  

 afgørelse i sager vedrørende ansøgninger om  

 medfinansiering til virksomheder, enkeltpersoner m.v.  

 Erhvervsudviklingsrådet og Eksportfremmerådet kan overlade  

 Bevillingsudvalget andre bevillingsopgaver.
Bevillingsudvalget kan  

 henlægge visse afgørelser til Erhvervsfremme Styrelsen.
 5. I § 9, stk. 1, udgår: »og Eksportfremmerådet«.
Stk. 2. Afgørelser truffet af Bevillingsudvalget  

 kan ikke indbringes for anden administrativ myndighed, men  

 Erhvervsministeriets medlem af udvalget kan begære en sag forelagt  

 erhvervsministeren til afgørelse, såfremt sagen skønnes  

 at være af principiel betydning.
Erhvervsministeren kan fastsætte  

 regler om klageadgangen for afgørelser truffet af Erhvervsfremme  

 Styrelsen efter bemyndigelse fra Bevillingsudvalget, herunder at  

 afgørelser kan indbringes for Erhvervsankenævnet, eller at  

 afgørelser ikke kan indbringes for anden administrativ myndighed.
Stk. 3. Bevillingsudvalget består af en formand og  

 6 medlemmer, der udpeges af erhvervsministeren.
Erhvervsministeren udpeger en  

 næstformand blandt udvalgets medlemmer.
 Stk. 4. Erhvervsministeren fastsætter en  

 forretningsorden for Bevillingsudvalget.
§ 13 c.
Erhvervsministeren kan fastsætte regler for  

 administration, herunder for behandlingen af ansøgninger om  

 medfinansiering til virksomheder, enkeltpersoner m.v., regnskab, revision,  

 kontrol og tilsyn og om afgivelse af oplysninger og regnskaber, som  

 skønnes nødvendige herfor, for   initiativer, der  

 iværksættes efter §§ 2, 3, 3 a. og  4, for initiativer, der ikke  

 er omfattet af § 5, stk. 3, og for initiativer iværksat efter §§  7, 9,  

 9 a og 9 b.
 6. I § 13 c, stk. 1 og 3 udgår: »7,« .
 Stk. 2. Regnskaber i stk. 1 omfatter  

 årsregnskaber med eventuelle koncernregnskaber og årsberetninger,  

 periode- og delregnskaber samt relevant regnskabsmateriale, herunder  

 bogføringsmateriale, ledelsens protokoller og lignende materiale,  

 revisors protokoller og beretninger m.v. samt andet materiale og oplysninger,  

 som skønnes af betydning for udførelsen af kontrol og  

 tilsyn.
 Stk. 3. Erhvervsministeren kan efter aftale med  

 finansministeren bemyndige Finansstyrelsen til at træffe  

 afgørelser efter nærmere regler i forbindelse med  

 administrationen af ydelse af midler efter denne lovs §§ 3, 3 a., 4, 5, 7, 9,  

 9 a og 9 b.
Lov om Dansk Eksportkreditfond § 2 I lov om Dansk Eksportkreditfond m.v. , lov nr. 1070 af 20. december 1995,  

 som ændret ved lov nr. 344 af 2. juni 1999, jf.  

 lovbekendtgørelse nr. 913 af 9. december 1999, foretages  

 følgende ændringer:
Eksportfremmerådet 1. Overskriften før § 4 ophæves.
§ 4. Eksportfremmerådet drøfter principielle  

 spørgsmål på eksportkreditområdet.
Rådet skal  

 løbende holdes orienteret om Eksport Kredit Fondens aktivitet og  

 økonomi og forelægges principielle spørgsmål  

 på eksportkreditområdet til udtalelse.
Eksportfremmerådet  

 kan fremsætte forslag herom over for Eksport Kredit Fonden.
 2. § 4 ophæves.
§ 3 Loven træder i kraft dagen efter offentliggørelsen i  

 Lovtidende og har virkning fra den 1. januar 2000.
