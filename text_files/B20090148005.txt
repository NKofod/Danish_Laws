Bekendtgørelse om ændring af bekendtgørelse om Ny Sundhedsrådgivning i kvægbesætninger (Administrative lettelser for erhvervet) § 1 I bekendtgørelse nr. 1045 af 20. oktober 2006 om sundhedsrådgivningsaftaler for kvægbesætninger foretages følgende ændring:
 1. § 3, stk. 5 affattes således:
»Stk. 5. I tilfælde af besætningsdyrlægens barselsorlov eller sygefravær med forventet varighed på mindst 3 måneder kan besætningsdyrlægen træffe aftale med en navngiven stedfortræder om varetagelse af sundhedsrådgivningsaftalen i op til 12 måneder.« 2. I § 3 indsættes som stk. 6 og 7:
 »Stk. 6. Inden stedfortræderen midlertidigt overtager sundhedsrådgivningsaftalen, jf. stk. 5, skal besætningsdyrlægen give meddelelse herom til besætningsejeren, og stedfortræderen skal sende underretning herom til Fødevarestyrelsen med underskrift eller digital signatur senest 8 dage efter den midlertidige overtagelse af sundhedsaftalen har fundet sted.
Stk. 7. Senest 8 dage efter, at besætningsdyrlægens orlov m.v. ophører, skal besætningsdyrlægen sende underretning herom til Fødevarestyrelsen med underskrift eller digital signatur.« 3. I § 6, stk. 4, ændres »25%« til »50%«.
 4. I § 7, stk. 2, ændres »4« til: »6«.
 5. I § 11, stk. 1, ændres »senest 2 hverdage efter« til: »inden næste«.
 6. I § 13, stk. 3, ændres »senest 8 dage efter rådgivningsbesøget« til: »inden næste rådgivningsbesøg«.
 7. I § 14, stk. 3, ændres »senest 8 dage efter rådgivningsbesøget« til: »inden næste rådgivningsbesøg«.
§ 2 Bekendtgørelsen træder i kraft den 1. januar 2010.
