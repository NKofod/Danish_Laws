Skriftlig fremsættelse (21. januar 2004) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om social service(Ændring i reglerne om udbud og frit valg og  

 revision af reglerne om klageråd) (Lovforslag nr.
L 127).
 Lovforslaget er dels et led i udmøntningen af aftalen om  

 kommunernes økonomi for 2004, dels en udmøntning af den forpligtelse,  

 regeringen i medfør af servicelovens § 149 har til i indeværende år at  

 revidere  

 reglerne om klageråd.
 Lovforslaget har følgende to elementer:
 1.  

 	  

    

 Det foreslås, at  

 bemyndigelsesbestemmelsen i servicelovens § 75 e ændres, så tre af de krav,  

 der  

 i dag stilles i frit-valgs-reglernes udbudsmodel, kan ophæves.
 2.  

 	  

    

 Det foreslås, at  

 revisionen af reglerne om klageråd udskydes til folketingsåret 2004/05.
Ad. 1:  

  

 Formålet med  

 lovforslagets første del er at skabe hjemmel til ophævelse af tre af de  

 konkrete  

 krav, der i dag stilles til kommuner, der ønsker at bruge udbudsmodellen til  

 at  

 skabe valgfrihed mellem forskellige leverandører i hjemmeplejen.
De tre krav,  

 der ønskes ophævet er følgende:
-  

 	  

    

 Kravet  

 om, at der efter et udbud skal indgås kontrakt med mindst fem leverandører af  

 madservice, foreslås ophævet.
Der vil i stedet blive stillet krav om, at der  

 efter et udbud af madservice skal indgås kontrakt med mindst to leverandører  

 af  

 madservice -  

 	  

    

 Kravet  

 om, at der efter et udbud højst må indgås toårige kontrakter foreslås ophævet   

 	  

    

 Kravet  

 om, at levering af ydelserne i plejehjem og lignende plejeboligenheder m.v.  

 skal med i udbuddet, hvis den personlige pleje bringes i udbud, foreslås  

 ophævet.
 Ad  

 2:  

  

 Formålet med lovforslagets anden del er at udsætte revisionen af  

 reglerne om klageråd yderligere et år, til folketingsåret 2004/05, så  

 revisionen kan inddrage opfølgningen på de forskellige tilbagemeldinger,  

 kommunerne er fremkommet med som svar på indenrigs- og sundhedsministerens  

 »frihedsbrev«.
 Lovforslaget er forhandlet med de kommunale parter, og skønnes  

 ikke at medføre merudgifter for det offentlige eller for erhvervslivet.
 Med disse bemærkninger skal jeg indstille lovforslaget til  

 Folketingets velvillige behandling.
