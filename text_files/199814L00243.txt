Betænkning afgivet af Skatteudvalget den 9. december  

 1998 Betænkning over Forslag til lov om ændring af  

 kursgevinstloven, skattekontrolloven og skattestyrelsesloven (Hensættelser i penge- og realkreditinstitutter  

 m.fl.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget  

 en skriftlig og mundtlig henvendelse fra Finansieringsinstituttet for  

 Industri og Håndværk A/S.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Venstres, Det Konservative  

 Folkepartis, Dansk Folkepartis, Centrum-Demokraternes, Fremskridtpartiets og  

 Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialdemokratiets og Det Radikale Venstres medlemmer  

 af udvalget) indstiller lovforslaget til vedtagelse uændret.
 Et andet mindretal (Socialistisk Folkepartis medlem af udvalget)  

 vil ved 3. behandling stemme hverken for eller imod lovforslaget.  

 Mindretallet vil stemme imod de stillede ændringsforslag.
Mindretallet finder det positivt, at der ved  

 lovændringerne bidrages til, at det offentlige får flere penge  

 ind i skat.
Men mindretallet er ikke overbevist om, at der med lovforslaget  

 er sket tilstrækkeligt.
Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
Ændringsforslag Af	et mindretal (V og KF), tiltrådt af et mindretal  

 (DF, CD, FP og KRF):
Til § 4 1) I stk. 2 indsættes efter +benyttes* ordene: +, jf. dog stk. 3* .
 2) Efter stk. 2 indsættes som stk. 3:
»Stk. 3. Datterselskaber af penge- og  

 realkreditinstitutter m.fl. omfattet af kursgevinstlovens § 25, stk. 6, som  

 affattet ved denne lovs § 1, nr. 3, der driver garantivirksomhed over for de  

 nævnte penge- og realkreditinstitutter m.fl.s udlånsvirksomhed,  

 og som er omfattet af Ligningsrådets anvisninger for penge- og  

 realkreditinstitutter m.fl., men som ikke er omfattet af kursgevinstlovens §  

 25, stk. 6, som affattet ved denne lovs § 1, nr. 3, kan uanset stk. 2  

 foretage regnskabsmæssige hensættelser med skattemæssig  

 virkning efter de regler, som i henhold til denne lov gælder for penge-  

 og realkreditinstitutter m.fl. omfattet af kursgevinstlovens § 25, stk. 6,  

 som affattet ved denne lovs § 1, nr. 3. Reglerne i 1. pkt. gælder dog  

 kun for de garantier, som datterselskabet har udstedt inden lovens  

 ikrafttrædelsestidspunkt, jf. stk. 1.« Bemærkninger Til nr. 1 og 2 Med ændringsforslagene foreslås en  

 overgangsordning, hvorefter datterselskaber af visse  

 finansieringsinstitutter, der har været omfattet af de hidtil  

 gældende regler, men som ikke er omfattet af den foreslåede  

 indsnævring af kredsen af institutter, som fremover skal kunne  

 fratrække hensættelser, fortsat får adgang til at  

 fratrække hensættelser, men kun for så vidt angår  

 nærmere bestemte garantier, som datterselskabet har udstedt inden  

 lovens ikrafttræden.
Baggrunden for ændringsforslaget er, at  

 lovforslaget i den foreliggende form kan kritiseres for at skabe  

 konkurrenceforvridning mellem forskellige finansieringsinstitutter, der  

 driver nøjagtig samme finansielle udlånsaktivitetet med garanti  

 for udlån.
Efter lovforslaget lovfæstes den nuværende  

 praksis som udtrykt i Ligningsrådets anvisninger, hvorefter penge- og  

 realkreditinstitutter m.fl. kan fratrække regnskabsmæssige  

 hensættelser ved opgørelsen af den skattepligtige indkomst.  

 Lovforslaget indeholder dog også visse justeringer og ændringer i  

 forhold til den nuværende praksis.
Således er det efter  

 lovforslaget fremover kun kreditinstitutter i snæver forstand, der vil  

 være omfattet af hensættelsessystemet.
Det vil sige kun  

 institutter, der driver udlånsvirksomhed efter særlig tilladelse  

 eller særlig lovhjemmel, og som løbende er underlagt et  

 særligt autoriseret regnskabsmæssigt tilsyn.
Der er endvidere  

 tale om, at de omfattede institutter ikke alene er beskæftiget med  

 udlånsvirksomhed, men tillige til enhver tid skal sikre en  

 økonomisk dækning over for indskydere eller  

 obligationsinvestorer.
Den foreslåede indsnævring af kredsen af  

 institutter, som fremover skal kunne fratrække hensættelser efter  

 den foreslåede § 25, stk. 6, i kursgevinstloven, jf. lovforslagets § 1,  

 nr. 3, medfører, at en række virksomheder i modsætning til  

 i dag fremover ikke vil kunne fratrække regnskabsmæssige  

 hensættelser ved opgørelsen af den skattepligtige indkomst.
Det  

 gælder også for datterselskaber af penge- og  

 realkreditinstitutter m.fl., som efter lovforslaget kun kan fratrække  

 hensættelser, når datterselskabet selv driver  

 udlånsvirksomhed efter særlig tilladelse m.v.
Fjernelsen af fradragsretten for regnskabsmæssige  

 hensættelser i de datterselskaber, som ikke opfylder betingelserne i  

 den foreslåede bestemmelse i kursgevinstlovens § 25, stk. 6, begrundes  

 bl.a. med, at den skattemæssige behandling af regnskabsmæssige  

 hensættelser i f.eks. et bilfinansieringsselskab efter gældende  

 praksis er afhængig af, om bilfinansieringsselskabet er ejet af et  

 pengeinstitut eller af et moderselskab, som ikke er omfattet af  

 Ligningsrådets anvisning.
Det fremgår videre af  

 bemærkningerne til lovforslaget, at det er fundet rimeligt, at denne  

 forskelsbehandling bringes hurtigt til ophør.
Angiveligt bygger  

 lovforslaget på en antagelse om, at der med lovforslaget skabes lige  

 konkurrencevilkår for f.eks. bilfinansieringsselskaber uafhængigt  

 af, om de er bankejede eller ej.
Denne antagelse er imidlertid ikke  

 rigtig.
F.eks. vil et pengeinstitutejet finansieringsselskab, som  

 fremover ikke med skattemæssig virkning vil kunne foretage  

 regnskabsmæssige hensættelser til tab på udlån, i  

 fremtiden blot kunne afdække risikoen på sit udlån via en  

 garanti fra pengeinstituttet.
Når der opstår et  

 hensættelsesbehov, vil det ikke være i det pågældende  

 finansieringsselskab, men på garantien stillet af pengeinstituttet.  

 Pengeinstituttet vil fortsat med skattemæssig virkning kunne fradrage  

 regnskabsmæssige hensættelser på garantier udstedt over for  

 finanseringsselskabet, naturligvis under forudsætning af, at tabet  

 også efter de almindelige skatteregler er fradragsberettiget.
Det har derimod vist sig, at i hvert fald ét  

 ikkebankejet finansieringsinstitut rammes urimeligt af de i lovforslaget  

 foreslåede ændringer, jf.
L 74 - bilag 5, 6 og 7. Der er tale om  

 et finansieringsinstitut, som udøver udlånsvirksomhed mod  

 garanti fra et dansk datterselskab.
Det pågældende  

 finansieringsinstitut vil i sig selv være omfattet af den i  

 lovforslaget foreslåede § 25, stk. 6, i kursgevinstloven og dermed af  

 det foreslåede hensættelsessystem, hvorimod det datterselskab,  

 som stiller garanti for finansieringsinstituttets udlån, efter  

 lovforslaget ikke fremover vil kunne foretage regnskabsmæssige  

 hensættelser med skattemæssig virkning.
I det omfang, der  

 opstår et hensættelsesbehov på finansieringsinstituttets  

 udlån, vil det pågældende finansieringsinstitut ikke selv  

 kunne foretage hensættelser med skattemæssig virkning, idet  

 udlånet er dækket af en garanti fra datterselskabet.  

 Datterselskabet derimod har et hensættelsesbehov på garantien,  

 men vil efter det foreliggende lovforslag - i modsætning til i dag -  

 ikke i fremtiden have skattemæssig fradragsret herfor.
Konsekvensen af lovforslaget er, at  

 finansieringsinstituttets datterselskab må ophøre med sin  

 garantiaktivitet, og at det pågældende finansieringsinstitut er  

 nødsaget til at stifte et nyt selskab, der fremover skal forestå  

 udlån mod garanti fra finansieringsinstituttet.
Hensættelserne  

 på fremtidige garantier kan på denne måde flyttes op  

 i finanseringsinstituttet, der som nævnt også efter lovforslaget  

 vil være omfattet af det fremtidige hensættelsessystem,  

 naturligvis under forudsætning af, at tabet også efter de  

 almindelige skatteregler er fradragsberettiget.
Den eksisterende garantiportefølje i  

 finansieringsinstituttets datterselskab kan derimod ikke flyttes over i  

 finansieringsinstituttet, da garantierne netop er stillet over for  

 finansieringsinstituttet.
Konsekvensen af lovforslaget er, at  

 finansieringsinstituttets datterselskab ikke får skattemæssigt  

 fradrag for nye regnskabsmæssige hensættelser på de  

 eksisterende garantier, hvilket vil medføre en væsentlig  

 likviditetsforringelse og dårligere konsolideringsmuligheder.
Det foreliggende lovforslag kan dermed kritiseres for at  

 skabe konkurrenceforvridning mellem forskellige finansieringsinstitutter, der  

 driver nøjagtig samme finansielle udlånsaktivitet med garanti  

 for udlån.
Med baggrund heri og med henvisning til, at der er tale om  

 tilfælde, hvor aktiviteten er etableret efter gældende lovgivning  

 og i overensstemmelse med den gældende anvisning fra  

 Ligningsrådet, foreslås det ved indsættelse af en  

 overgangsregel i lovforslagets ikrafttrædelsesbestemmelse, at det i  

 tilfælde som det ovenfor beskrevne gøres muligt for  

 datterselskabet fortsat at foretage hensættelser med skattemæssig  

 virkning på garantier udstedt inden lovens ikrafttræden.
Ændringsforslaget indebærer, at  

 datterselskaber af penge- og realkreditinstitutter m.fl. omfattet af den  

 foreslåede bestemmelse i kursgevinstlovens § 25, stk. 6, kan foretage  

 regnskabsmæssige hensættelser med skattemæssig virkning  

 efter samme regler som de penge- og realkreditinstitutter m.fl., der omfattes  

 af den foreslåede § 25, stk. 6, i kursgevinstloven, når  

 datterselskabet driver garantivirksomhed over for de nævnte penge- og  

 realkreditinstitutter m.fl.s udlånsvirksomhed.
Det er endvidere en  

 betingelse, at det pågældende datterselskab, som altså ikke  

 selv omfattes af den foreslåede bestemmelse i kursgevinstlovens § 25,  

 stk. 6, er omfattet af de gældende ligningsrådsanvisninger for  

 penge- og realkreditinstitutter m.fl.
Efter ændringsforslaget vil  

 datterselskabet endvidere kun kunne foretage regnskabsmæssige  

 hensættelser med skattemæssig virkning for de garantier, som  

 datterselskabet har udstedt inden lovens ikrafttrædelsestidspunkt.  

 Regnskabsmæssige hensættelser til tab på garantier, som  

 datterselskabet udsteder fra og med lovens ikrafttrædelsestidspunkt,  

 kan derimod ikke fradrages med skattemæssig virkning.
