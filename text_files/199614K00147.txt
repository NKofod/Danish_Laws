Nr BTL 147 Betænkning over Forslag til lov om ændring af lov om udnyttelse af  

 vedvarende energikilder m.v. (Udviklingsprogrammet for vedvarende energi  

 m.v.).   

 Nr L 147 1996-97, 1. samling Afgivet af Det Energipolitiske Udvalg Afgivet: 19970430 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Nogle af udvalgets spørgsmål er tillige med miljø- og energiministerens  

 besvarelse heraf optrykt som bilag til betænkningen.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal inden for flertallet (Det Konservative Folkepartis medlemmer  

 af udvalget) tilslutter sig to væsentlige formål med lovforslaget.
 Det ene formål er at få skabt klare og enkle administrative rammer, det  

 andet er fortsat støtte til teknologisk videreudvikling af vedvarende energi.
 Mindretallet tager til gengæld afstand fra den voldsomme vækst i de  

 økonomiske midler, der overføres til vedvarende energi, herunder de mange nye  

 områder, lovforslaget omhandler.
 Mindretallet mener blandt andet, at man burde have fastholdt en øvre  

 grænse for, hvor mange penge hvert enkelt projekt maksimalt kan opnå.
 Ligeledes finder mindretallet lovforslagets forhøjede tilskudssatser  

 betænkelige, ligesom mindretallet ikke ønsker at blive taget til indtægt for  

 regeringens energihandlingsplan 1996 - Energi 21.
 Et mindretal (Venstres medlemmer af udvalget) vil redegøre for sin  

 stilling ved lovforslagets 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Martin Glerup (S) nfmd.
Henning Gjellerod (S) Erik Mortensen  

 (S) Helge Mortensen (S) Inger Bierbaum (S) Anni Svanholt (SF) Kristen Touborg  

 (SF) Elsebeth Gerner Nielsen (RV) Peter Duetoft (CD) Peter Hansen-Nord (V)  

 Knud Enggaard (V) Erik Jacobsen (V) Jens Vibjerg (V) Eva Møller (KF) Pernille  

 Sams (KF) Grethe Rostbøll (KF) Kim Behnke (FP) fmd.
 Enhedslisten og Dansk Folkeparti havde ikke medlemmer i udvalget.
Bilag Nogle af udvalgets spørgsmål til miljø- og energiministeren og ministerens  

 svar herpå Spørgsmål 1:
Kan ministeren oplyse over for udvalget, hvor meget et landsdækkende  

 register vil koste? Svar:
Energistyrelsen vurderer på grundlag af oplysninger fra Kommunedata, at  

 udviklingen af selve edb-løsningen vil koste ca. 500.000 kr.
Hertil kommer  

 udgifter til konsulentbistand i forbindelse med oprettelsen i  

 størrelsesordenen 300-500.000 kr.
Etableringen af registret forventes at tage  

 ca. et halvt år.
Driften af registret hos Kommunedata koster ca. 2.000 kr. pr. måned plus  

 udgifter ved brug af registret.
Løsningen giver mulighed for, at mølleejere  

 og elselskaber selv kan få adgang til registrering af nye oplysninger og til  

 udskrifter, der bekræfter indlagte oplysningers rigtighed.
Der må i den  

 forbindelse endvidere påregnes udgifter til kontrol af specielle tilfælde  

 samt til hjælp og vejledning af brugerne.
 Spørgsmål 2:
Kan ministeren oplyse, hvor meget det vil koste ejere af vindmøller eller  

 andele i brugerbetaling? Spørgsmål 4:
Kan ministeren garantere, at ændringsforslaget kun gælder nyerhvervede  

 møller eller andele - og i så fald ideen med forslaget? Svar:
Der foreligger endnu ikke en endelig opgørelse over størrelsen af  

 brugerbetalingen.
Betalingen forventes ikke at overstige 3-500 kr. pr.  

 registrering.
Det er ikke hensigten, at der skal ske betaling for registreringen af  

 oplysninger om nuværende forhold, der forventes indlagt i registret i  

 forbindelse med etableringen.
Imidlertid medfører forslaget, at der herefter  

 betales for brugen af registret f.eks. ved registrering af nye vindmølleejere  

 samt ved ændringer af oplysninger om ejerandele og bopælsforhold.
 Spørgsmål 3:
Kan ministeren ligeledes oplyse, ud fra hvilke principper  

 gebyropkrævningen skal ske? Svar:
Det er hensigten, at gebyrer opkræves ud fra princippet om, at de skal  

 være omkostningsdækkende for driften.
Registret oprettes som led i  

 administrationen af Energistyrelsens bekendtgørelse om nettilslutning af  

 vindmøller til elnettet.
Gebyrerne opkræves kun i forbindelse med brugen af  

 registret, dvs. ved registrering af nye vindmølleejere og ved ændringer i  

 registrede forhold om bopæl og ejerandele.
 Spørgsmål 5:
Kan ministeren garantere, at gebyrerne kun går til dækning af etablering  

 og driften af vindmølleregistret? Svar:
 Det er ikke hensigten, at gebyrerne skal dække andre udgifter.
