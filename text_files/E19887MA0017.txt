 En kunstforening har spurgt, om foreningen kan få momsfritagelse efter  

 bekendtgørelsen om fritagelse for afgiftspligt i henhold til  

 merværdiafgiftsloven for velgørende arrangementer.
Det fremgår af foreningens vedtægter, at dens formål er "at udbrede  

 forståelsen af og kendskabet til litteratur, den bildende kunst og musikkens  

 kunst samt aktuel debat.
Det søges opnået ved foredrag, diskussioner,  

 udstillinger, besøg på udstillinger og museer, koncerter, filmforevisninger  

 mv".
 Skatteministeriet traf afgørelse om, at foreningen kan anses som en  

 almennyttig og velgørende forening efter momsloven.
 Foreningen kan således i lighed med "rene" musikforeninger opnå  

 momsfritagelse for enkeltstående arrangementer, såfremt bekendtgørelsens  

 betingelser i øvrigt er opfyldt.
