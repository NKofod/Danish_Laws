 1. Baggrund for BBR-ejermeddelelsen.
 BBR-ejermeddelelsen, der udsendes til samtlige ejere af bebyggede  

 ejendomme, er en udskrift af de oplysninger om ejendomme, bygninger og  

 boliger, der aktuelt er registreret i bygnings- og boligregistret.  

 Udsendelsen sker i overensstemmelse med pkt. 4 i boligministeriets cirkulære  

 af 20. september 1979 om privates adgang til oplysninger i bygnings- og  

 boligregistret, jfr. endvidere cirkulæreskrivelse af 19. marts 1980. Borgerne  

 orienteres på forhånd om udsendelsen i avisannoncer, der indrykkes af  

 boligministeriet i uge 17 i nogle landsdækkende aviser, jfr.  

 cirkulæreskrivelse af 2. april 1980.
Udsendelsen af BBR-ejermeddelelsen sker for at sikre, at den 17.  

 almindelige ejendomsvurdering i 1981 sker på et grundlag, som er ejerne  

 bekendt.
Udsendelsen sker endvidere som et led i den løbende ajourføring og  

 kontrol af oplysningerne i bygnings- og boligregistret, idet ejerne skal  

 gennemgå udskriften og returnere eventuelle oplysninger om fejl og mangler  

 til kommunen.
Tidspunktet for BBR-ejermeddelelsens udsendelse er valgt for at  

 sikre koordineringen med årsomvurderingen i april 1980 og med henblik på, at  

 en tilbagemelding fra ejerne vil kunne indføjes i BBR inden forvurderingen i  

 tilknytning til 17. almindelige vurdering finder sted.
 Efter 1. oktober 1980 vil der blive udsendt nye ejermeddelelser til ejere,  

 der ved returnering af BBR-ejermeddelelsen har oplyst kommunen om væsentlige  

 fejlregistreringer.
 Fra oktober 1980 er det endvidere hensigten, at der løbende skal udsendes  

 BBR-ejermeddelelser i forbindelse med afslutning af byggesager og  

 ejerskifter.
 Ejerne vil således altid være i besiddelse af en ajourført kopi af de  

 registrerede oplysninger.
Kommunen skal for at sikre udskriften fra Kommunedata af en revideret  

 udskrift til ejerne ved korrektion af BBR's oplysninger indberette en særlig  

 rekvisitionskode.
Kodeværdi og feltnummer vil blive meddelt kommunen i  

 Kommunedatas brugervejledning.
Ved småkorrektioner af registreringen i BBR  

 vil det næppe være nødvendigt at udsende en revideret udskrift, og en  

 rekvisitionskode skal ikke indberettes i disse tilfælde.
Dette gælder f.eks.  

 rettelser af arealoplysninger med nogle få kvadratmeter areal og  

 småjusteringer af notatlinieindhold.
Omkring årsskiftet 1980/81 vil der i øvrigt blive udsendt en særlig  

 udskrift fra BBR til udejningsejendomme.
Hensigten med denne udskrift er  

 hovedsageligt at sikre ajourføring af huslejeoplysningerne i BBR.
Udskriften  

 vil endvidere omfatte visse BBR-data, der kan ændres uden at det nødvendigvis  

 registreres gennem byggesagsbehandlingen.
2. Generelle principper for førstegangsudsendelse af BBR- ejermeddelelsen.
 Der udskrives BR-ejermeddelelser for samtlige ejendomme, der er  

 registreret i BBR's stamregister pr. april med 1980. For ejendomme, der er  

 ejet af flere ejere, udskrives via flerejer-registret under Det kommunale  

 Ejendomsregister een BBR-ejermeddelelse til hver ejer.
 I de tilfælde, hvor der i ejendomsstamregistret er anført en fast  

 administrator, sendes BBR-ejermeddelelsen kun til denne.
 For hovedparten af ejendomme, nemlig for de fleste parcelhuse, sommerhuse  

 og ejerlejligheder, vil udskriften fylde een side, mens der for mere  

 komplicerede ejendomme vil blive udskrevet to eller flere sider.
Der udskrives alene oplysninger fra BBR's stamregister.
Dvs. at der ikke  

 udskrives oplysninger om verserende byggesager.
Efter 1. oktober 1980 vil  

 disse blive udskrevet, når byggeriet har fået ibrugtagningstilladelse, jfr.  

 afsnit 1.
Med enkelte undtagelser udskrives hele dataindholdet fra stamregistret.  

 Alene visse data, der ikke er af betydning for ejeren (f.eks. kildeangivelse)  

 samt data, der ikke er blevet ajourført siden registrets etablering (f.eks.  

 oplysning om husleje) vil ikke blive udskrevet.
Endvidere udskrives kun visse  

 notatlinjer (nr. 1-30 excl. 19).
 For at skabe overblik over mængden af returnerede ejermeddelelser samt  

 typerne af fejl i disse, skal kommunen senest den 1. september 1980 returnere  

 det i bilag anførte skema i udfyldt stand til Boligministeriet,  

 Økonomisk-statistisk kontor, Slotsholmsgade 12, 1216 København K.
 2.1. Blanketten m.v.
BBR-ejermeddelelsen udskrives maskinelt på en fortrykt blanket.
Udskriften  

 er stort set enslydende på højre og venstre side.
Venstresiden er beregnet  

 som kopi til ejeren, mens højresiden kan afrives og returneres til kommunen,  

 hvis ejeren opdager fejl eller mangler i udskriften.
På bagsiden af  

 blanketten er trykt en kort vejledning om arealbegreber samt om de kategorier  

 af oplysninger, som kan være registreret i BBR om ejerforhold, materialer  

 samt  opvarmningsforhold.
Sammen med blanketten udsendes en kortfattet  

 generel vejledning til ejerne.
Endvidere vedlægges svarkuvert.
 I blankettens hoved udskrives oplysninger om blandt andet  

 ejers/administrators navn og adresse, ejendommens beliggenhed. kommunens navn  

 og adresse samt en række tekniske koder (jfr. brugervejledningen) til  

 kommunens interne brug.
 2.2. Redigering af udskriften på BBR-ejermeddelelsen.
Udskriften af BBR-oplysninger på blanketten er opbygget efter stort set  

 samme principper som udskriften af BBR-oplysninger på vurderingsgrundlagene  

 ved årsomvurderingerne.
Oplysningerne udskrives bygning for bygning med en  

 klar adskillelse mellem de enkelte bygninger.
Hvis der er flere bolig- eller  

 erhvervsenheder på en ejendom, udskrives disse i tabelform efter oplysninger  

 om bygningen.
I tabellerne har det i visse tilfælde været nødvendigt at  

 benytte kodebetegnelser, der dog i alle tilfælde er forklaret under  

 tabellerne.
 2.3. Ejerens rettelser af udskriften.
Konstaterer ejeren fejl eller mangler i de udskrevne registeroplysninger,  

 anføres rettelser i en særlig kolonne på højresiden.
På venstresiden findes  

 en tilsvarende kolonne, hvor rettelserne eventuelt kan kopieres til ejerens  

 egen brug.
 Manglende obligatoriske oplysninger i registret fremtræder tydeligt på  

 udskriften, således at ejeren let kan finde disse og give oplysninger herom.
Hvis ejeren har rettet fejl eller mangler på højresiden afrives denne og  

 returneres til kommunen i den vedlagte svarkuvert.
Der er fastsat en frist  

 til 15. juni 1980.
 Er udskriften korrekt skal ejermeddelelsen ikke returneres til kommunen,  

 men ejeren opfordres til at gemme denne sammen med de øvrige papirer om  

 ejendommen.
2.4. Kommunens arbejde med ajourføring af BBR på grundlag af ejerens rettelser.
Det påhviler kommunen at gennemgå og kontrollere returnerede  

 ejermeddelelser for at afgøre om oplysningerne forekommer sandsynlige.
Til  

 dette formål vil det kunne være nødvendigt at afstemme med foreliggende  

 materiale i kommunen f.eks. byggesager.
Endvidere skal kommunen indberette  

 rekvisitionskode, jfr. afsnit 1.
 3. Sammenhæng med årsomvurderingen 1980.
 Vurderingsgrundlag for årsomvurderede ejendomme udskrives i midten af maj  

 måned 1980. Da BBR-ejermeddelelserne er udsendt inden dette tidspunkt, vil  

 vurderingsgrundlagene imidlertid ikke - i modsætning til udskrifterne ved  

 hidtidige årsomvurderinger - indholde BBR-statusoplysinger (oplysninger fra  

 BBR's stamregister).
Til brug for vurderingsråd og vurderingssekretariater udskrives en særlig  

 kopi af BBR-ejermeddelelsen til supplement af vurderingsgrundlaget.
Denne  

 kopi udskrives med samme statustidspunkt som vurderingsgrundlaget.
 4. Maskinel konvertering af småygninger.
I forbindelse med førstegangsudskrivningen af BBR-ejermeddelelse er der i  

 marts måned sket en maskinel konvertering til selvstændige bygninger i  

 bygnings- og boligregistret af oplysninger om garager, carporte og udhuse,  

 der ved registrets etablering blev registreret i datafelterne 213, 214, 225,  

 226 eller 227 under den bygning, til hvilken de var tilknyttet.
Der vil ikke  

 fremover kunne indberettes til de anførte fem datafelter.
Ved den maskinelle konvertering er der oprettet et nyt bygningsnummer, og  

 arealet fra de anførte felter er overført til felt 219 under den nye bygning.  

 Endvidere er (hoved)bygningens materialer overført til den nye bygning i de  

 tilfælde, hvor det er anført, at materialerne er ens.
Endelig er indsat en ny  

 kode 4 (maskinel dannet) som kilde for areal og materialer.
 På BBR-ejermeddelelsen udskrives for bygninger med anvendelseskoden 910,  

 920 og 930 alene oplysning om bygningsnummer, anvendelse og bebygget areal.  

 Oplysningerne om opførelselsår og materialer er således ikke obligatoriske  

 for de nævnte småbygninger, men vil kunne indberettes til registret i  

 forbindelse med løbende ajourføring f.eks. ved byggesagsbehandlingen.
 5. Procedurer for forsendelsen.
 Fra Kommunedatas side sorteres BBR-ejermeddelelsen i tre bunker.
Bunke 1 indeholder udskrifter, der kun fylder een side.
Disse udskrifter  

 kuverteres maskinelt og udsendes direkte til ejerne via Kommunedata.
 Bunke 2 indeholder samlede forsendelser til administratorer, kommuner,  

 almennyttige boligselskaber m.v.
 Bunke 3 indeholder øvrige forsendelser på flere sider.
Såvel udskrifterne fra bunke 2 som bunke 3 sendes fra Kommunedata til de  

 respektive kommuner, som herefter sørger for kuvertering og udsendelse til  

 ejerne.
Kommunerne vil modtage disse forsendelser fra Kommunedata i løbet af  

 de to sidste uger i april og de to første uger i maj.
Det påhviler kommunerne  

 at ekspedere disse forsendelser hurtigst muligt og inden udsendelsen af  

 vurderingsgrundlaget.
SPØRGSMÅL OM ANTALLET AF RETURNEREDE BBR-EJERMEDDELELSER FRA EJERNE TIL KOMMUNEN, SAMT OM FEJLRETNING AF BBR PÅ GRUNDLAG HERAF:
(Bedes besvaret og indsendt til boligministeriet senest 1. september 1980).
