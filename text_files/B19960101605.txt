 I medfør af § 4 i lov nr. 1015 af 3. december 1996 om befordringsrabat til  

 efterlønsmodtagere fastsættes følgende:
 § 1.  Ved de transportansvarlige forstås i denne  

 bekendtgørelse Hovedstadsområdets Trafikselskab (HT), fælleskommunale  

 trafikvirksomheder samt, i amter uden fælleskommunale trafikvirksomheder,  

 amtsrådet eller kommunalbestyrelsen.
 § 2.  Rabat i henhold til lov om befordringsrabat til  

 efterlønsmodtagere ydes af de transportansvarlige ved køb af abonnementskort  

 med billede til personligt brug.
 Stk. 2.  Rabat kan ydes til abonnementskort med  

 gyldighed indtil udgangen af den måned, hvor efterlønsmodtageren fylder 67  

 år.
 Stk. 3.  Der ydes rabat på 50 % af den ordinære pris på  

 abonnementskortet.
§ 3.  Ved salget af abonnementskortet skal de  

 transportansvarlige have forevist den seneste  

 efterlønsudbetalingsspecifikation eller en erklæring fra arbejdsløshedskassen  

 om, at pågældende modtager efterløn.  

 Efterlønsudbetalingsspecifikationen/erklæringen skal indeholde  

 efterlønsmodtagerens personnummer.
Endvidere skal forevises personlig  

 legitimation med billede.
Som legitimation kan anvendes kørekort, pas eller  

 Dankort.
 Stk. 2.  Den transportansvarlige skal ved salget af  

 abonnementskortet registrere efterlønsmodtagerens personnummer, kortets  

 ordinære pris, kortets gyldighedsperiode og den ydede rabat.
 § 4.  Direktoratet for Arbejdsløshedsforsikringen  

 (DfA) refunderer 90 % af det beløb, der i medfør af § 2 er ydet i rabat.
Stk. 2.  Refusionsanmodningen fremsendes til DfA efter  

 udløbet af hvert kvartal.
Anmodningen skal være modtaget i DfA senest 2  

 måneder efter kvartalets udløb.
 Stk. 3.  De enkelte transportansvarlige indsender  

 opgørelsen direkte til DfA.
 § 5.  Refusionsanmodningen skal indeholde summen af  

 den ydede rabat i det omhandlede kvartal.
 Stk. 2.  Refusionsanmodningen skal vedlægges en  

 EDB-læsbar diskette, som opfylder kravene i bilag 1. Der skal være angivet  

 efterlønsmodtagerens personnummer, abonnementskortets ordinære pris og  

 gyldighedsperiode samt den ydede rabat.
 § 6.  Refusionsanmodningen skal attesteres af den  

 eksterne revisor for de enkelte transportansvarlige.
 Stk. 2.  Ved attestationen skal revisoren erklære, at  

 der hos de transportansvarlige er etableret betryggende forretningsgange, der  

 sikrer, at rabatten er ydet i overensstemmelse med loven, samt at rabatten er  

 opgjort korrekt og i overensstemmelse med den transportansvarliges  

 registreringer.
 Stk. 3.  Hvert år i januar skal DfA have meddelelse om,  

 hvem der er underskriftsberettiget for de enkelte transportansvarlige.
 § 7.  DfA overfører refusionsbeløbet til en konto hos  

 den transportansvarlige.
 § 8.  Bekendtgørelsen træder i kraft den 5. december  

 1996 og har virkning fra 1. december 1996.
Direktoratet for  

 Arbejdsløshedsforsikringen, den 3. december 1996 Troels Nørgaard / Birgitte Kjeldgaard Andersen Bilag 1 Krav: Komma-separeret ASCII-fil i DOS format, leveret på en 3 1/2"  

 HD-diskette med filnavnet INDDATA.TXT Filen skal opbygges på følgende måde så den første linie (START-POST)  

 indeholder oplysninger om hvem det er der indleverer data.
De efterfølgende  

 linier (DATA-POSTER) indeholder så oplysninger om hvert solgt kort og den  

 givne rabat.
 START-POST:
 Eksempel:
