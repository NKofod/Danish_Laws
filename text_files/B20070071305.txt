Bekendtgørelse  

 om beregning af emissions- og indløsningspriser ved tegning og indløsning af  

 andele i investeringsforeninger, specialforeninger, professionelle  

 foreninger,  

 godkendte fåmandsforeninger og hedgeforeninger I medfør af § 48, stk. 5, § 110 m, stk. 1, § 113, § 114 f  

 og § 132, stk. 3, i lov om investeringsforeninger og specialforeninger samt  

 andre kollektive investeringsordninger m.v., jf. lovbekendtgørelse nr. 55 af  

 31. januar 2006, som  

 ændret senest ved lov nr. 397 af  

 30. april 2007  

 fastsættes:
 § 1.  

  

 En  

 forenings vedtægter skal indeholde bestemmelser om, hvorvidt foreningens  

 eller  

 en afdelings emissions- og indløsningspriser skal beregnes enten efter § 2, §  

 3  

 eller § 4. Foreningen skal i sit prospekt og salgsmateriale for foreningen  

 eller afdelingen angive hvilken metode, den benytter til beregning af  

 emissions- og indløsningspriser samt eventuelle opgørelsestidspunkter efter  

 §§  

 3 og 4.
 Stk. 2.  

  

 Hvis andelene i  

 en forening eller afdeling er optaget til notering eller handel på et  

 reguleret  

 marked, skal dobbeltprismetoden, jf. § 2, benyttes ved beregningen af  

 emissions- og indløsningspriser.
 Stk. 3.  

  

 Den indre værdi  

 for en forenings eller afdelings andele beregnes ved at dividere formuens  

 værdi  

 på opgørelsestidspunktet med den nominelle værdi af tegnede andele.
Dobbeltprismetoden § 2.  

  

 Emissionsprisen fastsættes til den indre værdi opgjort på  

 emissionstidspunktet  

 efter samme principper, som anvendes i årsrapporten, med tillæg af et beløb  

 til  

 dækning af udgifter ved køb af finansielle instrumenter og til nødvendige  

 omkostninger ved emissionen.
 Stk. 2.  

  

 Indløsningsprisen fastsættes til den indre værdi opgjort på  

 indløsningstidspunktet efter samme principper, som anvendes i årsrapporten,  

 med  

 fradrag af et beløb til dækning af udgifter ved salg af finansielle  

 instrumenter  

 og til nødvendige omkostninger ved indløsningen.
Enkeltprismetoden § 3.  

  

 Foreningen skal fastsætte et eller flere tidspunkter for opgørelse af værdien  

 af andele i foreningen eller afdelingen.
Til afregning af anmodninger om  

 emission og indløsning af andele, som foreningen har modtaget inden  

 opgørelsestidspunktet, fastsættes emissionsprisen og indløsningsprisen til  

 indre værdi på opgørelsestidspunktet opgjort efter samme principper, som  

 anvendes i årsrapporten.
Foreningen kan lægge et gebyr til betaling af  

 markedsføring og af finansielle formidlere til emissionsprisen.
Variabel enkeltprismetode § 4.  

  

 Foreningen skal fastsætte et eller flere tidspunkter for opgørelse af værdien  

 af andele i foreningen eller afdelingen.
Til afregning af anmodninger om  

 emission  

 og indløsning af andele, som foreningen har modtaget inden  

 opgørelsestidspunktet, fastsættes emissionsprisen og indløsningsprisen til  

 indre værdi på opgørelsestidspunktet opgjort efter samme principper, som  

 anvendes i årsrapporten.
Foreningen kan lægge et gebyr til betaling af  

 markedsføring og af finansielle formidlere til emissionsprisen.
Stk. 2.  

  

 Foreligger der  

 på opgørelsestidspunktet anmodninger om emission af flere andele end  

 indløsning  

 af andele, opgøres den indre værdi med udgangspunkt i udgiften ved køb af  

 foreningens samlede beholdning af instrumenter.
Foreligger der på  

 opgørelsestidspunktet anmodninger om indløsning af flere andele end emission  

 af  

 andele opgøres den indre værdi med udgangspunkt i udgiften ved salg af  

 foreningens eller afdelingens samlede beholdning af instrumenter.
 § 5.  

  

 Hvis en forening tillægger et gebyr til markedsføring og til finansielle  

 formidlere, jf. § 3 og § 4, stk. 1, ved beregning af emissionsprisen for  

 andele  

 i foreningen eller i en afdeling, skal foreningen i sit prospekt og  

 salgsmateriale for afdelingen eller foreningen oplyse, hvornår den tillægger  

 et  

 gebyr, henholdsvis ikke tillægger et gebyr samt gebyrets størrelse.
 § 6.  

  

 Overtrædelse af § 1, stk. 1 og 2, og § 5 straffes med bøde.
 § 7.  

  

 Bekendtgørelsen træder i kraft  

 den 1. juli 2007.
 Stk. 2.  

  

 Bekendtgørelse  

 nr. 721 af  

 6. juli 2005  

 om beregning af emissions- og indløsningspriser ved tegning og indløsning af  

 andele i investeringsforeninger, specialforeninger, godkendte  

 fåmandsforeninger  

 og hedgeforeninger ophæves 1. juli 2007.
