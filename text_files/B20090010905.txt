Bekendtgørelse om ændring af bekendtgørelse om ydelse af præmier for handyr og moderfår § 1 I bekendtgørelse nr. 1290 af 8. december 2006 om ydelse af præmier for handyr og moderfår, som ændret ved bekendtgørelse nr. 307 af 28. marts 2007, foretages følgende ændringer:
 1. Indledningen affattes således:
»I medfør af § 1, stk. 1-4, § 4, stk. 1 og 5, og § 24, i lov om administration af Det Europæiske Fællesskabs forordninger om markedsordninger for landbrugsvarer m.v., jf. lovbekendtgørelse nr. 297 af 28. april 2004, fastsættes efter bemyndigelse:« 2. I § 11 indsættes som stk. 8 :
»Stk. 8. For ansøgere, som ikke tidligere har modtaget handyrpræmie, gælder, at det er en betingelse for at få udbetalt handyrpræmie, at anmodning om udbetaling af præmie er modtaget i FødevareErhverv senest ved udgangen af februar i det år, der følger efter det kalenderår, hvor handyret er blevet slagtet.
For slagtninger i kalenderåret 2008 er sidste frist i henhold til § 11, stk. 8, den 30. juni 2009.« § 2 Bekendtgørelsen træder i kraft den 16. februar 2009.
