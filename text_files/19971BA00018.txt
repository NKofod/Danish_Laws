Nr BSF 18 Forslag til folketingsbeslutning om begrænsning i anvendelse af  

 bekæmpelsesmidler på ikkedyrkede arealer Fremsat af Hans Christian Schmidt (V) Peter Hansen-Nord (V) Hanne  

 Severinsen (V) Bodil Thrane (V) Henning Urup (V) Jens Vibjerg (V) Niels  

 Jørgen Langkilde (KF) Lene Espersen (KF) Jens Jørgensen (KF) Eva Møller (KF)  

 Gitte Seeberg (KF) Aage Brusgaard (FP) Ole Donner (DF) den 21. oktober 1997 Folketinget opfordrer regeringen til at sikre, at der på ubevoksede  

 arealer - f.eks. befæstede arealer, jernbaneterræner, sportspladser og stier  

 - kun anvendes de for miljøet mest skånsomme bekæmpelsesmidler.
Bemærkninger til forslaget Beslutningsforslaget er en genfremsættelse.
Se beslutningsforslag nr.
B  

 105 fra folketingsåret 1994-95, Folketingstidende 1994-95, forhandlingerne s.  

 4874 og 5662 og Tillæg A s. 3450, og beslutningsforslag nr.
B 89 fra  

 folketingsåret 1995-96, Folketingstidende 1995-96 s. 3725, 4842 og 5831,  

 Tillæg A s. 4123 og Tillæg B s. 542.
 Beslutningsforslaget er et led i udmøntningen af Venstres og Det  

 Konservative Folkepartis plan til sikring af det danske vandmiljø.
Forudsætningen for en effektiv nedbrydning af pesticidrester er, at der  

 findes rigelige mængder af mikroorganismer og ilt.
Disse betingelser er til  

 stede, hvor jordens overflade er dækket af et muldlag.
På ikkedyrkede, ubevoksede arealer mangler både mikroorganismerne og ilten  

 i stor udstrækning.
På disse muldfattige arealer er jordens vandholdende evne  

 tillige meget ringe med det resultat, at ikkenedbrudte pesticidrester  

 nedvaskes med regnvandet med deraf følgende forureningstrussel mod vores  

 grundvand.
Derfor foreslås, at kun de for miljøet mest skånsomme midler, som  

 med sikkerhed ikke skader grundvandet, må anvendes på ubevoksede arealer  

 såsom befæstede arealer, jernbaneterræner, sportspladser, stier og lignende.
Skriftlig fremsættelse Hans Christian Schmidt (V) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om begrænsning i anvendelse af  

 bekæmpelsesmidler på ikkedyrkede arealer.
(Beslutningsforslag nr.
B 18).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
