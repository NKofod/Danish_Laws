 1. Bogførings- eller regnskabspligtige personer og  

 dødsboer.
a.
Ligningsrådet har i medfør af ligningslovens · 32 A, stk. 4, bestemt,  

 at fristen for rettidig indgivelse af selvangivelse for bogførings- eller  

 regnskabspligtige personer og dødsboer, for indkomståret 1989, uden ansøgning  

 forlænges til fredag den 8. juni 1990.
b.
Det forudsættes ved denne generelle udsættelse, at selvangivelserne  

 indsendes løbende, idet indsendelsestidspunktet har betydning for, hvornår  

 skatteyder kan forvente at få tilsendt årsopgørelsen.
c.
Når særlige grunde taler derfor, kan ligningsmyndigheden, i Københavns  

 og Frederiksberg kommune vedkommende skattedirektorat, i medfør af  

 Ligningslovens · 32 A, stk. 5 give henstand udover ovennævnte dato.
 2. Selskaber og fonde m.v.
a.
Ligningskommissionerne, i Københavns og Frederiksberg kommuner  

 vedkommende skattedirektorat, kan i medfør af selskabsskattelovens · 27, stk.  

 4, meddele udsættelse med indsendelse af selvangivelse for selskaber, fonde  

 m.v.
 Anmodning om sådan udsættelse er dog ufornøden, hvis selvangivelsen for  

 skatteåret 1990/-91 (indkomståret 1989) indsendes senest fredag den 29. juni  

 1990.
3. Henstand udover ovennævnte datoer forudsætter  

 skriftlig, begrundet ansøgning til vedkommende ligningsmyndighed, i  

 Københavns og Frederiksberg kommuner vedkommende skattedirektorat.
Henstand  

 gives dog ikke ud over den 29. juni 1990 for personer og den 31. juli 1990  

 selskaber.
 4. Såvel generel som individuel henstand gælder også  

 ægtefællens selvangivelse.
