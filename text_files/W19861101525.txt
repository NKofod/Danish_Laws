Her bosiddende belgisk moder afhentede sin søn hos barnefaderens  

 forældre på Philippinerne og ved hjælp fra en veninde og dennes  

 svigerforældre skjultes barnet i 6 uger, indtil sigtede blev anholdt, og  

 drengens foreløbige opholdssted blev aftalt mellem parterne.
Tiltalefrafald  

 meddelt, også omfattende de udenforstående.(* 2) Her bosiddende belgisk moder afhentede sin søn, som faderen ifølge skilsmissevilkårene i dansk bevilling havde  

 forældremyndigheden over, på Philippinerne, hvor sønnen opholdt sig hos  

 faderens forældre.
Ved socialforvaltningens mellemkomst blev drengen efter  

 aftale mellem forældrene anbragt i en skole her i landet, men den 11.10.1985  

 skjulte sigtede ved hjælp fra en veninde og dennes svigerforældre drengen,  

 indtil sigtede i forbindelse med et retsmøde den 27.11.1985 om  

 forældremyndighedsspørgsmålet blev anholdt og dagen efter udleverede drengen  

 i overensstemmelse med en i retsmødet indgået aftale mellem parterne om  

 drengens opholdssted i den kommende tid.
Tiltalefrafald for alle de sigtede  

 efter en gennemgang af praksis om medvirken.(se også AÅ 1977.114 og 1981.13).
(* 1) Offentliggjort i Anklagemyndighedens Årsberetning 1986, side 21.
