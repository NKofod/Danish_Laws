I forbindelse med at K anmodede et pengeinstitut P om at udlevere et  

 ejerpantebrev, der af K's fader havde været håndpantsat til sikkerhed for K's  

 nu indfriede lån, foranstaltede P en forgæves eftersøgning af pantebrevet.
P  

 fandtes ikke at være berettiget til at opkræve K for et gebyr på 1.050 kr.,  

 ligsom P ikke fandtes forpligtet til at godtgøre K's udgifter i forbindelse  

 med mortifikation af pantebrevet.
Kendelse af 25. juni 1990 i sag nr. 111/1990 (Gebyr for eftersøgning af  

 pantebrev.
Mortifikationsomkostninger).
Til sikkerhed for klageren K's lån hos pengeinstituttet P var af K's far  

 deponeret et ejerpantebrev.
Lånet blev indfriet i 1980. I forbindlse med  

 behandlingen af faderens dødsbo blev K opmærksom på, at ejerpantebrevet  

 henstod uaflyst.
K anmodede P om udlevering af ejerpantebrevet.
P foranstaltede en forgæves  

 eftersøgning af pantebrevet og afkrævede K et gebyr på 1.050 kr. herfor.
K  

 afviste at betale gebyret.
P udtog stævning for beløbet, hvorefter sagen  

 indbragtes for Ankenævnet jf. retsplejelovens § 361.
 K nedlagde for Ankenævnet påstand om, at P tilpligtedes at frafalde kravet  

 om gebyr samt at refundere K udgifterne i forbindelse med mortifikation af  

 pantebrevet.
 P nedlagde påstand om frifindelse.
 Ankenævnet tog K's påstand delvis til følge med følgende bemærkninger:
 »Det findes ikke godtgjort, at K har accepteret at skulle betale  

 gebyr for P's eftersøgning af ejerpantebrevet.
Da P ikke kunne fremlægge dokumentation for, at ejerpantebrevet var  

 udleveret, og da påtegningen på pantebrevet om meddelelser til P ikke var  

 blevet aflyst, kunne det ikke udelukkes, at P fortsat var i besiddelse af  

 pantebrevet.
Uanset at eftersøgningen viste sig at være forgæves, findes der  

 på denne baggrund ikke at være tilstrækkeligt grundlag for P's krav om, at K  

 skal betale for eftersøgningen.
