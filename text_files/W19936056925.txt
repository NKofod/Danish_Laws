Indklagedes voldelige optræden på byggepladsen berettigede til  

 ophævelse af entrepriseaftalen Under denne sag, der er indbragt for Voldgiftsnævnet den 19. marts 1992,  

 har klageren, K, x-by, påstået de indklagede, A1 og A2, y-by, tilpligtet at  

 betale 346.815 kr. med renter 5% over den til enhver tid gældende diskonto af  

 275.000 kr. fra den 28. januar 1992 til sagens anlæg og af påstandsbeløbet  

 fra sagens anlæg, til betaling sker.
De indklagede har påstået frifindelse.
En under sagens forberedelse  

 nedlagt selvstændig påstand om, at klageren skal betale 300.000 kr. i  

 erstatning for driftstab, er frafaldet under domsforhandlingen.
 I påkendelsen har deltaget direktør Knud Christensen, direktør Gudik  

 Gudiksen, og - som retsformand - landsdommer Peter Rørdam.
Sagen udspringer af klagerens udførelse for de indklagede af kloak-,  

 støbe-, murer- og tømrerarbejde i forbindelse med genopførelse af nogle  

 nedbrændte bygninger på de indklagedes ejendom z-vej, Z-by.
Arbejdet blev  

 påbegyndt sidst i september 1991, men inden den endelige færdiggørelse blev  

 entrepriseaftalen ved en skrivelse af 3. marts 1992 fra klagerens advokat  

 ophævet under henvisning til, at A2 »gentagne gange overfor min klient  

 og dennes ansatte fremsatte trusler på livet.« Klagerens påstand fremkommer således; De indklagede har bestridt, at der var grundlag for at ophæve  

 entrepriseaftalen.
De har anerkendt post 1-4, og de har endvidere anerkendt, at der for ikke  

 udført gavl skal fragå 29.890 kr.
De har bestridt post 5. Klageren var  

 forsinket med byggeriets færdiggørelse, og dette er grunden til, at udgiften  

 til affugter påløb.
Også post 6 er bestridt med henvisning til, at  

 dokumentationen for grundlaget for kravet er fremkommet på et sent tidspunkt.  

 Fradraget på 89.100 kr. for ikke udførte arbejder skal forhøjes væsentligt,  

 fordi skønsmanden har ansat beløbene for lavt.
Klagerens forsinkelse har påført de indklagede et stort driftstab.
Der var  

 under sagens forberedelse nedlagt påstand om selvstændig dom for de  

 indklagedes erstatningskrav i denne anledning, men kravet gøres nu kun  

 gældende til kompensation.
Der tilkommer yderligere de indklagede et modkrav,  

 fordi rumhøjden i garagebygningen blev lavere end forudsat.
 Endelig har de indklagede fremsat modkrav på ialt 3.800 kr. for mangelfuld  

 oprydning af byggepladsen m.v.
 Klageren har bestridt, at der har foreligget forsinkelse.
 Der har under sagen været gennemgået et forholdsvis omfattende  

 bilagsmateriale og foretaget afhøring af parterne og en række vidner.
 Voldgiftsretten skal udtale:
Efter bevisførelsen findes det godtgjort af klageren, at indklagede A2 har  

 optrådt voldeligt overfor en af håndværkerne på arbejdspladsen og ved flere  

 lejligheder truende overfor flere andre, herunder klageren, på en sådan måde,  

 at klageren - uafhængig af, om indklagedes forhold måtte kunne anses som  

 strafbare efter straffeloven - har været berettiget til at ophæve  

 entrepriseaftalen.
Klageren findes ikke at have afskåret sig herfra ved forud  

 for ophævelsen at indlade sig i forhandling med de indklagede om genoptagelse  

 af det nedlagte arbejde, hvis klageren fik et forfaldent tilgodehavende på  

 275.000 kr. udbetalt.
Beløbet - der udgør post 1 i klagerens krav - blev ikke  

 betalt.
Der er ikke mellem parterne blevet truffet nogen direkte aftale om,  

 hvornår byggeriet skulle være færdigt.
Selvom de indklagede på grundlag af  

 den aftalte ratebetalingsplan og på grundlag af nogle løse udtalelser under  

 byggeriet kunne gøre sig forhåbninger om, at byggeriet ville blive klart til  

 indflytning inden udgangen af 1991 - nogle forhåbninger, som iøvrigt måtte  

 anses ganske urealistiske i betragtning af, at byggeriet først var påbegyndt  

 den 30. september 1991 - ligger det klart, at klageren ikke har forpligtet  

 sig til færdiggørelse på et sådant tidspunkt, at der kan tales om en  

 forsinkelse, der kan udløse erstatning for driftstab, eller som kan fritage  

 de indklagede for at betale for affugteren (opgørelsens post 5).
For så vidt angår erstatning for opsigelse af 4 mand i utide (opgørelsens  

 post 6) er det ikke dokumenteret, at klageren faktisk har udbetalt de krævede  

 beløb.
Erstatningen på dette punkt ansættes skønsmæssigt til 10.000 kr.
Den rumhøjde i garagebygningen, som de indklagede gør gældende, at  

 klageren burde have tilvejebragt, kunne ikke opnås ud fra det  

 tegningsmateriale, som var klagerens arbejdsgrundlag.
Den forøgde højde på  

 gulvet, som er en del af forklaringen på problemet, skyldes efter  

 bevisførelsen de indklagedes eget ønske.
Der er derfor ikke grundlag for at  

 bebrejde klageren, at rumhøjden blev, som den blev.
 Som sagen er oplyst, må det have påhvilet klageren som hovedentreprenør at  

 drage omsorg for, at byggepladsen blev efterladt i ordentlig stand, og de  

 indklagede får derfor medhold i deres modkrav på 3.800 kr.
 Der tilkommer herefter klageren:
 Herudover skal der ske nedslag for værdien af ikke udførte arbejder.  

 Beløbet er af skønsmanden ansat til 89.100 kr., men voldgiftsretten finder,  

 at dette beløb skønsmæssigt bør forhøjes, således at der ialt tilkendes  

 klageren 320.000 kr. med renter som påstået.
Ved omkostningsfastsættelsen må der udover størrelsen af det tilkendte  

 beløb tages et vist hensyn bl.a. til, at indklagedes selvstændige påstand om  

 tilkendelsen af 300.000 kr. først blev frafaldet under domsforhandlingen.
De  

 indklagede skal herefter betale sagens omkostninger til klageren med 30.000  

 kr.
 De indklagede skal endvidere betale de udgifter, der har været forbundet  

 med voldgiftsrettens behandling af sagen.
 T H I B E S T E M M E S:
 De indklagede, A1 og A2, skal en for begge og begge for en betale til  

 klageren, K, 320.000 kr. med renter 5% over den til enhver tid gældende  

 diskonto af 275.000 kr. fra den 28. januar 1992 til den 19. marts 1992 og af  

 320.000 kr. fra den 20. marts 1992, til betaling sker.
 De indklagede skal endvidere betale sagens omkostninger til klageren med  

 30.000 kr.
 De tilkendte beløb skal betales inden 14 dage efter denne kendelses  

 modtagelse.
De indklagede skal endelig betale de med voldgiftsrettens behandling af  

 sagen forbundne omkostninger.
Dette beløb betales efter opgørelse og påkrav  

 fra Voldgiftsnævnet.
København, den 10. februar 1993 Knud Christensen Peter J.
Rørdam Gudik Gudiksen p.v.s.
