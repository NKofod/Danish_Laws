Bekendtgørelse om forbud mod afholdelse  

 af markeder og indsamling af dyr I medfør af § 9, § 12, § 22 og § 43, stk. 2, i lov nr. 351 af 12.  

 juli 1999 fastsættes:
§ 1. Det er forbudt ind til videre at afholde  

 dyrskuer, markeder, auktioner samt enhver anden samling af  klovbærende  

 dyr.
Forbudet gælder endvidere indsamling af klovbærende dyr fra  

 flere ejendomme.
 Stk. 2. Uanset bestemmelsen i stk. 1 er det tilladt at  

 transportere klovbærende dyr direkte til et slagteri med henblik  

 på slagtning hurtigst muligt eller direkte fra en ejendom til en anden  

 på følgende vilkår:
 1)	Ved transport til en anden ejendom skal transporten godkendes af  

 Fødevareregionen i den region, hvor modtagerejendommen er  

 beliggende.
 2)	Under transporten må dyrene ikke komme i kontakt med dyr, der  

 ikke hidrører fra afsendelsesejendommen.
3)	Transportmidler, der har været anvendt til transport af de  

 omhandlede dyr, skal før fornyet transport være rengjort og  

 desinficeret.
Transportøren skal ved ankomsten til en ejendom  

 fremlægge skriftlig dokumentation herfor før afhentning af dyr  

 og på forlangende over for Fødevareregionen.
 4)	Ved afsendelse af dyr til en anden medlemsstat i den  

 Europæiske Union skal der ske anmeldelse til Fødevareregionen  

 så betids, at regionen kan underrette den centrale og den regionale  

 veterinærmyndighed i modtagerlandet senest 24 timer før  

 ankomsten.
 § 2. Overtrædelse af § 1 straffes med  

 bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 3. Bekendtgørelsen træder i kraft  

 ved offentliggørelsen i Lovtidende.
 Stk. 2. Bekendtgørelse nr. 125 af 1. marts 2001 om forbud  

 mod afholdelse af markeder m.v. ophæves.
