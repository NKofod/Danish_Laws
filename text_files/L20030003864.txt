Bekendtgørelse om Danmarks ratifikation af  

  

 Cartagena-protokollen af 29. januar 2000 om biosikkerhed  

  

 til konventionen om den biologiske mangfoldighed I henhold til kgl. resolution af 14. august 2002 og efter at  

 Folketinget den 29. maj 2002 havde meddelt sit samtykke dertil, har Danmark  

 ratificeret den i Montreal den 29. januar 2000 vedtagne Cartagena-protokol om  

 biosikkerhed, der er en aftale inden for rammerne af konventionen om den  

 biologiske mangfoldighed (Biodiversitetskonventionen), jf.  

 Udenrigsministeriets  

 bekendtgørelse nr. 142 af 21. november 1996, Lovtidende C.
 Protokollen er offentliggjort i De Europæiske Fællesskabers  

 Tidende, L 201 af 31. juli 2002, side 50 ff. og kan ses på adressen:
 http://europa.eu.int/celex.
Danmarks ratifikationsinstrument deponeredes den 27. august  

 2002 hos De Forenede Nationers generalsekretær.
Danmark har ved  

 ratifikationen  

 afgivet territorialerklæring om, at Cartagena-protokollen indtil videre ikke  

 finder anvendelse på Færøerne og i Grønland.
 Protokollen trådte i medfør af artikel 37(1) i kraft den 11.  

 september 2003 for Danmark og en række lande.
 Oplysninger om andre landes tiltrædelse m.v. kan fås hos De  

 Forenede Nationer på adressen:
 http://untreaty.un.org.
