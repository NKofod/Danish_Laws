Efter at klager har fået delvist medhold af udvalget med hensyn til  

 tildeling af ledig sendetid om natten, tildeler nævnet en eksisterende  

 tilladelseshaver hovedparten af de nattetimer, som overfor udvalget var  

 oplyst ikke var i brug.
Klager henviser til udvalgets tidligere afgørelse og  

 finder det urimeligt at få henvist den resterende sendetid midt om natten.
Udvalget beklagede indledningsvist, at der ikke blev orienteret om den  

 faktiske sendetid.
Udvalget fandt dog ikke grundlag for at ændre den trufne  

 afgørelse, hvorefter det lokale nævn ved disponering af ledig sendetid til  

 radioen har set bort fra den sendetid, der allerede var taget i brug af de  

 oprindelige tilladelseshavere.
På sine møder den 15. august og 18. september 1990 har udvalget behandlet  

 en klage af 5. juni 1990 fra Foreningen Radio Trolden over en afgørelse om  

 delvis afslag på ansøgning om sendetid.
Afgørelsen er truffet af Lokalradio-  

 og TV-nævnet for Næstved Kommune og meddelt i brev af 21. juni 1990.
Udvalget vedr.
Lokal Radio og TV har behandlet sagen på grundlag af  

 følgende oplysninger:
 I brev af 21. juni 1990 meddeler nævnet foreningen sendetilladelse i  

 timerne kl. 00.00-05.00, mandag-onsdag, kl. 02.00-05.00, torsdag-fredag og  

 kl. 00.00-05.00, søndag.
I brev af 4. juli 1990 fra Foreningen Radio Trolden klages over  

 afgørelsen.
I klagen henvises til udvalgets afgørelse af 31. maj 1990 i en  

 klagesag vedrørende nævnets afslag på foreningens ansøgning om  

 sendetilladelse, hvori udvalget på baggrund af nævnets oplysninger om den  

 daværende sendetidsfordeling anfører, at der ved beslutningen om ikke at give  

 klager medhold ikke er taget stilling til den situation, at ansøgeren måtte  

 ønske at sende på tidspunkter, hvor der ikke er givet andre sendetilladelse.  

 Skulle ansøgeren ønske dette, bør ansøgningen imødekommes.
 Det var for udvalget oplyst, at der ikke var givet sendetilladelse i  

 tidsrummet kl. 00.00-06.00, bortset fra natten mellem lørdag og søndag, hvor  

 en station havde tilladelse til at sende kl. 00.00-02.00.
 I nævnets udtalelse af 12. juli 1990 oplyses det, at nævnet ved sin  

 behandling af Radio Troldens ansøgning om den ledige sendetid, samtidig  

 skulle tage stilling til en ansøgning fra to eksisterende stationer om  

 tildeling af de nattetimer, de i længere tid havde udfyldt, dog uden at have  

 indhentet formel godkendelse heraf fra nævnet.
Nævnet besluttede på den baggrund at fordele de ledige timer, i alt 40,  

 således at Radio Trolden fik tildelt 29 timer, mens de to tilladelseshavere  

 fik tildelt henholdsvis 4 og 7 timer, som blev lagt i forlængelse af deres  

 tidligere godkendte sendetid.
Der er herved undgået indgreb i den  

 programvirksomhed, som de facto er foregået gennem længere tid, og Radio  

 Trolden har for så vidt angår de 4 af ugens døgn fået opfyldt sit ønske om 5  

 timers sendetid.
 I supplerende udtalelse af 6. september 1990 fra nævnet, vedlagt bilag,  

 anføres, at grunden til, at det ikke tidligere i nævnets redegørelse af 24.  

 april 1990 er oplyst, at der benyttedes sendetid udover nævnets  

 sendetidsfordeling, er at nævnet ikke på dette tidspunkt var blevet  

 orienteret herom.
 Nævnet oplyser endvidere, at de pågældende tider er taget i brug etapevis  

 fra den 1. oktober 1989, således at de eksisterende stationer fra 1. marts  

 1990 har sendt i hele den sendetid, de nu har fået formel tilladelse til.
Det fremgår af de medsendte bilag, at de oprindelige tilladelseshavere  

 ikke ved meddelelsen af sendetilladelsen blev givet bestemte  

 sendetidspunkter.
De blev henvist til at danne et samvirke og udarbejde et  

 forslag til fordeling af sendetiden.
Såfremt samvirket kunne enes om en  

 sendetidsfordeling, kunne denne påregnes godkendt af nævnet.
Udvalget vedr.
Lokal Radio og TV skal herefter udtale:
 Man skal indledningsvist beklage, at udvalget som følge af det lokale  

 nævns manglende orientering herom ikke i forbindelse med afgørelsen den 31.  

 maj 1990 var informeret om omfanget af den faktiske sendeaktivitet.
Under hensyn til den fremgangsmåde, der er anvendt ved den oprindelige  

 fordeling af sendetid - der er sædvanlig og ikke kan kritiseres - finder  

 udvalget ikke grundlag for at ændre den trufne afgørelse, hvorefter det  

 lokale nævn ved disponeringen af ledig sendetid til Radio Trolden har set  

 bort fra den sendetid, der allerede var taget i brug af de oprindelige  

 tilladelseshavere.
På baggrund af nævnets tilkendegivelse ved tildelingen af  

 sendetilladelse måtte disse tilladelseshavere forvente, at blot en meddelelse  

 til nævnet om den udvidede sendeaktivitet ville udløse den formelle  

 tilladelse.
 Udvalget træffer derfor følgende afgørelse:
 Der kan ikke gives klager medhold.
 Ingen.
