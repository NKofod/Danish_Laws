Offererstatningslovens § 1  Lovens område, nævnets j.nr. 13-520-02682 Ansøger  en 2 måneder gammel baby  blev udsat for vold i en periode på 2 måneder, idet hun blev holdt hårdt omkring brystet, mens hun blev rystet.
Volden medførte brud på ribben, arme og ben.
Ansøgers forældre blev i byretten dømt for overtrædelse af blandt andet straffelovens § 245, stk. 1, men senere frifundet i landsretten, idet det ikke kunne fastslås, hvem af forældrene, der havde udøvet vold mod ansøger.
Det blev i den forbindelse lagt til grund, at ansøger var blevet udsat for vold som beskrevet, samt at det kunne udelukkes, at skadevolder var andre end en af forældrene.
 Nævnet anerkendte sagen som omfattet af offererstatningsloven.
