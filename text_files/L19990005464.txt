Bekendtgørelse   

 af   

 overenskomst af 3. september 1996 mellem   

 Danmark, Finland, Island, Norge og Sverige   

 om adgang til videregående uddannelse Der er den 3. september 1996 i København  

 indgået en overenskomst mellem Danmark, Finland, Island, Norge og  

 Sverige om adgang til videregående uddannelse.
 Overenskomstens ordlyd er som følger:
Overenskomst  

 mellem Danmark, Finland, Island, Norge og Sverige om adgang til  

 videregående uddannelse Regeringerne i Danmark, Finland, Island, Norge og Sverige,  

 nedenfor kaldet parterme, som i henhold til artikel 3, litra e og g, i aftale  

 af 15. marts 1971 mellem Danmark, Finland, Island, Norge og Sverige om  

 kulturelt samarbejde vil -	øge mulighederne for, at studerende og andre  

 hjemmehørende i et nordisk land kan uddanne sig og aflægge  

 eksaminer ved de øvrige nordiske landes uddannelsesinstitutioner, -	etablere gensidig anerkendelse af eksaminer, deleksaminer og andre  

 præstationsbeskrivelser, som lægger vægt på Nordisk  

 Ministerråds beslutning af 12. juni 1975 om nordisk  

 tentamensgyldighed, som henviser til Nordisk Ministerråds  

 samarbejdsprogram af 27. marts 1991 for højere uddannelse i  

 Norden, som den 4. marts 1992 har indgået en  

 overenskomst om nordisk uddannelsesfællesskab på det gymnasiale  

 niveau, som er enige om yderligere at uddybe det nordiske  

 samarbejde inden for videregående uddannelse med henblik på at  

 skabe den størst mulige valgfrihed for uddannelsessøgende fra  

 hele Norden og at fremme kvaliteten i de videregående uddannelser i  

 Norden, er blevet enige om følgende:
Artikel 1 Parterne forpligter sig gensidigt til at give  

 uddannelsessøgende, som har fast bopæl i et andet nordisk land,  

 adgang til deres offentlige, videregående uddannelser på samme  

 eller tilsvarende vilkår som landets egne ansøgere.
En  

 uddannelsessøgende, som er berettiget til at søge optagelse ved  

 de videregående uddannelser i det land, hvor den pågældende  

 har fast bopæl, er også berettiget til at søge optagelse  

 ved videregående uddannelser i de andre nordiske lande.
Parterne  

 forpligter sig videre til på bedste måde at virke for, at noget  

 tilsvarende finder anvendelse ved offentligt anerkendte videregående  

 uddannelser, der udbydes af private, offentligt finansierede  

 uddannelsesinstitutioner.
Ved videregående uddannelse forstås i denne  

 overenskomst i Danmark: Uddannelser ved institutioner for  

 videregående uddannelse og videregående uddannelser ved andre  

 uddannelsesinstitutioner, som forudsætter gymnasial uddannelse eller  

 tilsvarende kvalifikationer; i Finland: Uddannelse ved universiteter, højere  

 læreanstalter og erhvervshøjskoler samt tilsvarende uddannelse  

 som bygger på studentereksamen eller anden uddannelse, som giver  

 studiekompetence; i Island: Alle uddannelser, der bygger på  

 studentereksamen eller ligeværdige kvalifikationer; i Norge: Uddannelse ved universiteter og højere  

 læreanstalter eller tilsvarende, som bygger på en gymnasial,  

 godkendt videregående faglig eller tilsvarende studiekompetencegivende  

 uddannelse; i Sverige: Uddannelser ved universiteter og højere  

 læreanstalter eller tilsvarende, som bygger på nationale  

 programmer i gymnasieskolen eller tilsvarende kvalifikationer, og som er  

 omfattet af bekendtgørelsen om de videregående uddannelser  

 (högskoleförordningen).
 Overenskomsten gælder ikke adgang til  

 forskeruddannelse.
Artikel 2 Bestemmelserne i denne overenskomst indebærer ikke  

 nogen undtagelser fra de regler om opholdstilladelse, som gælder i de  

 respektive lande.
 Bestemmelserne i denne overenskomst udgør ingen  

 hindring for bilaterale aftaler mellem parterne om køb eller lignende  

 af studiepladser inden for særlige uddannelser.
Artikel 3 Hvis der stilles krav om særlige kvalifikationer  

 eller faglige kundskaber for at blive optaget på en bestemt  

 videregående uddannelse, skal uddannelsessøgende fra de nordiske  

 lande opfylde disse krav på vilkår, der svarer til dem for  

 landets egne ansøgere.
Artikel 4 Hvis adgangen til videregående uddannelse er  

 begrænset, udvælges ansøgere fra de andre nordiske lande  

 efter samme eller tilsvarende regler som landets egne ansøgere.
Man  

 skal derved bestræbe sig på at benytte optagelsesregler, der  

 så vidt muligt ligestiller uddannelsessøgende fra de andre  

 nordiske lande med landets egne ansøgere.
Artikel 5 Parterne er enige om, at en uddannelsessøgende, der  

 har gennemgået en del af sin videregående uddannelse med godkendt  

 resultat hos en af parterne, skal kunne få denne del godskrevet ved en  

 tilsvarende uddannelse hos en anden part.
Meritvurderingen foretages af den  

 uddannelsesinstitution, ved hvilken godskrivning ønskes.
Artikel 6 Parterne skal sørge for at informere om  

 uddannelsesmulighederne ved de forskellige institutioner for  

 videregående uddannelse i Norden.
Artikel 7 Danmark, Finland, Norge og Sverige betaler hvert  

 kalenderår en godtgørelse til studielandet for deres studerende  

 i et andet nordisk land.
 Island er undtaget fra denne bestemmelse.
 Nordisk Ministerråd godkender størrelsen af  

 den godtgørelse, hvert af de fire lande skal betale.
For de videregående uddannelser i et andet nordisk  

 land, der er omfattet af Artikel 1, betales for 75 procent af det antal  

 studerende, der får studiestøtte fra det land, hvor vedkommende  

 har fast bopæl, og efter dette lands regler.
Den årlige  

 godtgørelse pr. studerende er DKK 22.000.
 Betalingen mellem landene afregnes i form af en  

 formindskelse eller forøgelse af disse landes andel af det  

 årlige budget for det nordiske samarbejde.
Artikel 8 Som grundlag for beregningen af antal studerende anvendes  

 statistiske oplysninger, som de nordiske myndigheder for studiestøtte  

 årligt udarbejder for Nordisk Ministerråd.
Studerende til og fra  

 Færøerne, Grønland og Åland skal ikke indgå i  

 beregningerne.
Det samme gælder studerende inden for forskeruddannelse,  

 studerende omfattet af Artikel 2, andet afsnit, samt studerende omfattet af  

 Nordisk Program for Lærere, Uddannelsessøgende og Studerende  

 (NORDPLUS) eller andet tilsvarende udvekslingsprogram.
For det kalenderår, hvor aftalen træder i  

 kraft, beregnes betalingen på grundlag af de statistiske oplysninger  

 for skoleåret 1994/95. Antallet af studerende inden for ikke  

 specificeret højere uddannelse skal ikke tages i betragtning.
For de  

 efterfølgende to kalenderår beregnes betalingen i  

 overensstemmelse med de statistiske oplysninger for skoleårene 1995/96  

 og 1996/97, med mindre Nordisk Ministerråd beslutter andet.
Artikel 9 Parterne skal i fællesskab følge  

 overenskomstens gennemførelse og foretage de foranstaltninger, som  

 udviklingen kan give anledning til.
Med henblik herpå nedsætter  

 Nordisk Ministerråd et rådgivende udvalg, der efter behov skal  

 rapportere til Nordisk Ministerråd om overenskomstens  

 gennemførelse, og som kan afgive forslag om ændringer og  

 tilføjelser til overenskomsten.
Artikel 10 Overenskomsten træder i kraft tredive dage efter den  

 dag, da samtlige parter har givet det finske udenrigsministerium meddelelse  

 om deres godkendelse af overenskomsten, dog tidligst 1. januar 1997.
 Overenskomsten skal gælde til udgangen af 1999,  

 såfremt andet ikke forinden aftales.
 For Færøernes, Grønlands og  

 Ålands vedkommende træder overenskomsten dog først i  

 kraft, tredive dage efter at Danmarks henholdsvis Finlands regering har  

 underrettet det finske udenrigsministerium om, at Færøernes  

 landsstyre og Grønlands hjemmestyre henholdsvis Ålands  

 landskapsstyrelse har meddelt, at overenskomsten skal have gyldighed for  

 Færøerne og Grønland respektive Åland.
 Det finske udenrigsministerium meddeler de øvrige  

 parter og Nordisk Ministerråds sekretariat om modtagelsen af disse  

 meddelelser og om tidspunktet for overenskomstens ikrafttræden.
Artikel 11 En part kan opsige overenskomsten ved skriftlig meddelelse  

 herom til det finske udenrigsministerium, som underretter de øvrige  

 parter om modtagelsen af meddelelsen og om dens indhold.
 Overenskomsten ophører at gælde ved udgangen  

 af det kalenderår, hvor den opsiges af en af parterne, hvis opsigelsen  

 er modtaget af det finske udenrigsministerium senest den 30. juni dette  

 år og ellers ved udgangen af det følgende kalenderår.
 Opsigelsen af overenskomsten får ingen konsekvenser  

 for de studerende, der er optaget på en videregående uddannelse i  

 et andet nordisk land i overenskomstens gyldighedsperiode.
Artikel 12 Originalteksten til denne overenskomst deponeres i det  

 finske udenrigsministerium, der tilstiller de øvrige parter  

 bekræftede kopier heraf.
 Til bekræftelse heraf har undertegnede,  

 befuldmægtigede repræsentanter undertegnet denne  

 overenskomst.
 Udfærdiget i København den 3. september 1996  

 i et eksemplar på dansk, finsk, islandsk, norsk og svensk, hvilke  

 tekster alle har samme gyldighed.
 For Danmarks regering:
Ole Vig Jensen For Finlands regering:
Olli-Pekka Heinonen For Islands regering:
Björn Bjarnason For Norges regering:
Dagfinn Stenseth For Sveriges regering:
Carl Tham Overenskomsten trådte i medfør af artikel 10  

 i kraft den 9. maj 1997. Fra samme dato er overenskomsten gældende for  

 Grønland i medfør af artikel 10, stk. 3.
