Fremsat den 22. oktober 2004 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om  

 støttepersoner til gravide stofmisbrugere med henblik på at sikre adækvat  

 social og behandlingsmæssig indsats for den gravide samt bedst mulige  

 betingelser for fosteret Folketinget pålægger regeringen at etablere et obligatorisk  

 tilbud om uvildige støttepersoner til gravide stofmisbrugere med henblik på  

 at  

 bidrage til at sikre en adækvat og relevant indsats for den gravide, modvirke  

 yderligere udstødelse og dermed samtidig bedst mulige udviklings- og  

 vækstbetingelser  

 for fosteret som et led i bekæmpelsen af den negative sociale arv.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 147 fra folketingsåret 2003-04, jf.
Folketingstidende Tillæg A side  

 6542  

 og 6544 og Tillæg B side 1667 og Folketingets forhandlinger side 9445 og  

 11469.
Der er mange forhold, der har  

 betydning for et barns udvikling og livskvalitet, herunder at b  

 ørns  

 velfærd ikke kan ses uafhængigt af deres forældres.
Dette faktum kommer  

 særlig  

 tydeligt til syne allerede i fostertilværelsen, hvor fosterets betingelser i  

 meget vid udstrækning afhænger af den gravides.
En relevant social og  

 behandlingsmæssig indsats for den gravide stofmisbruger er derfor afgørende  

 for  

 hende såvel som for at sikre fosteret bedst mulige betingelser.
Det var også  

 disse forhold, som man tilgodeså i forbindelse med vedtagelsen af den  

 udvidede  

 underretningspligt i forhold til gravide med alvorlige misbrugsproblemer i  

 folketingsåret 1999-2000 (lovforslag nr.
L 232). Ved denne lejlighed var man  

 imidlertid opmærksom på risikoen for, at den gravide eventuelt ville skjule  

 sin  

 graviditet og ikke søge efter eller få hjælp i tide.
Det kan og bør nemlig  

 ikke  

 tages som en selvfølge, at dét som af lovgiver og udøver defineres som  

 »hjælp«  

 og »støtte« også opleves som »hjælp« og »støtte« af den gravide.  

 Underretningspligten blev netop udvidet til også at omfatte gravide med et  

 alvorligt alkohol- eller stofmisbrug af en karakter, der giver formodning om,  

 at der vil være behov for støtte i den gode hensigt at skabe reel mulighed  

 for  

 også at give denne støtte.
Risikoen ved en sådan forpligtelse er imidlertid,  

 dengang som nu, at videregivelse af rent personlige oplysninger uden samtykke  

 kan skade muligheden for at skabe og bevare et åbent tillidsforhold mellem  

 den  

 gravide og forvaltningsmyndighederne.
Den gravide stofmisbruger er blandt de mest udsatte af de  

 udsatte.
Hun oplever udstødelse fra det omgivende samfund som følge af  

 stofmisbruget, har kun meget sjældent et ressourcestærkt primært eller  

 sekundært netværk at trække på og udstødes samtidig også af stofkulturen, en  

 subkultur, hvori hun har fået tilhørsforhold og fundet anerkendelse.
 Det er forslagsstillernes faste  

 overbevisning, at den tidligst mulige indsats vil få afgørende positiv  

 virkning  

 på bekæmpelsen af den negative sociale arv.
 Med henblik på at imødekomme de her nævnte problemer samt gøre  

 kontakt med det etablerede offentlige system mere attraktiv og ikke mindst  

 mere  

 overskuelig for den gravide stofmisbruger, samt sikre hende størst mulig  

 udbytte af indsatsen foreslås det, at amterne/kommunerne forpligtes til at  

 tilbyde den gravide stofmisbruger en støtteperson.
Det er støttepersonens opgave at lytte og være der for den  

 gravides egen skyld.
En støtteperson for den gravide kan være med til  

 henholdsvis at dække og afdække de behov, den gravide har under graviditeten  

 og  

 i forberedelserne til moderskabet, og derved bidrage til at øge  

 overenskomsten  

 mellem behov og tilbud samt fremme dialogen, styrke samarbejdet og øge den  

 gensidige respekt mellem den gravide og de involverede  

 forvaltningsmyndigheder.
 Støttepersonen skal give den gravide både med- og modspil,  

 hjælpe med udredning af spørgsmål i forhold til den måde det offentlige  

 system  

 fungerer på, hjælpe med forberedelse, deltagelse i og evaluering af de mange  

 møder (jordemoder, hospital, det amtskommunale behandlingssystem, den  

 kommunale  

 forvaltning m.v.) og hjælpe med at læse og forstå skriftligt materiale,  

 sagsakter m.v.
 Det er vigtigt af hensyn til den gravide, at støtteordningen  

 gøres så fleksibel som mulig.
Støttepersonen varetager dog ikke opgaver af behandlingsmæssig  

 karakter  f.eks. vedrørende den gravides misbrug, psykiske problemer  

 m.v.  

 Støttepersonen kan medvirke til, at den gravide får støtte til at blive  

 afklaret i forbindelse med det kommende moderskab og den hermed forbundne  

 nødvendige  

 stabilisering.
I de tilfælde, hvor den nødvendige stabilisering ikke opnås,  

 og  

 hvor en anbringelse af barnet bliver nødvendig, vil nærværende  

 støttepersonordning kunne glide over i den allerede gældende ordning efter  

 servicelovens §  

 40 a.  

 Støttepersonen kan nu medvirke til at støtte moderen (eller forældrene) i at  

 blive afklaret med hensyn til anbringelsen samt hjælpe moderen (forældrene)  

 under anbringelsen til at forbedre forældreskabet, herunder fastholde  

 kontakten  

 til barnet.
 Støttepersonen for den gravide kan hjælpe hende med at definere  

 og fastlægge individuelle behov under graviditeten, ligesom et eventuelt  

 efterfølgende anbringelsesforløb gennem den fortsatte støtte eventuelt kan  

 blive mindre smertefuldt, fordi moderen (forældrene) har et sted at lufte  

 sine  

 følelser og frustrationer mod det etablerede system og mod sig selv.  

 Ligeledes  

 kan støttepersonen bidrage til at støtte den gravide/den nybagte mor i at  

 løse  

 de problemer, der er årsagerne til misbruget, samt øvrige sociale problemer.
Støttepersonen tilbydes af amtet/kommunen, når graviditeten er  

 kendt, og fortsætter i en periode efter fødslen, og som minimum indtil den  

 nybagte mor udskrives fra hospitalet med sit barn.
I de tilfælde hvor  

 forvaltningsmyndigheden efter fødslen overvejer en anbringelse af barnet, har  

 en fortsættelse af støttepersonsordningen allerede hjemmel i servicelovens §  

 40 a.
Det er vigtigt, at den gravide selv kan vælge den konkrete  

 støtteperson, at støttepersonen er uafhængig af forvaltningen, og at  

 støttepersonen er fleksibel og har en vidensmæssig og personlig baggrund der  

 passer til de krav, der bør stilles til en støtteperson.
Det kan derfor være  

 hensigtsmæssigt at kommunen/amtet udarbejder en liste over kvalificerede  

 støttepersoner, som den gravide kan vælge ud fra, men som dog ikke udgør en  

 udtømmende opregning af emner.
Det er imidlertid ikke tanken, at nære  

 familiemedlemmer eller andre fra den gravides nære personlige netværk udpeges  

 som støtteperson.
Ordningen skal i øvrigt være uafhængig af en eventuel  

 advokatbistand.
En støtteperson efter denne ordning træder ikke i stedet for en  

 eventuel bisidder.
Den gravide kan dermed ud over støttepersonen også have en  

 bisidder, og myndighederne kan således ikke afvise bisidderdeltagelse med  

 henvisning til nærværende støttepersonordning.
Kommunen fastsætter tidsforbruget for støttepersonen og kan i  

 den forbindelse vurdere den gravides behov.
Kommunens afgørelse i forbindelse  

 med forældrenes eventuelle valg af en støtteperson, der ikke er opført på  

 listen, kan indbringes for Det Sociale Nævn, ligesom den gravide kan  

 indbringe  

 støttens omfang.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støttepersoner til gravide stofmisbrugere med henblik  

 på at sikre adækvat social og behandlingsmæssig indsats for den gravide samt  

 bedst mulige betingelser for fosteret.
(Beslutningsforslag nr.
B 28).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
