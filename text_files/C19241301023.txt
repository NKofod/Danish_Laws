I Medfør af §§ 16 og 17 i Lov Nr. 156 af 14. April 1920 om smitsomme  

 Sygdomme hos Husdyrene, jfr.
Bekendtgørelse af 12. April 1924 angaaende  

 Indførsel af Husdyr og raa Produkter af disse m.m., fastsættes herved  

 følgende Bestemmelser:
 Autorisation af Dyrlæger.
§ 1.  De af Landbrugsministeriet autoriserede Dyrlæger  

 skal selv udføre det dem i Autorisationen paalagte Arbejde, med mindre dette  

 er saa omfattende, at de ikke alene kan bestride det.
I saa Fald skal de gøre  

 Indberetning til Veterinærfysikus, hvorefter landbrugsministeriet paa dennes  

 Indstilling godkender en Dyrlæge som fast Assistent for vedkommende  

 autoriserede Dyrlæge.
Assistentens Betalingsvilkaar skal godkendes af  

 Landbrugsministeriet.
 Saafremt en autoriseret Dyrlæge paa Grund af Sygdom, Bortrejse eller  

 lignende er nødsaget til midlertidig at antage en Dyrlæge som Stedfortræder,  

 skal denne saavel som hans Betalingsvilkaar godkendes af Veterinærfysikus.
 Sundhedseftersyn.
§ 2.  Sundhedseftersynet skal foregaa inden Solnedgang  

 og maa ikke foretages i Jernbanevogn eller under Skibsdæk.
Saafremt  

 Sundhedseftersynet paa Grund af særlige Forhold kun kan foregaa efter  

 Solnedgang, vil Landbrugsministeriet paa derom gennem Veterinærfysikus  

 fremsat Indstilling undtagelsesvis paa nærmere angivne Betingelser meddele  

 saadan Tilladelse.
 Heste.
§ 3.  Ved Sundhedseftersyn af Heste skal  

 Opmærksomheden særlig rettes paa den mulige Forekomst af Symptomer, der kunne  

 tyde paa Snive, epizootisk Lymfangitis, infektiøs Anæmi eller Skab, og der  

 skal derfor foretages en omhyggelig Undersøgelse af Øjets, Mundens og Næsens  

 Slimhinder, af Hovedets Lymfekirtler samt en Beføling af hele Kroppens  

 Overflade.
Enhver Hest skal endvidere bevæges i hurtigt Trav, hvorefter dens  

 Puls skal undersøges.
 I Tilfælde af Skab skal Dyrlægen forholde sig som i § 14 i Bekendtgørelse  

 herfra af Dags Dato og i § 10 i nærværende Instruks nærmere foreskrevet, og  

 Veterinærpolitiet bestemmer i saadanne Tilfælde, hvorvidt hele Sendingen  

 eller Dele af den skal underkastes desinficerende Behandling før  

 Udleveringen.
 Ved paabudt desinficerende Behandling af de i en Sending værende Heste kan  

 det i Anledning af Undersøgelsen for Snive fornødne karantæneophold forlænges  

 med et Døgn.
Frembyder nogen Hest, der efter at være landsat eller ført ind over  

 landets Grænse ikke kan tilbagevises, Symptomer paa Snive, epizootisk  

 Lymfangitis (Knuder, Abcesser, Lymfekarstrenge el.l.), eller paa infektiøs  

 Anæmi (blege Slimhinder, Blødninger paa Slimhinderne, Ødemer, Træthed,  

 uregelmæssig Hjerteaktion), skal dette uopholdelig indberettes til  

 Veterinærfysikus.
Forefindes Symptomer paa Skab, skal Diagnosen søges  

 bekræftet gennem mikroskopisk Undersøgelse af Skorper fra de syge Hudpartier.
§ 4.  Under det anordnede Karantæneophold, jfr. § 12 i  

 Bekendtgørelse herfra af Dags Dato, skal hver Hest forsynes med et Mærke  

 efter nærmere Bestemmelse af Veterinærfysikus.
Dyrlægen skal derhos udtage en  

 Blodprøve, der skal indsendes til Veterinærfysikus, samt derefter foretage  

 Malleinprøve, som Regel foreløbig en Øjenprøve.
Blodprøven skal tages fra Halsvenen efter forudgaaende Desinfektion  

 (f.Eks.
Jodpensling) af Huden ved Hjælp af en sædvanlig skarp Kanyle, der  

 umiddelbart før Anvendelsen skal steriliseres ved Kogning.
Efter Udtagelsen  

 af hver Blodprøve skal Kanylen omhyggelig udskylles med koldt og derefter med  

 kogende Vand. (Udskylning med Karbol- eller Lysolvand er ikke tilstrækkelig  

 til at hindre Overførelse af infektiøs Anæmi). Blodprøven skal opsamles  

 direkte i et sterilt Glas, der udleveres fra Veterinærfysikus.
 Efter Udtagelsen af Blodprøven skal Glasset forsynes med et Nummer  

 svarende til den paagældende Hests Nummer under Karantæneopholdet og  

 indsendes med første Post til Veterinærfysikus.
§ 5.  Efter Blodprøvens Udtagelse skal Dyrlægen  

 foretage Mallein-Øjenprøve.
Til Prøven anvendes en Malleinopløsning (1:1),  

 der udleveres fra Veterinærfysikus.
Af Opløsningen dryppes nogle Draaber i  

 Konjunktivalsækken.
Undersøgelse af Øjets Tilstand skal foretages henholdsvis  

 ca. 8 Timer, ca. 12 Timer og ca. 18 Timer efter Malleininddrypningen.  

 Forinden Undersøgelsen er tilendebragt, maa kun Dyrlægen og den af ham antage  

 Medhjælper have Adgang til Karantænelokalet.
Er Udfaldet tvivlsomt, skal dette indberettes til Veterinærfysikus.
I  

 saadanne Tilfælde saavelsom hvis Udfaldet af den paa Veterinærfysikatets  

 Laboratorium foretagne Undersøgelse af den indsendte Blodprøve giver et  

 tvivlsomt Resultat, vil Dyrlægen fra Veterinærfysikus faa Anvisning paa at  

 foretage en subkutan Malleinprøve og samtidig faa den dertil fornødne  

 Malleinopløsning tilsendt (Dosis pr.
Hest 5 kubikcentimeter). Der skal  

 foretages Temperaturmaaling umiddelbart før Malleininjektionen, og  

 regelmæssige Maalinger med 2-3 Timers Mellemrum skal derefter foretages, 1ste  

 Gang ca. 12 Timer efter Injektionen.
Saafemt Hesten viser utvivlsom Reaktion  

 (Temperatur over 40 Grader) i Løbet af de første 24 Timer, er det ikke  

 nødvendigt af fortsætte Maalingerne udover denne Tid.
Hvis den viser en ringe  

 eller ingen Temperaturstigning i de første 24 Timer, skal  

 Temperaturmaalingerne fortsættes endnu i 12 Timer.
Temperaturlisten skal  

 uopholdelig indsendes til Veterinærfysikus.
§ 6.  Henhører Hesten til en Sending, i hvilken Snive  

 eller anden ondartet smitsom Sygdom er paavist under karantæneopholdet,  

 træffer Veterinærfysikus Afgørelse om, hvorledes der skal forholdes med  

 Sendingen, jfr. §§ 12 og 13 i Bekendtgørelse herfra af Dags Dato.
Udviser  

 Hesten ikke Reaktion ved Malleinprøven, og giver Undersøgelsen af den  

 indsendte Blodprøve ikke Anledning til Formodning om smitsom Sygdoms  

 Tilstedeværelse, skal hesten frigives.
Saafremt Hesten frigives, skal  

 Dyrlægen henlede Ejerens Opmærksomhed paa, at han er pligtig til ved dens  

 Afhændelse nøjagtig at optegne Køberens navn og Adresse, og til at gøre denne  

 opmærksom paa, at den samme Pligt paahviler ham.
Kvæg, Faar, Geder og Svin.
 § 7.  Inden Udlosning af Kvæg, Faar og Geder  

 paabegyndes, skal Dyrlægen foretage et foreløbigt Eftersyn af hele Sendingen  

 til konstatering af, om der forefindes døde, øjensynligt syge eller  

 mistænkelige Dyr i denne, jfr. § 11 i Bekendtgørelse af Dags Dato om  

 Indførsel af Husdyr og raa Produkter af disse m.m.
Ved Sundhedseftersyn af Kvæg, Faar og Geder - der for Kvægs Vedkommende  

 lettest foregaar paa den Maade, at Dyrlægens Medhjælper med højre eller  

 venstre Haands Fingre tager fat i Dyrets Næse, saa at Dyrlægen ved at stikke  

 en Haand ind fra hver Side bekvemt kan aabne Munden og tage Tungen frem -  

 skal Munden aabnes godt og Tungen trækkes godt frem, først til den ene Side  

 og derefter til den anden Side, Tungen, Underlæbens Indside, Tandkødet,  

 Gummen, Ganen og Kindernes Indside skal efterses.
Dyrlægen skal se hvert Dyr  

 i Bevægelse.
Hvert Dyr, der halter eller viser ømmelig Gang, eller hos  

 hvilket der iagttages Saar eller Hævelse ved Klovene, eller som fremviser  

 løsnet Klovhorn, skal nøje undersøges, og de paagældende Ben skal løftes op  

 og Klovene, Klovspalterne og den omliggende Hud nøje efterses.
Sundhedseftersynet af Svin skal foregaa saaledes, at Dyrene enkeltvis  

 passerer forbi Dyrlægen.
Ethvert Svin, der frembyder Saar paa Trynen, halter,  

 bløder ved Klovene, eller som viser Tegn paa nogen Sygdom, skal nøje  

 undersøges.
 Med Hensyn til Afvisning af en Sending af Kvæg, Faar, Geder eller Svin  

 eller af en Del af en saadan vil Dyrlægen have at følge de i § 11 i  

 Bekendtgørelse her fra af Dags Dato givne Forskrifter.
 § 8.  Hvis Indførselen af Kvæg, Faar, Geder og Svin  

 sker i Henhold til særlig Tilladelse fra landbrugsministeriet, skal  

 Veterinærpolitiet, inden Sundhedseftersynet foretages, overbevise sig om, at  

 de som Betingelse for Indførselen krævede Attestationer er til Stede og  

 behørigt affattede.
 Forsaavidt det indførte Kvæg er bestemt til Slagtning, paahviler det  

 Veterinærpolitiet at sørge for, at det i § 4 i Bekendtgørelse af 18. Marts  

 1924 angaaende Tuberkulinprøve m.m. paa Hornkvæg, der indføres her til  

 Landet, paabudte Øremærke anbringes, samt at paase Dyrenes Overførsel til og  

 Slagtning paa et offentligt eller af Landbrugsministeriet godkendt Slagtehus.
Forsaavidt det indførte Kvæg ikke er bestemt til Slagtning, skal  

 Veterinærpolitiet drage Omsorg for, at Dyrene i Overensstemmelse med §§ 2 og  

 3 i samme Bekendtgørelse anbringes i Karantæne.
Ved Foretagelsen af den  

 paabudte Tuberkulinprøve er det tilladt at benytte saavel den subkutane  

 Metode som Intrakutanprøven.
Ved Prøvens Foretagelse og Bedømmelse skal  

 Dyrlægen forholde sig i Overensstemmelse med den af Veterinærfysikus udsendte  

 Vejledning for Dyrlæger, som skal udføre Tuberkulinindpodning.
 Det paahviler Veterinærpolitiet at paase Overholdelsen af Bestemmelserne i  

 nævnte Bekendtgørelses § 3 om de reagerende Dyrs Mærkning henholdsvis deres  

 Genudførsel fra Landet eller Deres Overførsel til et offentligt eller af  

 Landbrugsministeriet godkendt Slagtehus.
 Hunde.
§ 9.  Ved Sundhedseftersyn af Hunde skal Undersøgelsen  

 særlig være rettet paa den mulige Tilstedværelse af Hundegalskab, Skab eller  

 Haarsækmider.
Hunde, der er angrebne af eller maa mistænkes for at lide af  

 disse Sygdomme, skal afvises eller nedslaas, jfr. § 11 i Bekendtgørelse  

 herfra af Dags Dato.
Dyrlægen skal, inden Sundhedseftersynet foretages, overbevise sig om, at  

 de som Betingelse for Indførselen krævede Attestationer er til Stede og i  

 behørig Form.
Er dette ikke Tilfældet, eller foreligger der ved Hundenes  

 Ankomst ikke den nødvendige særlige Indførselstilladelse, skal Dyrlægen  

 afvise Hunden, med mindre han fra Veterinærfysikatet har faaet særlige  

 Bemyndigelse til midlertidig at anbringe saadanne Hunde i et af samme  

 Myndighed godkendt Karantænelokale, indtil Landbrugsministeriet  

 afgørelseforeliger med Hensyn til, om Hunden skal afvises eller ej.
 Almindelige Bestemmelser.
§ 10.  Saafremt et Dyr befindes at lide af en smitsom  

 Sygsom eller mistænkes herfor, beror det dels paa Sygdommens Natur dels paa  

 den større eller mindre Fare for Smittes Udbredelse til andre Dyr i  

 Sendingen, om hele Sendingen eller en Del af denne skal afvises eller  

 eventuelt nedslaas.
De enkelte Dyr, som har været særlig udsatte for Smitte  

 fra det syge Dyr, skal dog altid afvises eventuelt nedslaas, eller, saafremt  

 der paa Indførselsstedet findes et dertil egnet Lokale, hensættes til  

 Observation indtil udløbet af den paagældende Sygdoms Inkubationstid.
Foreligger der Tilfælde af ondartet smitsom Sygsom, skal Dyrlægen  

 uopholdelig søge telefonisk Forbindelse med vedkommende Veterinærinspektør  

 eller med Veterinærfysikus, der da træffer Afgørelsen.
Opnaas Forbindelsen  

 ikke, og kan Afgørelsen ikke udsættes, maa Dyrlægen selv træffe denne.
I Tilfælde af Kvægpest, Mund- og Klovesyge, Faarekopper og Svinedifteritis  

 skal hele Sendingen afvises.
Veterinærfysikatet skal uopholdelig underrettes  

 om det passerede.
§ 11.  Findes der selvdøde eller dræbte Dyr eller Dele  

 af saadanne i en Sending, jfr. § 11, 3. Stk., i Bekendtgørelse herfra af Dags  

 Dato, paahviler det Dyrlægen dels ved egen Undersøgelse af disse, dels ved at  

 indhente Oplysninger at søge Grunden til Dyrenes Død konstateret.
Er der  

 under Rejsen blevet fjernet Dyr fra Sendingen, skal Grunden hertil ligeledes  

 søges oplyst.
 Er kun en Del af en med Skib ankommen Sending bestemt til Indførsel her  

 til Landet, medens den øvrige Del skal viderebefordres til Udlandet, skal  

 Veterinærpolitiet, naar saadant efter Omstændighederne maa anses nødvendigt,  

 uden Vederlag ogsaa underkaste sidstnævnte Del af Ladningen Sundhedseftersyn,  

 forinden de til Indførsel her til Landet bestemte Dyr maa indføres.
 Medbringer et Skib, der ankommer fra Udlandet, Husdyr bestemte til  

 forskellige danske havne, skal Undersøgelsen af samtlige klovbærende Dyr og  

 Heste foregaa paa det Sted, hvor den første Udlosning af den paagældende  

 Dyreart foregaar, og Dyrlægen skal medgive Skibets Fører en Erklæring om, at  

 Sundhedseftersynet af de tilbageblevne Dyr har fundet Sted.
 § 12.  Forsaavidt der ikke forefindes et af Staten  

 godkendt Karantænelokale, paahviler det Veterinærpolitiet i foreliggende  

 Tilfælde, at godkende et saadant, der skal tilvejebringes af Importøren.  

 Godkendelsen maa kun gives, naar Lokalet er tilstrækkelig lyst og kan holdes  

 aflaaset, Afløbsforholdene er tilfredsstillende, de i Lokalet anbragte Dyr  

 kan holdes fuldstændig afsondret fra andre Dyr, og Rensning og Desinfektion  

 kan gennemføres uden større Vanskelighed.
 § 13.  Finder Dyrlægen, at noget til Indførsel bestemt  

 Dyr er angrebet af en mildere smitsom Sygdom, saasom Influenza, Mundsyge,  

 Kværke, Ringorm og Rødsyge, skal han gøre vedkommende Importør bekendt med de  

 Forpligtelser, der efter Lov af 14. April 1920 § 10 paahviler Ejeren til  

 Forebyggelse af Smittes Udbredelse eller Sygdommens Overførelse til  

 Mennesker, jfr. dog den i § 11 i Bekendtgørelse af Dags Dato om Indførsel af  

 Husdyr og raa Produkter af disse m.m. indeholdte Bestemmelse om Svinesyge,  

 Hundegalskab, Skab og Haarsækmider hos Hunden.
 § 14.  Har Dyrlægen afvist enkelte Dyr eller hele  

 Sendinger fra Indførsel eller ladet dem hensætte til Observation, skal han  

 derom straks gøre Indberetning til Veterinærfysikus.
Det paahviler Dyrlægen at føre en Liste over de af ham til Indførsel  

 synede Dyr.
Af denne Liste skal det kunne ses, hvor mange Dyr af hver Art der  

 er ankomne i hver Sending, med hvilket Skib, Tog o.s.v., paa hvilken Dag og  

 Time og fra hvilket Sted de indføres og Dyrets Hjemland, samt Antallet af  

 afviste Dyr og Grunden til Afvisning i hvert enkelt Tilfælde.
Disse Lister  

 eller Afskrift af samme skal umiddelbart efter hvert Kvartal indsendes til  

 Veterinærfysikatet.
 Det paahviler Dyrlægen at føre Protokol over de i Karantæne anbragte Dyr.  

 Protokollen skal leveres Dyrlægen af Veterinærfysikatet.
 For saa vidt Indførselen af Kvæg, Faar, Geder eller Svin finder Sted efter  

 særlig Tilladelse fra Landbrugsministeriet, paahviler det den Dyrlæge, hvem  

 Tilsynet overdrages, at indberettte til Veterinærfysukus Tidspunktet for  

 Dyrenes Anbringelse i Karantænen og Tiden for deres Frigivelse, samt for  

 Hornkvægs Vedkommende Listerne over de foretagne Tuberkulinprøver.  

 Indberetningen skal afgives umiddelbart efter de paagældende Dyrs Frigivelse.
 § 15.  (jfr. bekendtgørelse af 9. marts 1967). For  

 sundhedseftersyn m.v. og for benyttelse af statens karantænestalde skal  

 betales de af landbrugsministeriet til enhver tid fastsatte afgifter.  

 Betalingen opkræves af de af landbrugsministeriet til foretagelse af  

 sundhedseftersyn ved indførsel af levende husdyr autoriserede dyrlæger i  

 overensstemmelse med derom af veterinærdirektoratet fastsatte retningslinier.  

 Dyrlægerne skal inden den 10. i hver måned til veterinærdirektoratet afregne  

 de i den forløbne måned opkrævede afgifter.
 § 16.  Denne Instruks træder i Kraft den 1. Juni d.A.  

 og samtidig ophæves de af Landbrugsministeriet tilsvarende udstedte  

 instruktoriske Bestemmelser af 20. April 1923.
