Bekendtgørelse om måletekniske kontrolbestemmelser for  

  

 måling af masse (»vægt«) I medfør af § 11, § 13, stk. 2, § 14  

 og § 16, stk. 1 og stk. 3 i lov om erhvervsfremme, jf.  

 lovbekendtgørelse nr. 992 af 8. december 2003, fastsættes:
§ 1.  

  

 Denne  

 bekendtgørelse og de heri anførte måletekniske direktiver vedrører  

 måleinstrumenter og måleteknisk kontrol i forbindelse med måling af masse,  

 hvor  

 betaling erlægges på grundlag af målingen, jf. dog stk. 2 Stk. 2.  

  

 Ikke-automatiske vægte er ikke omfattet af denne bekendtgørelse.
Kapitel 1 Definitioner I denne bekendtgørelse anvendes følgende  

 definitioner:
§ 2.  

  

 Ved  

 typegodkendelse forstås den beslutning, som medfører anerkendelse af, at  

 konstruktionen af et måleinstrument opfylder forskriftsmæssige krav.
Ved  

 EØF-typegodkendelse forstås en typegodkendelse meddelt af en kompetent  

 myndighed  

 i et af EU/EØS-medlemslandene i overensstemmelse med regler fastsat i et  

 EØF-direktiv.
Ved national typegodkendelse forstås en dansk typegodkendelse,  

 der ikke er en EØF-typegodkendelse.
 Stk. 2.  

  

 Ved en  

 typegodkendelsesattest forstås et dokument, som attesterer, at  

 typegodkendelse  

 er blevet givet.
Stk. 3.  

  

 Ved  

 typeprøvning forstås den undersøgelse af konstruktionen af et måleinstrument,  

 som udføres med henblik på typegodkendelse af instrumentet.
Undersøgelsen kan  

 omfatte prøvning af et eller flere eksemplarer af konstruktionen og vurdering  

 af den tilsvarende dokumentation.
 Stk. 4.  

  

 Akkrediteret  

 prøvning i denne bekendtgørelse er prøvning udført af et akkrediteret  

 prøvningslaboratorium i henhold til laboratoriets akkreditering efter DS/EN  

 ISO/IEC 17025, og hvor laboratoriet er akkrediteret af Den Danske  

 Akkrediterings-  

 og Metrologifond (DANAK) eller af et tilsvarende akkrediteringsorgan, som er  

 medunderskriver af EAs (European co-operation for Accreditation)  

 multilaterale  

 aftale om gensidig anerkendelse.
 § 3.  

  

 Ved  

 verifikation forstås de operationer, som omfatter undersøgelse og  

 mærkning/plombering og/eller udstedelse af en attest, og som konstaterer og  

 bekræfter, at måleinstrumentet opfylder forskriftsmæssige krav, specielt  

 angående måletolerancer.
Stk. 2.  

  

 Ved  

 førstegangsverifikation forstås verifikation af et måleinstrument, som ikke  

 har  

 været verificeret før.
Ved EØF-førstegangsverifikation forstås  

 førstegangsverifikation udført af en kompetent myndighed i et af  

 EU/EØS-medlemslandene i overensstemmelse med regler fastsat i et  

 EØF-direktiv.  

 Ved national førstegangsverifikation forstås en dansk  

 førstegangsverifikation,  

 der ikke er en EØF-førstegangsverifikation.
 Stk. 3.  

  

 Ved  

 reverifikation forstås verifikation, som følger efter  

 førstegangsverifikation.
 Stk. 4.  

  

 Ved  

 periodisk verifikation forstås reverifikation, som gennemføres med bestemte  

 tidsintervaller.
 § 4.  

  

 Ved  

 mærkning/plombering forstås påsætning af verifikations-, forseglings- eller  

 andre mærker/plomber på et måleinstrument i overensstemmelse med givne  

 forskriftsmæssige metoder herfor.
 Stk. 2.  

  

 Ved  

 verifikationstolerance forstås den største tilladelige plus- eller  

 minusafvigelse mellem vejeresultatet og den sande masse af den vejede last,  

 når  

 vægten kalibreres i forbindelse med verifikation.
Stk. 3.  

  

 Ved  

 brugstolerance forstås den største tilladelige plus eller minusafvigelse  

 mellem  

 vejeresultatet og den sande masse af den vejede last.
Brugstolerancen er  

 gældende i tidsrummet mellem verifikationerne.
 Stk. 4.  

  

 Ved en  

 automatisk vægt forstås en vægt, som udfører vejeoperationer uden indgriben  

 fra  

 betjeningspersonale og derved indleder en automatisk proces, som er  

 karakteristisk for instrumentet.
 Stk. 5.  

  

 Ved en  

 ikke-automatisk vægt forstås en vægt, hvortil der ved vejning kræves  

 betjeningspersonale, især til lastens anbringelse på eller fjernelse fra  

 vejeladdet samt til bestemmelse af vejeresultatet.
 Stk. 6.  

  

 Ved et  

 måleinstruments anvendelsesområde forstås det formål og de fysiske  

 omgivelser,  

 som vægten er godkendt til.
Kapitel 2 Måletekniske kontrolbestemmelser Typegodkendelse § 5.  

  

 Måleinstrumenter  

 må ikke medmindre de er typegodkendt, overdrages til anvendelse som beskrevet  

 i  

 § 1.
 Stk. 2.  

  

 Lodder skal  

 dog ikke typegodkendes.
Førstegangsverifikation § 6.  

  

 Måleinstrumenter  

 må ikke anvendes som beskrevet i § 1, uden at være  

 førstegangsverificeret.
 Stk. 2.  

  

 Førstegangsverifikation  

 må kun foretages på måleinstrumenter, som forinden er typegodkendt, jf. dog  

 § 5, stk. 2.
 Stk. 3.  

  

 Førstegangsverificerede  

 måleinstrumenter skal være forsynet med en verifikationsmærkat.
 Stk. 4.  

  

 Lodder er  

 ikke underkastet det i stk. 3, anførte krav om verifikationsmærkat.
Reverifikation og periodisk verifikation § 7.  

  

 Et  

 måleinstrument, der ved reparation eller på anden vis har været udsat for  

 indgreb, der berører dets nøjagtighed, eller hvorved plombering er blevet  

 brudt, skal reverificeres, før det på ny anvendes.
 § 8.  

  

 Et  

 måleinstrument, der anvendes som beskrevet i § 1, skal reverificeres  

 senest i samme kvartal 4 år efter sidste verifikationsdato.
 Stk. 2.  

  

 Den Danske  

 Akkrediterings- og Metrologifond kan senere generelt eller specielt fastsætte  

 andre periodelængder.
 Stk. 3.  

  

 Et  

 måleinstrument, som senest er verificeret i et andet EU/EØS medlemsland,  

 skal,  

 hvis den nøjagtige dato for verifikationen ikke er kendt, reverificeres  

 senest  

 i sidste kvartal 3 år efter udgangen af det år, i hvilket instrumentet senest  

 er verificeret.
EØF-typegodkendelse og -verifikation § 9.  

  

 EØF-typegodkendelse  

 og -førstegangsverifikation af et måleinstrument, har samme retsvirkning som  

 typegodkendelse og førstegangsverifikation i henhold til nærværende  

 bekendtgørelse.
Kapitel 3 Tekniske forskrifter § 10.  

  

 De  

 tekniske krav til måleinstrumenter, der anvendes til måling af masse som  

 beskrevet i § 1, fastsættes af Sikkerhedsstyrelsen i måletekniske  

 direktiver.
 Stk. 2.  

  

 For  

 automatiske vægte gælder følgende måletekniske direktiv: »Automatiske vægte.  

 Bestemmelser for typegodkendelse og verifikation«.
 Stk. 3.  

  

 Typegodkendelsesattesten  

 angiver nærmere bestemmelser for hvorledes førstegangsverifikation skal  

 udføres.
 Stk. 4.  

  

 For lodder  

 gælder følgende tekniske forskrifter:
1)  

 	  

    

 EØF-verifikation:  

 »Præcisionslodder, EØF« og »Lodder af midterste toleranceklasse, EØF« 2)  

 	  

    

 National  

 verifikation: »Præcisionslodder, Nationale bestemmelser« og  

 »Handelsvægtlodder.  

 Nationale bestemmelser for lodder af midterste toleranceklasse«.
Lodder skal  

 mindst have en nøjagtighed svarende til midterste toleranceklasse.
 Stk. 5.  

  

 Reverifikation  

 i henhold til §§ 7 og 8 udføres efter reglerne for national  

 førstegangsverifikation.
Kapitel 4 Gennemførelse af måletekniske  

 kontrolbestemmelser  

 m.v.
 § 11.  

  

 Typegodkendelse  

 søges hos og meddeles af Den Danske Akkrediterings- og Metrologifond.  

 Ansøgningen skal indeholde dokumentation for, at instrumentet overholder  

 lovmæssige krav i form af en typeprøvningsrapport fra et akkrediteret  

 laboratorium, som er akkrediteret af Den Danske Akkrediterings- og  

 Metrologifond (DANAK) eller af et tilsvarende akkrediteringsorgan, som er  

 medunderskiver af EAs multilaterale aftale om gensidig anerkendelse.
 Stk. 2.  

  

 Hvor der  

 ikke findes akkrediterede laboratorier med fornøden akkreditering til de  

 prøvninger, der kræves for et givet instrument, godkender Den Danske  

 Akkrediterings- og Metrologifond andre egnede laboratorier.
 § 12.  

  

 Verifikation,  

 herunder førstegangsverifikation, udføres af laboratorier, som er særligt  

 bemyndiget hertil af Den Danske Akkrediterings- og Metrologifond, og som har  

 den fornødne akkreditering fra Den Danske Akkrediterings- og Metrologifond  

 (DANAK) eller fra et tilsvarende akkrediteringsorgan, som er medunderskriver  

 af  

 EAs multilaterale aftale om gensidig anerkendelse.
 Stk. 2.  

  

 Verifikation  

 rekvireres direkte hos et bemyndiget laboratorium, der opkræver betaling  

 herfor.
 § 13.  

  

 Den,  

 som overdrager et måleinstrument, er forpligtet til i forbindelse med salget  

 at  

 oplyse køber om vægtens gyldige anvendelsesområde, fx. ved udlevering af en  

 kopi af typegodkendelsesattesten.
 § 14.  

  

 Det  

 påhviler den, der som ejer eller med ejers rettigheder benytter et  

 måleinstrument som anført i § 1, at sørge for, at instrumentet er  

 behørigt  

 periodisk verificeret, samt at sikre sig at brugstolerancen, der er lig med  

 det  

 dobbelte af verifikationstolerancen, ikke overskrides.
 Stk. 2.  

  

 En  

 reparatør, der ved reparation af et måleinstrument har foretaget et indgreb,  

 der kræver reverifikation af instrumentet, jf. § 7, skal straks give  

 meddelelse herom til den under stk. 1 nævnte ansvarlige.
 Stk. 3.  

  

 Det  

 påhviler den efter stk. 1 ansvarlige at rekvirere reverifikation, jf.  

 § 7 hos et bemyndiget laboratorium jf. § 12.
 § 15.  

  

 Verifikation  

 dokumenteres ved plombering og mærkning af måleinstrumentet således, som det  

 er  

 foreskrevet i det for det pågældende instrument gældende måletekniske  

 direktiv  

 og typegodkendelsesattest, eller ved udstedelse af certifikater for ikke  

 mærkbare præcisionslodder.
 Stk. 2.  

  

 Plombering  

 i henhold til § 4 udføres med faste eller løse plomber, med  

 forseglingsmærkater eller ved prægning af mærker direkte i instrumentet.  

 Plomberingen skal udføres på en sådan måde, at ethvert indgreb eller forsøg  

 på  

 ændring af måleinstrumentet medfører synligt brud på plomberingen.
Stk. 3.  

  

 Mærkning i  

 henhold til stk. 1 består af et eller flere verifikationsmærker, et  

 årsmærke samt en verifikationsmærkat.
Udformningen af disse mærker er vist i  

 bilag 1. Lodder er dog undtaget fra kravet om verifikationsmærkater.
 Stk. 4.  

  

 Verifikationsmærkaten  

 angiver perioden inden for hvilken, det er tilladt at anvende  

 måleinstrumentet  

 som anført i § 1.
 Stk. 5.  

  

 Importører  

 af måleinstrumenter, som er EØF-førstegangsverificerede i et andet  

 medlemsland  

 og som jf. § 6, stk. 3 skal bære en verifikationsmærkat, kan  

 rekvirere en mærkat i Den Danske Akkrediterings- og Metrologifond.
 § 16.  

  

 Den  

 Danske Akkrediterings- og Metrologifond fører tilsyn med overholdelse af  

 måletekniske bestemmelser i denne bekendtgørelse.
 § 17.  

  

 Måleinstrumenter,  

 der i detailhandelen anvendes i kundens nærvær, skal være anbragt således, at  

 kunden kan aflæse måleresultatet og verifikationsmærkaten.
Kapitel 5 Dispensation m.v.
§ 18.  

  

 Den  

 Danske Akkrediterings- og Metrologifond kan i særlige tilfælde dispensere fra  

 fastsatte bestemmelser.
Dispensationen kan gøres betinget af særlige vilkår.
§ 19.  

  

 For  

 måleinstrumenter, der opererer efter nye måleprincipper, nye målemetoder,  

 eller  

 som har andre konstruktive udformninger end forudsat i gældende tekniske  

 forskrifter, kan Den Danske Akkrediterings- og Metrologifond træffe afgørelse  

 om typegodkendelse og førstegangsverifikation i henhold til måleteknisk  

 direktiv om »Typegodkendelse af måleuldstyr.
Retningslinier vedr.  

 dispensationer«.
Kapitel 6 Anke, straf, m.v.
 § 20.  

  

 Den  

 Danske Akkrediterings- og Metrologifonds afgørelser i henhold til denne  

 bekendtgørelse kan indbringes for Sikkerhedsstyrelsen.
 Stk. 2.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
 § 21.  

  

 Den  

 Danske Akkrediterings- og Metrologifond kan kræve meddelt alle sådanne  

 oplysninger, som skønnes nødvendige for udøvelse af opgaver i henhold til  

 denne  

 bekendtgørelse.
 § 22.  

  

 Med  

 bøde straffes den, som i forbindelse med ansøgning om typegodkendelse eller  

 verifikation afgiver urigtige oplysninger.
 § 23.  

  

 Med  

 bøde straffes den, som ved målinger, der omfattes af § 1, benytter andre  

 måleinstrumenter end tilladt i henhold til nærværende bekendtgørelse eller  

 måletekniske direktiver udstedt af Sikkerhedsstyrelsen, eller som benytter  

 måleinstrumenter, der i henhold til typegodkendelsesattesten er godkendt til  

 anden anvendelse.
 § 24.  

  

 Overtrædelse  

 af § 14, stk. 2 eller § 17 straffes med bøde.
 Stk. 2.  

  

 På samme  

 måde straffes den, som i strid med § 14, stk. 1, benytter et  

 måleinstrument, som ikke er behørigt verificeret, jf. §§ 6, 7 og 8 eller  

 hvor brugstolerancen er overskredet.
 Stk. 3.  

  

 På samme  

 måde straffes den, som i strid med § 5, stk. 1, jf. stk. 2,  

 overdrager et måleinstrument, som ikke er typegodkendt, eller som i strid med  

 § 13 ikke oplyser køber om vægtens gyldige anvendelsesområde.
 § 25.  

  

 Der  

 kan pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 7 Ikrafttrædelse m.v.
 § 26.  

  

 Denne  

 bekendtgørelse træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 585 af 11. juni 1987 om måletekniske  

 kontrolbestemmelser for måling af masse (»vægt«).
 Stk. 3.  

  

 Måleinstrumenter,  

 som er lovligt ibrugtaget i henhold til  


  

 de  

 nævnte bekendtgørelser i stk. 2, er fortsat lovlige at anvende, såfremt  

 det løbende sikres, at de overholder de forskriftsmæssige krav, hermed  

 specielt  

 § 14.
 § 27.  

  

 Bekendtgørelsen  

 gælder ikke for Færøerne og Grønland.
Sikkerhedsstyrelsen, den 15. december  

 2003 Søren Krøigaard /Susanne Rosbach Bilag 1 1. Verifikationsmærke eller   

 	  

    

 hvor YY angiver  

 kendingsbogstaver for den stat, i hvilken verifikationen er foretaget og   

 	  

    

 hvor XXX angiver  

 kendingsnummeret for det bemyndigede laboratorium, der har foretaget  

 verifikationen.
2. Årsmærke   

 	  

    

 hvor  

 XX angiver de 2 sidste cifre i verifikationsåret.
