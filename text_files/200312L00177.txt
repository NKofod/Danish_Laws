Fremsat den 10. marts 2004 af  

 videnskabsministeren (Helge Sander) Forslag til Lov om teknologioverførsel mv. ved offentlige  

 forskningsinstitutioner Formål mv.
 § 1.  

  

 Loven har til formål at styrke konkurrenceevnen ved at fremme omsætningen af  

 ny  

 viden og teknologi mellem offentlige forskningsinstitutioner og  

 erhvervslivet,  

 herunder etableringen af nye forskningsbaserede virksomheder, og at  

 underbygge  

 samarbejdet mellem offentlige forskningsinstitutioner, fonde og foreninger.
 § 2.  

  

 Ved  

 en offentlig forskningsinstitution forstås i denne lov universiteter,  

 omfattet  

 af lov om universiteter, og sektorforskningsinstitutioner, omfattet af lov om  

 sektorforskningsinstitutioner, jf. dog stk. 3.
 Stk. 2.  

  

 Ved  

 teknologioverførsel forstås i denne lov identifikation, vurdering,  

 beskyttelse,  

 markedsføring og overdragelse af immaterielle rettigheder med henblik på  

 erhvervsmæssig nyttiggørelse.
 Stk. 3.  

  

 Den enkelte  

 sektorforskningsinstitution må kun stifte selskaber og samarbejde med fonde  

 og  

 foreninger efter denne lov, i det omfang der ikke herved opstår  

 interessekonflikter i forhold til udøvelsen af institutionens  

 myndighedsopgaver, og vedkommende minister bemyndiger institutionen hertil.
 § 3.  

  

 En  

 offentlig forskningsinstitutions aftaler med erhvervsdrivende virksomheder og  

 andre private skal indgås på de vilkår, der gælder på det private marked.
Offentlige forskningsinstitutioners stiftelse af og  

 deltagelse i selskaber § 4.  

  

 Til  

 fremme af lovens formål efter § 1 kan en offentlig forskningsinstitution  

 stifte og eje ét aktieselskab og være medejer i et eller flere aktieselskaber  

 stiftet af andre offentlige forskningsinstitutioner.
Aktieselskaberne skal  

 have  

 vedtægtsmæssigt hjemsted og hovedkontor i Danmark.
 Stk. 2.  

  

 Den  

 offentlige forskningsinstitutions indskud i selskaber efter stk. 1,  

 eller  

 erhvervelse af aktier i sådanne, må på ethvert indskudstidspunkt ikke  

 overstige  

 det højeste af følgende beløb:
1)  

 	  

    

 5 mio. kr., eller 2)  

 	  

    

 3% af institutionens  

 omsætning ved forsknings- og udviklingsaktiviteter, som opgjort i den seneste  

 officielle forskningsstatistik.
 Stk. 3.  

  

 Ved  

 opgørelsen efter stk. 2 medregnes indskud med værdien på  

 indskudstidspunktet og aktier med værdien ved erhvervelsen eller  

 overdragelsen.
 Stk. 4.  

  

 Aktieporteføljer erhvervet efter lov om opfindelser ved offentlige  

 forskningsinstitutioner, erhvervet ved en gavedisposition eller omfattet af  

 Justitsministeriets bekendtgørelse om anbringelse af fondes midler og  

 bestyrelsesvederlag mv. skal ikke medregnes ved opgørelsen efter stk. 2.
 Stk. 5.  

  

 Den eller  

 de deltagende offentlige forskningsinstitutioner skal eje selskaberne fuldt  

 ud.
 Stk. 6.  

  

 Den eller  

 de offentlige forskningsinstitutioner skal anvende indtægter i form af  

 udbytte  

 fra selskabet til aktiviteter inden for institutionens formål.
 Stk. 7.  

  

 Den  

 offentlige forskningsinstitution skal i årsrapporten redegøre for indskud og  

 erhvervelse efter stk. 1, og for det økonomiske mellemværende mellem den  

 offentlige forskningsinstitution og de selskaber, som institutionen har  

 ejerandele i.
 Stk. 8.  

  

 Hvis et  

 selskab stiftet efter stk. 1 går konkurs, kan stiftelse af et nyt  

 selskab  

 kun ske med de bevilgende myndigheders godkendelse.
 Stk. 9.  

  

 Ministeren  

 for videnskab, teknologi og udvikling kan med de bevilgende myndigheders  

 godkendelse regulere beløbsrammerne i stk. 2.
 § 5.  

  

 Ansatte og bestyrelsesmedlemmer ved den eller de offentlige  

 forskningsinstitutioner, der er aktionærer i et selskab stiftet efter  

 § 4,  

 og medarbejderrepræsentanter i aktieselskabet må ikke til sammen udgøre  

 flertallet i selskabets bestyrelse.
 Stk. 2.  

  

 Ansatte ved  

 den eller de offentlige forskningsinstitutioner, der har stiftet eller er  

 aktionærer i selskabet, må ikke samtidig være ansat i selskabet.
 § 6.  

  

 Et  

 aktieselskab stiftet efter § 4 skal have til formål med kommercielt  

 sigte  

 og på markedsvilkår at varetage aktiviteter i forbindelse med  

 teknologioverførsel.
 § 7.  

  

 Et  

 aktieselskab stiftet efter § 4 må ikke erhverve ejerandele i andre  

 selskaber end aktie- og anpartsselskaber.
 Stk. 2.  

  

 Et  

 aktieselskab stiftet efter § 4 må ikke yde lån, herunder ansvarlig  

 lånekapital, kaution eller stille anden form for sikkerhed.
 § 8.  

  

 Et  

 aktieselskab stiftet efter § 4 kan opfylde sit formål ved:
 1)  

 	  

    

 At stifte eller  

 erhverve ejerandele i aktie- eller anpartsselskaber, der har samme formål som  

 efter § 6, sammen med andre aktieselskaber stiftet efter § 4,  

 godkendte  

 teknologiske serviceinstitutter, Vækstfonden og kommuner, amtskommuner,  

 Hovedstadens Sygehusfællesskab og Hovedstadens Udviklingsråd, i det omfang de  

 pågældende myndigheder har hjemmel hertil i medfør af anden lovgivning.  

 Deltagerne skal eje selskabet fuldt ud.
 2)  

 	  

    

 At stifte eller  

 erhverve aktier i aktieselskaber, der har til formål at udleje fast ejendom  

 til  

 forskningsbaserede virksomheder.
 3)  

 	  

    

 At erhverve aktier i  

 innovationsmiljøer, jf. lov om teknologi og innovation.
Stk. 2.  

  

 Aktieselskaber stiftet efter § 4 og universiteter må ikke alene eller  

 tilsammen have så store ejerandele i selskaber omfattet af stk. 1, nr.  

 1-3, at disse får en sådan forbindelse til et enkelt aktieselskab stiftet  

 efter  

 § 4 eller et enkelt universitet, som et datterselskab har til et  

 moderselskab efter aktieselskabsloven.
Aktieselskaber stiftet efter § 4  

 og  

 sektorforskningsinstitutioner må ikke alene eller tilsammen have så store  

 ejerandele  

 i selskaber omfattet af stk. 1, nr. 1-3, at disse får en sådan  

 forbindelse  

 til et enkelt aktieselskab stiftet efter § 4 eller en eller flere  

 sektorforskningsinstitutioner, som et datterselskab har til et moderselskab  

 efter aktieselskabsloven.
 Stk. 3.  

  

 For at et  

 aktieselskab stiftet efter § 4 skal kunne stifte eller erhverve  

 ejerandele  

 i selskaber omfattet af stk. 1, nr. 1 og 2, er det en betingelse, at det  

 pågældende selskabs vedtægter skal følge bestemmelserne i §§ 7 og 9.
 § 9.  

  

 Hvor et aktieselskab stiftet efter § 4 stifter et selskab, der ikke er  

 omfattet af § 8, stk. 1, nr. 1-3, eller hvor det eller en offentlig  

 forskningsinstitution erhverver aktier eller anparter i et sådant selskab,  

 gælder følgende:
 1)  

 	  

    

 Aktieselskaber  

 stiftet efter § 4 og offentlige forskningsinstitutioner må ikke alene  

 eller tilsammen få en sådan forbindelse med selskabet, som et moderselskab  

 har  

 til et datterselskab efter aktieselskabsloven.
 2)  

 	  

    

 Et aktieselskab  

 stiftet efter § 4 skal forud for erhvervelsen af ejerandele, som  

 overstiger 15 % af de samlede ejerandele i et selskab, udarbejde en strategi  

 for afhændelsen af sådanne ejerandele.
Offentlige forskningsinstitutioners samarbejde med  

 fonde og foreninger § 10.  

  

 En  

 offentlig forskningsinstitution kan for gavemidler på vegne af gavegiver  

 stifte  

 en fond, herunder en erhvervsdrivende fond, hvis fondens hovedformål står i  

 forbindelse med den pågældende institutions aktiviteter, og både stiftelse og  

 hovedformål er bestemt af gavegiver.
 § 11.  

  

 En  

 offentlig forskningsinstitution kan i begrænset omfang afholde udgifter til  

 administration af fonde og foreninger, herunder erhvervsdrivende fonde og  

 foreninger, hvis fondenes og foreningernes hovedformål står i forbindelse med  

 den pågældende institutions aktiviteter.
 Stk. 2.  

  

 En  

 offentlig forskningsinstitution skal i årsrapporten redegøre for udgifter  

 afholdt i henhold til stk. 1.
 § 12.  

  

 Ansatte ved en offentlig forskningsinstitution kan ikke samtidig være ansat i  

 en fond eller forening, som den offentlige forskningsinstitution har stiftet  

 efter § 10 eller afholder udgifter for efter § 11, medmindre fonden  

 eller foreningen følger statens løn- og ansættelsesregler.
 § 13.  

  

 En  

 offentlig forskningsinstitution må kun deltage i ledelsen af en fond eller  

 forening, hvis fondens eller foreningens hovedformål står i forbindelse med  

 den  

 pågældende institutions aktiviteter.
 Stk. 2.  

  

 En  

 offentlig forskningsinstitution skal sikre, at den ikke gennem deltagelse i  

 ledelsen af en fond eller forening eller gennem et tæt samarbejde med en fond  

 eller forening pådrager sig et ansvar for fondens eller foreningens  

 forpligtelser.
 Stk. 3.  

  

 Hvis  

 omsætningen i en erhvervsdrivende fond eller forening inden for de seneste  

 tre  

 år har været over 30 mio.kr., skal en offentlig forskningsinstitutions  

 deltagelse i ledelsen af fonden eller foreningen følge § 5, stk. 1,  

 medmindre andet følger af gavegivers eller stifters vilje.
Øvrige bestemmelser § 14.  

  

 Rådet for Teknologi og Innovation kan rådgive ministeren for videnskab,  

 teknologi og udvikling om §§ 4-9 i denne lov, herunder om relationen til  

 øvrige aktiviteter til fremme af teknologioverførsel.
 Ikrafttræden mv.
 § 15.  

  

 Ministeren for videnskab, teknologi og udvikling fastsætter tidspunktet for  

 lovens ikrafttræden.
 Stk. 2.  

  

 For  

 eksisterende aftaler efter § 47 i universitetsloven, kan §§ 10-12  

 og  

 § 13, stk. 3, dog tidligst få virkning fra 1. juli 2005.
 Stk. 3.  

  

 Loven  

 omfatter ikke Danmarks Tekniske Universitets ejerskab af SCION*DTU A/S, DTU  

 Innovation A/S og Bioneer A/S, bortset fra at disse selskabers ejerandele i  

 andre selskaber skal medregnes ved opgørelsen af Danmarks Tekniske  

 Universitets  

 ejerandele efter § 8, stk. 2, og § 9, stk.1, nr.1.
 Stk. 4.  

  

 Loven  

 begrænser ikke Statens Serum Instituts bemyndigelser i henhold til anden  

 lovgivning.
 § 16.  

  

 Loven gælder ikke for Færøerne og Grønland.
Almindelige bemærkninger Baggrund for lovforslaget Danske og europæiske virksomheder konkurrerer i stigende  

 grad på viden og teknologi.
Derfor har EU-landene i fællesskab vedtaget at  

 arbejde for en udbygning af forskningen og for en mere effektiv overførsel af  

 nye ideer og opfindelser fra den offentlige forskning til erhvervslivet.
Over de senere år er flere danske forskningsinstitutioner  

 kommet i gang med at patentere egne opfindelser.
Imidlertid har arbejdet med  

 kommercialisering af forskningsresultater budt på en række vanskeligheder.
Professionel teknologioverførsel stiller på én gang krav om  

 en kombination af teknisk, juridisk og kommerciel ekspertise.
Med lov om  

 opfindelser ved offentlige forskningsinstitutioner (forskerpatentloven) fra  

 1999 fik institutionerne pligt til aktivt at arbejde for erhvervsmæssig  

 nyttiggørelse af forskningens resultater.
Samtidig var det forudsat, at  

 institutionerne alene skulle opbygge et begrænset administrativt beredskab  

 til  

 at understøtte kommercialiseringen, mens den specialiserede ekspertise skulle  

 rekvireres fra det private marked.
I overensstemmelse hermed har de fleste patentaktive  

 institutioner opbygget interne patentenheder.
Derimod har samspillet med det  

 private marked ikke skabt det forventede udbud af ekspertise.
Med de  

 hidtidige  

 rammer har det derfor ikke været muligt at opnå det ønskede beredskab for  

 teknologioverførsel.
For bedre at udnytte det kommercielle potentiale i  

 forskningen er der fremover brug for at styrke teknologioverførslen på flere  

 fronter.
Den opsøgende indsats i forskningsmiljøerne bør udbygges, og  

 institutionernes opfindere bør i højere grad have tilbud om assistance fra  

 sagkyndige inden for patentering og kommercialisering.
Den forretningsmæssige  

 vurdering af nye opfindelser bør styrkes, og markedsføringen af  

 forskerpatenter  

 bør tilføres nye kræfter.
Hertil kommer, at erhvervslivet forventer en  

 professionel  

 og forretningsmæssig betjening, når der indgås licensaftaler i relation til  

 opfindelser fra den offentlige forskning.
Det betyder, at der er brug for at skabe nye muligheder,  

 således at teknologioverførslen fra den offentlige forskning kan organiseres  

 mere effektivt.
Samtidig er det vurderingen, at en sådan organisering  

 forudsætter et udbygget samarbejde, hvor flere institutioner,  

 innovationsmiljøer mv. går sammen om at udvikle markedet og løfte opgaverne  

 med  

 patentering, licensformidling og servicering af forskningens  

 samarbejdspartnere  

 i erhvervslivet.
I en række af vore nabolande er det almindeligt, at  

 offentlige forskningsinstitutioner organiserer deres aktiviteter med  

 teknologioverførsel  

 i selskabsform.
Efter gældende lovgivning har danske universiteter og  

 sektorforskningsinstitutioner ikke en tilsvarende mulighed.
Endvidere har det  

 været et ønske, at offentlige forskningsinstitutioner skulle have lettere  

 adgang til at engagere sig økonomisk i innovationsmiljøer mv.
Det er  

 regeringens vurdering, at man ved at skabe sådanne muligheder vil kunne  

 fremme  

 samarbejdet og øge omsætningen af patenter og licenser til erhvervslivet.
Kommercialisering af opfindelser fra forskningen kan også  

 ske ved etablering af nye højteknologiske virksomheder.
Et særligt problem  

 for  

 sådanne virksomheder er muligheden for at rejse den nødvendige startkapital.  

 Derfor er det en fordel, hvis nye virksomheder kan betale for  

 patentrettigheder  

 mv. med aktier eller anparter i virksomheden frem for kontant betaling.  

 Hidtil  

 har der været begrænset mulighed for at betale for rettigheder fra den  

 offentlige forskning med ejerandele.
Mulighederne har alene omfattet nogle  

 former for immaterielle rettigheder og alene betaling med aktier.
Det er  

 regeringens vurdering, at man ved at fjerne disse begrænsninger vil kunne  

 fremme etableringen af nye forskningsbaserede virksomheder.
Lovforslagets formål På denne baggrund fremsætter regeringen nærværende  

 lovforslag, som skal give offentlige forskningsinstitutioner mulighed for at  

 stifte og eje selvstændige selskaber for teknologioverførsel.
Lovforslaget  

 har  

 til formål at styrke konkurrenceevnen ved at fremme omsætningen af ny viden  

 og  

 teknologi fra den offentlige forskning til erhvervslivet, herunder etablering  

 af nye forskningsbaserede virksomheder.
Lovforslaget tilsigter herunder:
  

 	  

    

 At skabe større  

 handlefrihed og professionalisme i arbejdet med kommercialisering.
Selskaber  

 med egen direktion og bestyrelse kan sikre en effektiv beslutningsgang, når  

 der  

 indgås aftaler med industrielle kunder.
  

 	  

    

 At bane vej for  

 etablering af nye slagkraftige enheder for teknologioverførsel.
Det bliver  

 lettere at opnå kritisk masse i indsatsen, hvor flere institutioner går  

 sammen  

 i fælles selskabsdannelser.
  

 	  

    

 At lette  

 rekruttering af specialister til teknologioverførsel.
Selskabsformen giver  

 mulighed for at opbygge kommercielt orienterede faglige miljøer, der kan  

 tiltrække medarbejdere med særligt eftertragtede kompetencer.
  

 	  

    

 At begrænse  

 risikoen for tab af offentlige midler.
Ved at lade teknologioverførslen  

 foregå  

 i regi af private selskaber kan offentlige forskningsinstitutioner begrænse  

 deres risiko til værdien af egen ejerandel i de pågældende selskaber.
   

 	  

    

 At skabe klare  

 skillelinier mellem videnskabelige og kommercielle interesser i forskningen.  

 Institutionerne kan koncentrere sig om forskning og undervisning, mens de  

 kommercielle aktiviteter med teknologioverførsel foregår i regi af et  

 selvstændigt selskab.
  

 	  

    

 At samtænke  

 universiteternes engagement i selskaber, fonde og foreninger.
Reguleringen af  

 universiteternes udgifter til eksterne samarbejder bliver samlet i ét  

 regelsæt.
 Lovforslaget skal ses i forlængelse af lov om universiteter  

 og L19 forslag til lov om sektorforskningsinstitutioner, der understreger  

 institutionernes opgave med at udveksle viden med det omgivende samfund.
Lovforslaget skal i øvrigt ses i sammenhæng med loven om  

 opfindelser ved offentlige forskningsinstitutioner.
I kraft af denne lov har  

 universiteterne siden 2000 kunnet overtage retten til de opfindelser, der er  

 gjort som led i egen forskning.
Samtidig er der skabt en økonomisk  

 incitamentsstruktur, hvor både forskere og institutioner får del i  

 overskuddet,  

 når patentrettighederne udnyttes erhvervsmæssigt.
Som supplement til dette sigter det foreliggende lovforslag  

 på at skabe en professionel og markedsorienteret organisation ejet af  

 institutionerne, der kan understøtte arbejdet med forskerpatenter og styrke  

 samarbejdet med innovationsmiljøer og forskerparker om nye forskningsbaserede  

 virksomheder.
Dette lovforslag og lov om opfindelser ved offentlige  

 forskningsinstitutioner er på denne måde komplementære elementer i en  

 sammenhængende indsats for at fremme erhvervsmæssig nyttiggørelse af idéer og  

 opfindelser fra dansk forskning.
 Herudover erstatter lovforslaget de bestemmelser om  

 universiteternes samarbejde med fonde og foreninger, som fulgte af den  

 tidligere universitetslov.
Endelig skal lovforslaget virke i sammenhæng med lov om  

 teknologi og innovation, hvorefter videnskabsministeren godkender  

 teknologiske  

 serviceinstitutter og innovationsmiljøer.
Efter lov om teknologi og  

 innovation  

 udarbejder Rådet for Teknologi og Innovation på en række sagsområder  

 indstillinger til videnskabsministerens afgørelse.
Dette råd foreslås derfor  

 tildelt mulighed for at rådgive videnskabsministeren også i spørgsmål, der  

 vedrører samspillet mellem godkendte teknologiske serviceinstitutter,  

 innovationsmiljøer og selskaber for teknologioverførsel, som stiftes i medfør  

 af dette lovforslag.
Lovforslagets hovedpunkter Lovforslaget indebærer, at universiteter og sektorforskningsinstitutioner  

 får hjemmel til at stifte og eje selvstændige aktieselskaber for  

 teknologioverførsel.
Disse aktieselskaber skal enten selv kunne varetage  

 kommercielle opgaver med patenter og licenser eller gå sammen om etablering  

 af  

 fælles selskaber for teknologioverførsel, der kan stå for kommercialiseringen  

 af forskningsresultater på tværs af flere institutioner.
For at styrke samarbejdet om teknologioverførsel og  

 etablering af nye vækstvirksomheder skal institutionernes aktieselskaber  

 endvidere kunne indgå som medejere af innovationsmiljøer og forskerparker.  

 Herudover skal institutionernes selskaber kunne foretage apportindskud af  

 immaterielle rettigheder til gengæld for ejerandele i erhvervsdrivende  

 virksomheder, der modner eller udnytter disse rettigheder med henblik på  

 konkret produktion.
Dog må institutionernes selskaber ikke opnå bestemmende  

 indflydelse i sådanne virksomheder.
Intentionen er, at der via selskabsmodellen kan opnås en  

 professionel og markedsorienteret organisation for teknologioverførsel fra  

 den  

 offentlige forskning.
Som centrale principper i lovforslaget lægges der  

 herunder op til:
 At institutionernes  

 selskaber drives på markedsvilkår og underlægges almindelig  

 selskabsbeskatning.
 At der er en  

 adskillelse af institutionernes og selskabernes økonomi.
 At der skal være  

 fuld gennemsigtighed om institutionernes økonomiske engagement i private  

 selskaber.
 At institutionernes  

 engagement i egne selskaber ikke må give anledning til  

 konkurrenceforvridning.
 Endelig samler lovforslaget reguleringen af  

 universiteternes muligheder for at anvende midler i det eksterne samarbejde.  

 Lovforslaget  

 omfatter således ikke blot en ny mulighed for at indskyde kapital i egne  

 selskaber, men erstatter også de muligheder for støtte til fonde og  

 foreninger,  

 som fulgte af den tidligere universitetslov.
For institutionernes forskere og ledelse indebærer  

 lovforslaget en række nye muligheder og frihedsgrader.
Med adgangen til at  

 etablere selvstændige selskaber for teknologioverførsel opnår institutionerne  

 en professionel forretningspartner i arbejdet med patenter og licenser, der  

 er  

 fortrolig med både forskningens og erhvervslivets vilkår.
Samtidig vil de nye  

 selskaber have frihed til at engagere sig i forskerparker og  

 innovationsmiljøer  

 og samarbejde om etablering af nye iværksættervirksomheder, også når de  

 etableres med status af anpartsselskab.
 Herudover lægger lovforslaget op til et tæt samarbejde med  

 de godkendte teknologiske serviceinstitutter, amter og kommuner (i praksis  

 sygehusvæsenet). I det omfang, der er hjemmel hertil i anden lovgivning,  

 forudsættes disse parter således at kunne indgå ved etablering af fælles  

 selskaber for teknologioverførsel sammen med et eller flere af  

 institutionernes  

 nye selskaber.
For institutionernes kunder og samarbejdspartnere i  

 industrien vil lovforslaget skabe en enklere adgang til immaterielle  

 rettigheder  

 fra den offentlige forskning.
Markedet for forskningsbaserede patenter og  

 licenser vil blive mere gennemsigtigt, og de nye selskaber for  

 teknologioverførsel vil have en organisation og arbejdsform, der er velkendt  

 for erhvervslivet.
Relation til anden lovgivning Lovforslaget supplerer den bestemmelse i lov om opfindelser  

 ved offentlige forskningsinstitutioner, hvorefter institutionerne selv kan  

 modtage aktier som betaling for overdragelse af immaterielle rettigheder, for  

 eksempel når en opfindelse udnyttes ved etablering af en  

 iværksættervirksomhed.
Omtalte lov vil blive evalueret i foråret 2004. På baggrund  

 af denne evaluering vil det samlet blive vurderet, hvorvidt der er grundlag  

 for  

 at tage loven op til revision.
Videnskabsministeren vil, når evalueringen  

 foreligger, give en redegørelse om dette inden udgangen af  

 Folketingssamlingen  

 2003/2004.
Administrative og økonomiske konsekvenser for det  

 offentlige Lovforslaget indebærer øgede frihedsgrader for  

 universiteters og sektorforskningsinstitutioners organisering af arbejdet med  

 teknologioverførsel.
Det forudsættes, at det offentlige kapitalindskud i  

 institutionernes aktieselskaber tilvejebringes ved, at institutionerne  

 indskyder  

 egne midler.
Kapitalindskuddet, som kan fordeles over en flerårig periode,  

 skal  

 for hver institution holdes inden for en økonomisk ramme på maksimalt 3  

 procent  

 af institutionens omsætning ved forsknings- og udviklingsaktiviteter, som  

 opgjort i den seneste officielle forskningsstatistik,  

  

 eller  

  

 5 mio. kr.
I det omfang rammen udnyttes, vil der i de  

 pågældende år ske en reduktion i de frie midler, der ellers ville have stået  

 til rådighed for institutionernes øvrige opgaver.
Det forudsættes dog, at  

 institutionernes indskud ikke sker på bekostning af universiteternes  

 undervisningsaktiviteter eller sektorforskningens myndighedsopgaver.  

 Endvidere  

 forudsættes den foretagne investering på længere sigt modsvaret af udbytte  

 fra  

 selskabet.
Efter forslaget vil dette udbytte skulle anvendes inden for  

 institutionens formål.
 For så vidt angår institutioners mulighed for at støtte  

 fonde og foreninger er dette for universiteternes vedkommende en  

 videreførelse  

 af den tilsvarende hjemmel i den tidligere universitetslovs § 10,  

 stk. 2.
Økonomiske konsekvenser for erhvervslivet Organisering af institutionernes aktiviteter med  

 teknologioverførsel i selskabsform vil i højere grad svare til erhvervslivets  

 egen arbejdsform.
 Ved at fremme etableringen af en professionel organisation  

 for teknologioverførsel vil lovforslaget skabe bedre vilkår for  

 erhvervsvirksomheder,  

 der ønsker at indgå aftaler om udnyttelse af immaterielle rettigheder fra den  

 offentlige forskning.
Administrative konsekvenser for erhvervslivet Lovforslaget indebærer ingen administrative konsekvenser  

 for erhvervslivet.
Miljømæssige konsekvenser Lovforslaget indebærer ingen miljømæssige konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Lovforslaget notificeres i overensstemmelse med EU´s  

 statsstøtteregler til Europakommissionen.
Høring Fortegnelse over hørte myndigheder, institutioner og  

 organisationer er medtaget som bilag.
Vurdering af konsekvenser af lovforslaget Positive konsekvenser / Mindreudgifter Negative konsekvenser / merudgifter Økonomiske konsekvenser for stat, kommuner og  

 amtskommuner På længere sigt mulighed for øgede indtægter for  

 institutionerne via salg af immaterielle rettigheder og aktieudbytte Kapitalindskud tilvejebringes af institutionernes egne  

 midler Administrative konsekvenser for stat, kommuner og  

 amtskommuner Øgede frihedsgrader for institutionernes organisering af  

 arbejdet med teknologioverførsel Ingen Økonomiske konsekvenser for erhvervslivet Forbedrede vilkår for erhvervslivet gennem lettere  

 indgåelse af aftaler om køb af patenter og licenser fra den offentlige  

 forskning Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget notificeres i overensstemmelse med EU´s  

 statsstøtteregler til Europakommissionen Ejerskabsforhold i selskabsmodel for  

 teknologioverførsel Bilag Høringsliste Forslag til lov om teknologioverførsel mv. ved  

 offentlige forskningsinstitutioner Ministerier:
Beskæftigelsesministeriet Finansministeriet Forsvarsministeriet Indenrigs- og Sundhedsministeriet Integrationsministeriet Justitsministeriet Kirkeministeriet Kulturministeriet Ministeriet for Fødevarer, Landbrug og Fiskeri Miljøministeriet Skatteministeriet Socialministeriet Statsministeriet Trafikministeriet Udenrigsministeriet Undervisningsministeriet Økonomi- og Erhvervsministeriet Universiteter Aalborg Universitet Aarhus Universitet Danmarks Farmaceutiske Universitet Danmarks Pædagogiske Universitet Danmarks Tekniske Universitet Handelshøjskolen i København Handelshøjskolen i Århus IT-Universitetet i København Den Kongelige Veterinær- og Landbohøjskole Københavns Universitet Roskilde Universitetscenter Syddansk Universitet Sektorforskningsinstitutioner Arbejdsmiljøinstituttet By & Byg - Statens Byggeforskningsinstitut Danmarks Fiskeriundersøgelser Danmarks JordbrugsForskning Danmarks Miljøundersøgelser Danmarks og Grønlands Geologiske Undersøgelse Danmarks TransportForskning Danmarks Veterinærinstitut Dansk Rumforskningsinstitut Forskningscenter Risø Forsvarets Forskningstjeneste Danmarks Fødevare- og Veterinærforskning John F.
Kennedy Instituttet Kort- og Matrikelstyrelsen Socialforskningsinstituttet Statens Institut for Folkesundhed Statens Serum Institut Innovationsmiljøer CAT-Symbion  

 Innovation A/S DTU  

 Innnovation A/S HIH  

 Development A/S NOVI  

 Innovation A/S Syddansk  

 Innovation A/S Teknologisk  

 Innovation A/S Østjysk  

 Innovation A/S Råd, fonde mv.
Akademiet for de Tekniske Videnskaber Danmarks Grundforskningsfond Danmarks Erhvervsråd Danmarks Forskningsråd Forskningsrådene Kammeradvokaten Det Kongelige Danske Videnskabernes Selskab Rigsrevisionen Rådet for Teknologi og Innovation Teknologirådet Vækstfonden Det Økonomiske Råd Organisationer mv.
Akademikernes Centralorganisation Den Almindelige Danske Lægeforening Amtsrådsforeningen i Danmark Arbejderbevægelsens Erhvervsråd Byggematerialeindustrien CO-industri Danish  

 Venture Capital Association (DVCA) Danmarks ErhvervsforskningsAkademi  

  

 (DEA) Danmarks Jurist- og Økonomforbund Dansk Arbejdsgiverforening Dansk Byggeri Dansk Forening for Industriens Patent- og  

 Varemærkespecialister Dansk Handel & Service Dansk Industri Dansk Magisterforening De Danske Patentagenters Forening Danske Studerendes Fællesråd Foreningen af Bioteknologiske Industrier i Danmark Foreningen af Forskerparker i Danmark Foreningen af Rådgivende Ingeniører (FRI) Foreningens af Universitets- og Handelshøjskolestuderende FødevareIndustrien GTS Hovedstadens Sygehusfællesskab (H:S) Ingeniørforeningen i Danmark (IDA) IT-Brancheforeningen ITEK  Branchefællesskab for IT-, tele-, elektronik- og  

 kommunikationsvirksomheder KL Landbrugsraadet Landsorganisationen i Danmark LIF  Lægemiddelindustriforeningen Medicon Valley Academy Ph.d.-nettet Rektorkollegiet Sektorforskningens Direktørkollegium Bemærkninger til de enkelte bestemmelser Til § 1 Lovforslagets formål afspejler behovet for at fremme  

 økonomisk vækst i samfund og erhvervsliv ved at styrke den teknologiske  

 konkurrenceevne.
Den offentlige forskning udgør en væsentlig kilde til nye  

 ideer og opfindelser, som kan stimulere den teknologiske udvikling.
Forslaget  

 sigter mod at skabe en effektiv udnyttelse af dette potentiale ved at fremme  

 omsætningen af viden og teknologi mellem den offentlige forskning og  

 erhvervslivet.
 Forslaget sigter tillige mod at skabe enklere rammer for  

 offentlige forskningsinstitutioners samarbejde med fonde og foreninger, jf.  

 § 47 i lov nr. 403 af 28. maj 2003 om universiteter (universitetsloven)  

 og  

 bemærkningerne hertil.
 Lovforslaget udgør en opfølgning på regeringens  

 handlingsplan »Nye veje mellem forskning og erhverv - fra tanke til faktura«  

 fra september 2003. Status og udfordringer for teknologioverførsel i Danmark  

 er  

 nærmere beskrevet i baggrundsrapporten til denne handlingsplan, kapitel 5,  

 Videnskabsministeriet, september 2003.
Også i EU tillægges indsatsen for at fremme  

 teknologioverførsel særlig prioritet.
Således udgør lovforslaget tillige en  

 opfølgning på Rådets resolution om konkurrenceevne, jf. resolution af 22.  

 september 2003 om investering i forskning med henblik på europæisk vækst og  

 konkurrenceevne (Council Resolution of 22 September 2003 on investing in  

 research for European growth and competitiveness (2003/C 250/02)) Rådet, og hermed også den danske regering, har herunder  

 tiltrådt følgende erklæringer:
Rådet bekræfter, at  

 investering i forskning og teknologisk udvikling og fremme af innovation og  

 overførsel af viden er af afgørende betydning for at øge Europas  

 konkurrenceevne og den strategi, som Det Europæiske Råd i Lissabon fastlagde  

 for Europas økonomiske, sociale og miljømæssige udvikling, og at der er et  

 særligt behov for at fremme og forbedre vilkårene for flere private  

 investeringer med henblik på forskning og innovation. Rådet erkender, at  

 grundforskning, et bredt og dynamisk vidensgrundlag, tilstrækkelige og højt  

 kvalificerede menneskelige ressourcer, forskningsinfrastruktur samt  

 mekanismer  

 til effektiv overførsel af teknologi er af afgørende betydning for  

 vidensamfundets vedvarende udvikling. Med dette lovforslag skabes der grundlag for etablering af  

 en professionel og markedsorienteret organisation for teknologioverførsel i  

 Danmark.
Herunder tilsigter lovforslaget at fremme erhvervsmæssig  

 nyttiggørelse  

 af den offentlige forsknings resultater både gennem salg af patenter og  

 licenser til den eksisterende industri og ved etablering af nye  

 forskningsbaserede virksomheder.
Til § 2 Bestemmelsen i § 2 afgrænser lovens anvendelsesområde,  

 således at institutioner omfattet af lov om universiteter  

 (universitetsloven),  

 jf. lov nr. 403 af 28. maj 2003, umiddelbart er omfattet af lovforslaget.
Institutioner omfattet af lov om  

 sektorforskningsinstitutioner, jf. lov nr. 1076 af 20. december 1995, er  

 tilsvarende omfattet af lovforslagets bestemmelser, hvis den  

 ressortansvarlige  

 minister giver bemyndigelse hertil.
Dog vil sektorforskningsinstitutioner  

 altid  

 være omfattet af reglerne omtalt i lovforslagets § 3. Det bemærkes, at  

 videnskabsministeren den 8. oktober 2003 fremsatte forslag til lov om  

 sektorforskningsinstitutioner i Folketinget, jf.
L 19.
Kompetencen til at træffe afgørelser, herunder eventuelle  

 afgørelser omfattet af forvaltningsloven, ligger hos den enkelte  

 forskningsinstitution, herunder den sektorforskningsinstitution, som efter  

 § 2, stk. 3, er bemyndiget hertil af vedkommende minister.
Hvorvidt  

 afgørelser omfattet af forvaltningsloven vil kunne påklages til vedkommende  

 minister, følger af den respektive institutionslovgivning.
For  

 universiteternes  

 vedkommende lov nr. 403 af 28. maj 2003 om universiteter, hvorefter der ikke  

 er  

 klageadgang til ministeren, idet der er tale om selvejende institutioner.
For  

 sektorforskningsinstitutionernes vedkommende følger det af  

 videnskabsministerens forslag L 19s forslag til § 13, at vedkommende  

 minister har mulighed for at afskære klageadgangen.
I  

  

 stk. 2  

  

 defineres teknologioverførsel.
Ved  

  

 immaterielle  

 rettigheder  

  

 forstås fx sådanne enerettigheder, som kan beskyttes efter  

 patentloven, brugsmodelloven, designloven, ophavsretsloven, varemærkeloven og  

 lov om plantenyheder eller fx andre rettigheder, som kan håndhæves efter  

 markedsføringsloven.
Ved  

  

 identifikation  

  

 af immaterielle rettigheder forstås for eksempel opsøgende arbejde i  

 offentlige  

 forskningsmiljøer.
Et eksempel på en opgave, som et § 4 selskab kan få  

 tildelt af institutionen, er at afsøge potentielle opfindelser i igangværende  

 forskningsprojekter gennem dialog med forskere og forskningsledere.
Ved  

  

 vurdering  

  

 af  

 immaterielle rettigheder forstås for eksempel en tidlig evaluering af  

 muligheden for at beskytte rettighederne til en given opfindelse.
Forud for  

 beslutning om patentering skal der herunder foretages undersøgelser af  

 opfindelsens nyhedsværdi og opfindelseshøjde i forhold til eksisterende viden  

 og teknologi.
Endvidere skal der foretages en tidlig vurdering af det  

 kommercielle marked for opfindelsen og en risikovurdering vedrørende  

 krænkelse  

 af andres patentrettigheder.
Ved  

  

 beskyttelse  

  

 af immaterielle rettigheder forstås for eksempel patentering af en given  

 opfindelse.
Som led i patentbeskyttelsen skal der udarbejdes og indgives  

 ansøgning om patent, ofte med bistand fra et patentbureau.
Endvidere skal der  

 afholdes gebyrer til nationale eller internationale patentmyndigheder.
Ved  

  

 markedsføring  

  

 af immaterielle rettigheder forstås for eksempel en opsøgende indsats blandt  

 potentielle industrielle kunder.
Markedsføring af immaterielle rettigheder  

 kan  

 endvidere omfatte promovering af rettigheder og ny teknologi via annoncering  

 i  

 nationale eller internationale fagtidsskrifter, databaser, internetportaler  

 mv.
Ved  

  

 overdragelse  

  

 af  

 immaterielle rettigheder forstås for eksempel salg af patenter eller  

 udstedelse  

 af licens til industrielle virksomheder, der udnytter den pågældende  

 opfindelse  

 erhvervsmæssigt.
Herunder forstås også opgaven med forvaltning af  

 patentporteføljer og eventuelle ejerandele i erhvervsdrivende virksomheder,  

 som  

 selskabet måtte erhverve i medfør af lovforslagets § 9.
 I høringsfasen har der været rejst en række spørgsmål om  

 relationen mellem dette lovforslag og lov nr. 347 af 2. juni 1999 om  

 opfindelser ved offentlige forskningsinstitutioner.
Efter lov om opfindelser ved offentlige  

 forskningsinstitutioner kan offentlige forskningsinstitutioner gøre krav på  

 rettighederne til en opfindelse gjort af en ansat som led i dennes arbejde på  

 institutionen.
Såfremt en sådan rettighed udnyttes erhvervsmæssigt, har den  

 pågældende opfinder krav på et rimeligt vederlag fra institutionen.  

 Beregningen  

 af dette vederlag bygger på et princip om overskudsdeling i relation til den  

 konkrete sag.
Det skal i den forbindelse understreges, at institutionen først  

 kan afhænde en opfindelse, når der er sket en afklaring af ejerforholdet til  

 opfindelse mellem den ansatte og institutionen.
Institutionens eventuelle  

 overdragelse til et § 4 selskab er således den ansatte uvedkommende.
Stk. 3.  

  

 Da  

 kredsen af sektorforskningsinstitutioner har en meget forskelligartet  

 opgaveprofil, må det være den enkelte ressortminister, der som  

 bevillingsansvarlig for sektorforskningsinstitutionen skal afgøre, om det vil  

 være formålstjenligt, at den pågældende institution opretter et aktieselskab  

 for at fremme teknologioverførsel.
Aktiviteter med hjemmel i dette lovforslag  

 vil være undergivet den ressortansvarlige ministers ansvar og  

 instruktionsbeføjelse.  

 Det vil således fortsat alene være forskning, som den enkelte  

 sektorforskningsinstitution udfører uafhængigt af ressortministeren, jf.  

 videnskabsministerens forslag, L 19, § 2, stk. 2.
 Desuden må sektorforskningsinstitutioner ikke have  

 ejerandele i eller på anden måde deltage i et selskab efter reglerne i dette  

 lovforslag, hvis institutionen samtidig har en myndighedsopgave over for det  

 pågældende selskab, idet der i så fald kan opstå interessekonflikter, der er  

 i  

 modstrid med udøvelsen af myndighedsrollen.
 For så vidt angår forskningsinstitutioner under kommuner,  

 amtskommuner og Hovedstadens Udviklingsråd råder de allerede over muligheder  

 for at engagere sig i private selskabsdannelser via anden lovgivning.
Ifølge lov om kommuners og amtskommuners samarbejde med  

 aktieselskaber mv., jf. lovbekendtgørelse nr. 608 af 2. juni 1999 med senere  

 ændringer, kan kommuner, amtskommuner og Hovedstadens Udviklingsråd (HUR)  

 deltage finansielt og ledelsesmæssigt i selskaber, der med henblik på salg,  

 forarbejder og videreudvikler viden samt produkter og tjenesteydelser, som er  

 oparbejdet i kommunen eller amtskommunen i forbindelse med løsning af  

 kommunale  

 eller amtskommunale opgaver.
De selskaber, hvori der foretages indskud, kan  

 ud  

 over kommunal og amtskommunal viden afsætte dermed sammenhængende privat  

 viden  

 samt produkter og tjenesteydelser byggende på denne viden, men må ikke drive  

 anden virksomhed.
Endelig findes der i lov om kommuners og amtskommuners  

 deltagelse i erhvervsudviklingsaktiviteter, jf. lovbekendtgørelse nr. 126 af  

 6.  

 marts 1996 med senere ændringer, mulighed for at fremme kommunernes,  

 amtskommunernes og HURs medvirken i den lokale erhvervsudvikling, at styrke  

 de  

 offentlige myndigheders samarbejde om erhvervsudvikling og at udvikle  

 samarbejdet mellem offentlige myndigheder og de private erhverv om  

 erhvervsudvikling.
Dette kan ske ved at kommuner og amtskommuner yder tilskud  

 til erhvervsudviklingsaktiviteter, jf. § 2, stk. 2.
Disse love blev vedtaget på baggrund af motiveret dagsorden  

 nr.
D 19 af 18. april 1991, der opfordrede den daværende regering til at  

 fremsætte forslag til udvidede rammer for erhvervspolitisk samarbejde  

 mellem  

 private virksomheder, stat, kommuner og amter vedrørende  

 erhvervsudviklingsprojekter, systemeksport, regionale udviklingsprogrammer og  

 finansiering af EF-programmer, dog således at der ikke sker  

 konkurrenceforvridning i forhold til det private erhverv. Dette lovforslag skal sammenholdt med lovgivningen om  

 kommuners, amtskommuners og HURs samarbejde med aktieselskaber mv. ses som  

 endnu et redskab til at professionalisere teknologioverførslen, herunder  

 overførslen af viden, fra det offentlige system til erhvervslivet.
Til § 3 § 3 præciserer, hvorledes en offentlig  

 forskningsinstitution skal agere, når den indgår aftaler, der har kommercielt  

 sigte.
Aftaler om rekvireret forskning, som er en privatretlig aftale, vil  

 være  

 omfattet, mens aftaler om samfinansieret forskning, der er finansieret af  

 både  

 offentlige og private midler, ikke er omfattet.
Disse aftaletyper er nærmere  

 beskrevet i det tidligere Forskningsministeriums publikation fra august 2000  

 om  

 Samarbejdsaftaler mellem universiteter og erhvervsvirksomheder,  

 som kan  

 findes på www.vtu.dk under publikationer.
 Der henvises i den forbindelse til Finansministeriets  

 budgetvejlednings regler om prisfastsættelse, jf. www.oav.dk, i forbindelse  

 med  

 fx salg af institutionens ydelser til en anden juridisk person, som  

 eksempelvis  

 et aktieselskab stiftet efter forslagets § 4 eller en anden tredjemand.  

 Det betyder, at prissætningen af de ydelser, der overdrages fra den  

 offentlige  

 forskningsinstitution til aktieselskabet, som hovedregel skal være på niveau  

 med priserne på et sammenligneligt privat marked.
Dernæst skal den offentlige forskningsinstitution, i  

 forbindelse med køb af fx tjenesteydelser fra et selskab stiftet efter  

 § 4, iagttage de statslige regler om udbud, jf.
Finansministeriets  

 cirkulære nr. 159 af 17. december 2002 om udbud og udfordring af statslige  

 drifts- og anlægsopgaver og EU's udbudsregler.
 EU´s udbudsregler findes først og fremmest i de fire  

  

 udbudsdirektiver  

  

  

 , der regulerer køb  

 af  

  

 varer  

  



  

 og en række  

  

 tjenester  

  

  

 - over visse beløbsgrænser  

 - samt større  

  

 bygge- og anlægsopgave  

  

  

 r.  

 Se nærmere om disse regler på Konkurrencestyrelsens hjemmeside  

  

 www.ks.dk.
Når et selskab stiftet efter lovforslagets § 4 fx  

 køber immaterielle rettigheder af forskningsinstitutionen efter lov nr. 347  

 af  

 2. juni 1999 om opfindelser ved offentlige forskningsinstitutioners  

 § 14,  

 stk. 1, er selskabet at betragte som tredjemand.
Overdragelse af immaterielle  

 rettigheder efter lov nr. 347 af 2. juni 1999 fra institutionerne til  

 selskaber  

 stiftet efter § 4 skal ske mod betaling til markedspris.
Det kan i den  

 forbindelse aftales, at betaling for overdragelse af sådanne rettigheder  

 først  

 skal forfalde i form af royalty til institutionen, når selskabet har opnået  

 en  

 indtjening eller et overskud gennem videresalg.
Konkurrence- og statsstøtteregler Den offentlige forskningsinstitution skal iagttage de til  

 enhver tid gældende konkurrence- og statsstøtteregler.
Lovforslaget  

 indeholder  

 således ikke bestemmelser, der begrænser Konkurrencestyrelsens muligheder for  

 at gribe ind over for konkurrencebegrænsende aftaler, misbrug af dominerende  

 stilling eller konkurrenceforvridende støtte.
Institutionerne, selskaber stiftet efter forslagets  

 § 4 og de selskaber, hvor institutionerne har ejerandele i, er  

 underkastet  

 konkurrenceloven og EF-Traktatens artikel 81og 82 samt evt.
EFs  

 Fusionskontrolforordning.
 Konkurrencerådet påser overholdelsen af bestemmelserne i  

 EF-traktaten.
 De i lovforslaget nævnte institutioner og selskaber er  

 endvidere omfattet af konkurrencelovens §11 a og EF-traktatens bestemmelser  

 om  

 statsstøtte, jf. artikel 87-89.
Konkurrencelovens § 11 a giver Konkurrencerådet  

 mulighed for at udstede påbud om, at støtte, der ydes eller er ydet ved hjælp  

 af offentlige midler til fordel for bestemte former for erhvervsvirksomhed,  

 skal bringes til ophør eller tilbagebetales.
Påbud kan udstedes, når støtten  

 opfylder følgende kriterier: Støtten skal have til formål eller til følge at  

 forvride konkurrencen  

  

 på det danske  

 marked eller en del heraf,  

  

 og støtten skal ydes eller være ydet uden  

 hjemmel i offentlig regulering.
EF-traktatens artikel 87 regulerer de tilfælde, hvor en  

 støtte påvirker samhandlen mellem medlemsstater.
Kommissionen er enekompetent  

 til at erklære en støtteordning for forenelig med fællesmarkedet.
 I dette lovforslag vil det være nærliggende at antage, at  

 støtte vil være omfattet af traktatens regler og ikke af § 11 a, da  

 støtte  

 til forskning og udvikling vil kunne påvirke handlen over grænserne.
EUs statsstøttebegreb og udviklingen af dette i  

 Kommissionens og EF-Domstolens praksis er vejledende for Konkurrencerådets  

 fortolkning af, hvad der vil kunne betragtes som konkurrencebegrænsende  

 erhvervsstøtte efter konkurrenceloven.
EUs statsstøttebegreb gennemgås  

 derfor  

 i det følgende.
 Det følger af art. 87, at følgende 4 betingelser skal være  

 opfyldt, for at der er tale om anmeldelsespligtig statsstøtte i traktatens  

 forstand:
 1.  

 	  

    

 Der skal være tale  

 om støtte ydet af det offentlige ved hjælp af offentlige midler.
 2.  

 	  

    

 Støtten skal udgøre  

 en økonomisk fordel for virksomheden.
 3.  

 	  

    

 Støtten skal være  

 til fordel for visse virksomheder eller visse produktioner, enkelte  

 virksomheder eller grupper af virksomheder (selektivitetskriteriet).
 4.  

 	  

    

 Støtten skal  

 påvirke samhandlen mellem medlemsstaterne og fordreje eller true med at  

 fordreje konkurrencevilkårene på markedet.
 Se endvidere nærmere på www.ks.dk om konkurrence- og  

 statsstøttereglerne.
Som det fremgår, skal lovforslaget notificeres hos  

 EU-Kommissionen.
Dette sker for at få godkendt, at lovforslaget ikke  

 indebærer  

 nogen krænkelse af EUs regler om statsstøtte.
Til § 4 Til at fremme lovforslagets formål foreslås det, at en  

 offentlig forskningsinstitution kan stifte og eje ét aktieselskab.
Herudover  

 kan institutionen være medejer i et eller flere selskaber, som er stiftet af  

 andre institutioner efter denne lov.
Forslaget giver således et hjemmelsgrundlag, som ikke  

 findes i dag.
Det skal dog samtidig understreges, at der ikke heri er  

 indbygget  

 en pligt for institutionerne til at stifte og eje eller være medejer i et  

 aktieselskab.
Med bestemmelsen gives der mulighed for, at en offentlig  

 forskningsinstitution kan stå som eneejer af et § 4 selskab.
Desuden  

 åbnes  

 der mulighed for, at institutionen kan eje aktier i et eller flere § 4  

 selskaber, som er stiftet af andre institutioner.
Eneeje kan fx være aktuelt,  

 hvor institutionen lægger vægt på, at der er et tæt interessefællesskab  

 mellem  

 institutionen og selskabet, jf. dog forslagets § 3. Sameje af et  

 § 4  

 selskab kan for eksempel være aktuelt, hvor der er behov for at samle den  

 kommercielle ekspertise inden for et givet fagområde.
 Med dette forslag ønskes også at undgå en unødig  

 fragmentering af økonomiske og personalemæssige ressourcer, idet antallet af  

 selskaber samlet set ikke vil kunne overstige antallet af institutioner  

 omfattet af lovforslaget.
Grundet § 4 selskabernes nære tilknytning til de  

 offentlige forskningsinstitutioner forudsættes § 4 selskabernes  

 vedtægtsmæssige  

 hjemsted og hovedkontor at være i Danmark, fx sammenfaldende med eller i nær  

 tilknytning til de forskningsinstitutioner, som har stiftet og ejer  

 selskaberne.
For god ordens skyld skal det i den sammenhæng præciseres, at  

 selskaber efter lovforslagets §§ 8 og 9 er omfattet af EF-Traktatens  

 artikel 43 om etableringsfrihed, hvilket betyder, at disse selskaber kan have  

 vedtægtsmæssigt hjemsted og hovedkontor i EU og EØS lande.
Hvis det selskab, som institutionen med hjemmel i denne lov  

 kan stifte, skulle gå konkurs, vil de bevilgende myndigheder særskilt skulle  

 godkende en anmodning fra institutionen om at stifte endnu et selskab, jf.  

  

 stk. 8  

  

 . Institutionens  

 kapitalindskud i et sådant selskab vil i givet fald skulle afholdes inden for  

 de i  

  

 stk. 2,  

  

 angivne økonomiske  

 rammer.
Forslaget om retten til at stifte ét selskab udelukker således ikke  

 muligheden for at stifte endnu et selskab i tilfælde af konkurs under  

 forudsætning af de bevilgende myndigheders godkendelse.
 De selskaber, som stiftes af universiteter, omfattet af lov  

 om universiteter, er ikke statslige aktieselskaber, fordi det ikke er den  

 danske stat, der ejer aktierne i det pågældende selskab, men det enkelte  

 universitet, der udgør et selvstændigt retssubjekt.
Aktieselskaber stiftet af en sektorforskningsinstitution,  

 som er omfattet af lov om sektorforskningsinstitutioner, er derimod statslige  

 aktieselskaber, jf. aktieselskabslovens (ASL) § 2 a.
Baggrunden herfor  

 er,  

 at sektorforskningsinstitutionerne stadig er statsinstitutioner og derfor en  

 del af den juridiske person staten.
Konstruktionen svarer til, at en minister  

 ejer aktier i et selskab på vegne af staten, men hvor en styrelse varetager  

 ejerskabet på vegne af ministeren.
Dette medfører blandt andet, at  

 ministeriet  

 selvstændigt vil kunne bestemme, om ejerskabet over selskabet faktisk skal  

 varetages af selve sektorforskningsinstitutionen eller af ministeriet.
Reelt  

 vil det således være ministeren, der på vegne af den danske stat varetager  

 ejerskab af selskabet, mens forskningsinstitutionen udelukkende varetager  

 ejerskabet på vegne af ministeren.
Et statsligt aktieselskab er karakteriseret ved, at  

 ministeren på vegne af staten direkte eller indirekte ejer aktierne i det  

 pågældende selskab, jf.
ASL § 2 a.
I publikationen om Statslige  

 aktieselskaber - tilsyn, ansvar og styring, september 2003, som er  

 udarbejdet  

 af en tværministeriel arbejdsgruppe, hvor Finansministeriet,  

 Justitsministeriet, Statsministeriet, Trafikministeriet og Økonomi- og  

 Erhvervsministeriet deltog, er spørgsmålet indgående behandlet.
Publikationen  

 kan hentes på www.fm.dk.
 Endvidere henvises til publikationen af 12. januar 2004  

 Staten som aktionær, som tillige kan hentes på www.fm.dk.
At selskaber med universiteterne som aktionærer ikke er  

 statslige aktieselskaber betyder, at deres datterselskaber (§ 8  

 selskaber)  

 heller ikke er det.
Datterselskaberne skal derfor heller ikke følge reglerne  

 for statslige aktieselskaber.
Se nærmere under § 8.
Aktieselskaber efter § 4, som er stiftet og ejet i  

 sameje mellem universiteter og sektorforskningsinstitutioner, har status af  

 statslige aktieselskaber, hvis sektorforskningsinstitutionen/-erne har  

 moderselskabsstatus, jf.
ASL § 2, stk. 2.
Generelt om statslige aktieselskaber kan det oplyses, at  

 disse ikke er undergivet en særlig lovgivning, men alene er underlagt  

 reglerne  

 i ASL.
Enkelte af bestemmelserne i ASL regulerer udelukkende statslige  

 aktieselskaber.
Statslige aktieselskaber skal bl.a. i henhold til ASL  

 § 157 b straks give meddelelse til Erhvervs- og Selskabsstyrelsen om  

 væsentlige  

 forhold, der vedrører selskabet og kan antages at få betydning for selskabets  

 fremtid, medarbejdere, aktionærer og kreditorer.
Som noget andet kan nævnes,  

 at  

 statslige aktieselskabers generalforsamlinger skal være åbne for pressen, jf.  

 ASL § 65, stk. 3.
 Statslige aktieselskaber skal følge den højeste standard i  

 årsregnskabsloven inden for udarbejdelse af årsrapporter, regnskabsklasse D.  

 Derudover skal statslige aktieselskaber i henhold til årsregnskabslovens  

 § 131 udarbejde halvårsrapporter.
 En samlet oversigt over bestemmelserne for statslige  

 aktieselskaber i ASL og årsregnskabsloven er offentliggjort på Erhvervs- og  

 Selskabsstyrelsens hjemmeside www.eogs.dk den 14. november 2003.
 Se eventuelt Finans-, Justits-, Stats-, Trafik- og Økonomi-  

 og Erhvervsministeriets publikation af september 2003 om Statslige  

 aktieselskaber - tilsyn, ansvar og styring og Staten som  

 aktionær af 12.  

 januar 2004.
 De af lovforslaget omfattede aktieselskaber er ikke  

 underlagt Finansministeriets budgetvejledning, de statslige løn- og  

 ansættelsesregler,  

 offentlighedsloven, forvaltningsloven, EU's udbudsregler eller  

 forsyningsvirksomhedsdirektivet.
Generelt om aktieselskaber, uanset om disse har status af  

 statslige, gælder, at aktieselskabet er et selvstændigt retssubjekt med  

 kommercielt sigte, som skal agere på markedsvilkår.
Selskabet indgår aftaler  

 i  

 eget navn og hæfter med sin egen formue, der er adskilt fra den offentlige  

 forskningsinstitutions formue.
Aktieselskabet må ikke kunne forveksles fx ved  

 sit navn med stifteren eller stifterne, jf. principperne i  

 markedsføringslovens  

 § 2, jf. lovbekendtgørelse nr. 699 af 17. juli 2000 med senere  

 ændringer.  

 Selskabets navn må derfor ikke indeholde elementer, som kan forveksles med  

 den  

 eller de offentlige forskningsinstitutioners navn.
Omverdenen må således ikke  

 vildledes på en sådan måde, at den tror, at når der indgås aftaler med  

 aktieselskabet, er det reelt den offentlige forskningsinstitution, som står  

 bag.
For god ordens skyld skal det præciseres, at selskabet ikke  

 opnår nogen skattebegunstigelse, idet dette ville give selskabet en ikke  

 tilsigtet konkurrencefordel på markedet.
Aktieselskabet afholder udgifterne  

 til  

 advokat mv. i forbindelse med stiftelsen af selskabet.
Efter  

  

 stk. 2  

  

    

  

 kan institutionen afholde udgifter til brug  

 for stiftelsen af aktieselskabet og erhvervelse af aktier i selskaber stiftet  

 efter stk. 1. Det er således forudsat, at det offentlige kapitalindskud og  

 midler til brug for erhvervelse af aktier i disse selskaber tilvejebringes  

 ved,  

 at institutionerne anvender egne midler.
Omfanget af forskningsinstitutionens  

 engagement i aktieselskaber reguleres ved stk. 2, hvorefter den  

 beløbsramme, som institutionen kan anvende til at stifte og eje selskaber, er  

 fastsat.
Det betyder, at det alene er den angivne beløbsramme, der styrer,  

 hvor  

 mange af disse selskaber institutionen kan indgå i som medejer.
Oprettelse af  

 de enkelte aktieselskaber vil ikke blive forelagt bevillingsmyndighederne.
For at sikre, at institutionens investering i et § 4  

 selskab ikke strider mod opfyldelsen af institutionens øvrige offentlige  

 forpligtelser,  

 fastsættes samtidig en øvre grænse for investeringen.
Det akkumulerede  

 kapitalindskud kan på ethvert indskudstidspunkt maksimalt udgøre 5 mio. kr.  

  

 eller  

  

 op til 3% af hver enkelt  

 institutions omsætning på forsknings- og udviklingsaktiviteterne.
Rammen på  

 3%  

 af FoU-omsætningen opgøres på baggrund af seneste opgørelse i  

 Forskningsstatistik - forskning og udviklingsarbejde i den offentlige  

 sektor.
 Hvis FoU-omsætningen falder, efter at der er foretaget  

 maksimalt indskud op til de anførte grænser, skal institutionen ikke  

 nedbringe  

 sit indskud, men der kan først foretages nyt indskud, hvis FoU-omsætningen er  

 steget så meget, at indskudsgrænsen ikke udnyttes fuldt ud.
For så vidt angår definitionen af forsknings- og  

 udviklingsaktiviteter henvises til OECDs retningsliniers afgrænsning af,  

 hvilke  

 aktiviteter der kan medregnes som forsknings- og udviklingsarbejde, jf.  

 Frascati Manual 1993.
Frascati manualens afgrænsninger er ikke  

 statiske, men  

 revideres i takt med den teknologiske og videnskabelige udvikling.
 Institutionens indskud må ikke ske på bekostning af  

 undervisningsaktiviteterne for universiteternes vedkommende eller  

 myndighedsopgaverne  

 for sektorforskningsinstitutionernes vedkommende.
Hvis flere institutioner i fællesskab ejer et aktieselskab  

 efter lovforslagets § 4, kan hver institution inden for egen ramme  

 indskyde  

 midler i selskabet.
Når flere institutioner går sammen, opnås hermed mulighed  

 for et styrket kapitalgrundlag i det stiftede selskab.
 Til illustration er indsat en beregningsoversigt baseret på  

 Dansk Center for Forskningsanalyses Forskningsstatistik 2002, tabel 17, over  

 3%  

 af omsætningen på forsknings- og udviklingsaktiviteterne for henholdsvis  

 Danmarks Tekniske Universitet (DTU), IT-Universitetet i København (ITU),  

 Københavns Universitet (KU) og Forskningscenter Risø.
Beregningseksempel år 2002 (i mio. kr.) DTU ITU KU Risø FoU-udgifter 1020 29 1790 442 3% 30,6 0,9 53,7 13,3 Maksimalt  

 kapitalindskud 30,6 5,0 53,7 13,3 Beregningseksemplet viser, at for KU, DTU og Risø vil det  

 maksimale indskud i et eller flere aktieselskaber svare til 3 % af  

 omsætningen  

 på forsknings- og udviklingsaktiviteter.
For ITU vil det maksimale indskud  

 udgøre 5 mio. kr.
For en opgørelse af FoU-omsætningen ved samtlige  

 universiteter og sektorforskningsinstitutioner henvises til den officielle  

 forskningsstatistik fra Dansk Center for Forskningsanalyse, som for tiden  

 varetager denne opgave.
Den officielle forskningsstatistik kan findes på  

 www.forskningsanalyse.dk.
 Begrundelsen for fastsættelsen af loftet på 3% af  

 omsætningen i forsknings- og udviklingsaktiviteterne kan bl.a. findes i AKT  

 281  

 af 16. august 2001, hvor det blev tiltrådt, at DTU kunne indskyde 4,7 mio.  

 kr.  

 som aktiekapital i DTU Innovation A/S, samt at Videnskabsministeriet kunne  

 godkende yderligere indskud af aktiekapital i innovationsvirksomhed inden for  

 en ramme af i alt 25 mio. kr., svarende til 3% af DTUs bevillinger til  

 forskning som opgjort i finansloven.
 Begrundelsen for grænsen på 5 mio. kr. er, at det også for  

 institutioner med en mindre omsætning på forsknings- og udviklingsaktiviteter  

 skal være muligt at stifte eller deltage i et selskab med et indskud, som kan  

 give selskabet en volumen og dermed en kapital at arbejde med.
 Institutionerne kan frit vælge, om de ønsker at benytte  

 indskudsgrænsen på 3% af omsætningen på forsknings- og udviklingsaktiviteter  

 eller grænsen på de 5 mio. kr.
 Endvidere er det frivilligt, om institutionen vil indskyde  

 den maksimale kapital fra stiftelsen af et selskab på et senere tidspunkt  

 eller  

 slet ikke anvender det maksimalt mulige indskud.
 Det bemærkes, at ifølge ASL § 1, stk. 3, skal et  

 aktieselskab have en aktiekapital på mindst kr. 500.000.
Institutionen kan efter eget valg foretage kapitalindskud i  

 et § 4 selskab i form af kontant kapital eller i form af apportindskud  

 af  

 andre værdier.
Ifølge  

  

 stk. 3,  

  

 opgøres værdien på indskudstidspunktet.
Ved institutionens erhvervelse af  

 aktier i et eksisterende § 4 selskab opgøres værdien på det tidspunkt,  

 hvor institutionen erhverver aktierne.
Hvis en institution sælger aktier til  

 en  

 anden institution, skal salgsprovenuet fratrækkes forbruget i rammen i  

 stk. 2.
Ved opgørelsen af beløbet ses der som udgangspunkt bort fra  

 aktier erhvervet efter lov om opfindelser ved offentlige  

 forskningsinstitutioner,  

 jf. lov nr. 347 af 2. juni 1999, § 16, stk. 2, aktier erhvervet som  

 gave eller aktier omfattet af Justitsministeriets bekendtgørelse om  

 anbringelse  

 af fondes midler og bestyrelsesvederlag m.v.
Disse porteføljer er ikke  

 erhvervet i sammenhæng med denne lov, og derfor er der ikke en pligt til at  

 medregne disse i opgørelsen, jf.  

  

 stk. 4  

                                                                         .
Hvis institutionen imidlertid måtte ønske at overdrage  

 sådanne eksisterende aktieporteføljer til et § 4 selskab, kan aktierne  

 enten  

 medregnes som en del af institutionens kapitalindskud eller overdrages mod  

 betaling på markedsvilkår.
Betingelserne for overdragelsen skal fremgå af  

 årsrapporten, jf. § 4, stk. 7.
I opgørelsen efter stk. 2 vil også skulle medregnes  

 institutionens udgifter til kapitalindskud eller aktiekøb, uanset om et  

 selskab  

 er gået konkurs.
Det vil sige, tabte beløb vil også skulle medregnes i den  

 samlede ramme efter stk. 2.
Stk. 5.  

  

 Den  

 eller de offentlige forskningsinstitutioner, som er aktionærer i et  

 aktieselskab, skal alene eller tilsammen eje samtlige aktier i selskabet.
Det  

 kan  

 betyde, at selskabets interesser ofte vil være sammenfaldende med  

 aktionærernes.
Dog må forskningsinstitutionens ledelse ved beslutning om  

 overdragelse af immaterielle rettigheder til aktieselskabet tage højde for,  

 at  

 institutionens og selskabets strategi for sådanne rettigheders kommercielle  

 udnyttelse i nogle tilfælde kan være afvigende.
Det kan for eksempel være  

 tilfældet, hvor institutionen gennem langsigtet opbygning af en strategisk  

 patentfamilie inden for et givet forskningsfelt ønsker at udnytte sine  

 rettigheder til at indgå forskningssamarbejder med industrielle partnere,  

 mens  

 et selskab stiftet efter lovforslagets § 4 kan have en mere kortsigtet  

 interesse i at sikre det bedst mulige økonomiske afkast.
Institutionens  

 ledelse  

 må i sådanne tilfælde selvstændigt overveje, om der skal ske overdragelse til  

 selskabet.
Opmærksomheden skal tillige henledes på, at en offentlig  

 forskningsinstitution ikke vederlagsfrit kan overdrage immaterielle  

 rettigheder  

 eller frit kan henlægge aktiviteter i et § 4 selskab.
Institutionen skal  

 respektere Finansministeriets regler om prisfastsættelse i forbindelse med  

 overdragelse af aktiviteter og udbudsreglerne i forbindelse med tildeling af  

 offentlige kontrakter.
Ifølge forslagets  

  

 stk. 6  

  

 skal indtægter i form af udbytte fra selskabet anvendes inden for den eller  

 de  

 deltagende institutioners formål.
Dette svarer til reglen i L 347 af 2. juni  

 1999 om opfindelser ved offentlige forskningsinstitutioner, § 16, stk.1,  

 hvorefter institutionens ledelse skal anvende indtægterne til aktiviteter  

 inden  

 for institutionens formål.
Endvidere skal institutionen, jf  

  

 . stk. 7  

  

 i årsrapporten oplyse omfanget af de midler, der er  

 anvendt som indskud og til erhvervelse efter stk. 2. Ligeledes skal det  

 fremgå, at transaktionerne mellem institutionen og selskabet er foregået  

 efter  

 reglerne beskrevet i bemærkningerne til § 3, om hvorledes offentlige  

 myndigheder skal agere ved overdragelse og erhvervelse af ydelser fra  

 tredjemand.
Denne bestemmelse foreslås efter anvisning fra EU-Kommissionens  

 konkurrencemyndighed.
 Ifølge  

  

 stk. 8  

  

 kan stiftelse af et nyt selskab kun ske med de bevilgende myndigheders  

 godkendelse, jf. stk. 1, hvorefter institutionen kan stifte og eje ét  

 selskab.
Det foreslås i  

  

 stk. 9  

  

 at videnskabsministeren bemyndiges til efter godkendelse af de bevilgende  

 myndigheder at regulere beløbsrammerne i stk. 2. Folketingets  

 Finansudvalg  

 kan således af ministeren blive anmodet om via et aktstykke at tage stilling  

 til, om beløbene i stk. 2, kan reguleres inden for de givne  

 tilskudsrammer.
Endvidere vil en sådan regulering også kunne ske på  

 finansloven.
Til § 5 De institutioner, som er aktionærer i § 4 selskabet,  

 har via generalforsamlingen indflydelse på, hvem der bliver valgt til  

 selskabets  

 bestyrelse.
Aktieselskabet stiftet efter § 4 skal ledes således,  

 som det er fastlagt i ASLs, bestemmelser.
Efter ASL § 54 forestår  

 bestyrelsen  

 og direktionen ledelsen af selskabets anliggender.
Aktionærernes ret til at  

 træffe beslutning udøves på generalforsamlingen, jf.
ASL § 65, stk.1.  

 Generalforsamlingen er selskabets øverste myndighed, men lovgivningen har kun  

 henlagt nogle få, overordnede og ekstraordinære beslutninger til  

 generalforsamlingen, navnlig valg af bestyrelse og revisor, godkendelse af  

 årsregnskab  

 og anvendelse af årsresultatet, vedtægtsændringer og opløsning af selskabet.
Generalforsamlingen kan imidlertid træffe afgørelse også i  

 spørgsmål, som loven ikke særligt har henlagt til generalforsamlingen.  

 Generalforsamlingen kan træffe beslutning om ethvert forhold vedrørende  

 selskabets anliggender med enkelte særlige undtagelser.
Dette skal ske med  

 respekt af, at ledelsen af selskabet forestås af direktionen og bestyrelsen.
Det foreslås, at ansatte og bestyrelsesmedlemmer ved den  

 eller de institutioner, som er aktionærer i selskabet, kan vælges til  

 bestyrelsen for § 4 selskabet.
Sammen med medarbejderrepræsentanter i  

 aktieselskabet, jf.
ASL § 49, kan de dog ikke udgøre flertallet i  

 bestyrelsen.
Dette forslag er en såkaldt maximumsregel.
Det vil sige, at  

 den finder anvendelse, medmindre der findes andre bindinger for  

 bestyrelsessammensætningen, fx når selskabet er et statsligt aktieselskab.  

 Hvis  

 der er tale om et statsligt aktieselskab, bør de anbefalinger, som findes i  

 publikationen om Statslige aktieselskaber  tilsyn, ansvar og  

 styring, pkt.  

 6.6.1, iagttages.
Her anbefales det fx, at en minister fremover undlader at  

 indsætte statsansatte, som ministeren har instruktionsbeføjelse overfor, i  

 bestyrelsen  

 for et aktieselskab med statslig deltagelse.
Det vil være den enkelte  

 ressortministers ansvar at iagttage sådanne anbefalinger, herunder at  

 embedsmænd under instruktion af ministeren ikke kan sidde i bestyrelsen for  

 statslige aktieselskaber.
ASLs regulering af sammensætningen af bestyrelsen er  

 præceptiv.
Hvis medarbejderne, jf.
ASL § 49, stk. 2, på et  

 tidspunkt  

 opnår ret til at udpege repræsentanter svarende til halvdelen af det antal  

 bestyrelsesmedlemmer, der vælges på generalforsamlingen, vil det være  

 antallet  

 af de ansatte på institutionen og bestyrelsesmedlemmer fra institutionen, der  

 skal skæres ned for at overholde stk. 1. Dette følger af, at  

 medarbejderne  

 under visse forudsætninger som nævnt i ASL § 49, har krav på  

 repræsentation  

 i bestyrelsen.
Som følge heraf må det være de ansatte på institutionen og  

 bestyrelsesmedlemmer fra institutionen, som må vige i de tilfælde, hvor  

 bestyrelsen ved etableringen af medarbejderrepræsentantordningen ikke længere  

 overholder stk. 1.
 Det foreslås, at flertallet af selskabets bestyrelse ikke  

 har tilknytning til institutionen eller selskabet for at signalere ønsket om,  

 at  

 selskabet får en uafhængig og erhvervsmæssig profil.
Stk. 2  

  

 afskærer muligheden for dobbeltansættelser eller deltidsansættelser.
Det  

 opnås  

 med denne bestemmelse, at ansatte i et § 4 selskab og de institutioner,  

 som ejer selskabet, ikke på én gang kan være under instruktionsbeføjelse både  

 fra institution og selskab.
Denne bestemmelse er foreslået for at imødekomme  

 den kritik, som Rigsrevisionen før har rejst af muligheden for at omgå af de  

 statslige løn- og ansættelsesregler.
Se fx Beretning nr. 18/95:  

 Erhvervsdrivende  

 fonde ved handelshøjskoler og særlige forhold ved Vestsjællands  

 Handelshøjskolecenter (VHC).
Bestemmelsen udelukker ikke, at ansatte ved  

 forskningsinstitutionen i en tidsbegrænset periode efter aftale med den  

 pågældende  

 medarbejder kan udlånes til § 4 selskabet, hvorefter selskabet betaler  

 forskningsinstitutionen for lån af medarbejderen.
Forskningsinstitutionen kan  

 herefter beslutte at honorere den udlånte medarbejder i form af et tillæg,  

 jf.  

 de statslige løn- og ansættelsesregler.
Bestemmelsen er endvidere ikke til  

 hinder for, at en ansat ved en forskningsinstitution i en orlovsperiode uden  

 løn fra institutionen får ansættelse i selskabet.
 Bestemmelsen udelukker heller ikke, at ansatte i et  

 § 4 selskab kan udføre ydelser for institutionen på konsulentbasis under  

 forudsætning af, at udbudsreglerne iagttages, jf. bemærkningerne til  

 forslagets  

 § 3.
Til § 6 Bestemmelsen i § 6 præciserer opgaveprofilen for de  

 aktieselskaber, som institutionerne kan stifte efter lovforslagets § 4.  

 Selskaberne  

 skal alene beskæftige sig med teknologioverførsel.
Det vil sige opgaver i  

 forbindelse med identifikation, vurdering, beskyttelse, markedsføring og  

 overdragelse af immaterielle rettigheder, jf. forslagets § 2,  

 stk. 2.
 Disse opgaver kan løses dels ved at opbygge den fornødne  

 tekniske, juridiske og markedsmæssige ekspertise internt i § 4  

 selskabet,  

 dels ved at indgå som medejer af forskerparker, innovationsmiljøer og andre  

 selskaber, der arbejder inden for samme formål, jf. lovforslagets § 8.  

 Den  

 enkelte institution er ikke forpligtet til at overdrage opgaver med  

 teknologioverførsel til et § 4 selskab.
Fælles for de typer af opgaver, der er beskrevet i  

 forslagets § 6, gælder, at et § 4 selskab ikke automatisk kan få  

 sådanne opgaver fra institutionen.
Institutionen skal, hvis den ønsker  

 opgaverne udført af eksterne parter (ex house), og som sådan skal et § 4  

 selskab betragtes, respektere de til enhver tid gældende regler for tildeling  

 af offentlige kontrakter.
Bestemmelsen i § 6 fastslår, at et § 4 selskab  

 skal have et kommercielt sigte og fungere på markedsvilkår.
Af selskabets  

 formål følger, at det primært vil kunne opnå indtægter gennem videresalg af  

 immaterielle rettigheder til erhvervsdrivende virksomheder.
Herudover vil § 4 selskaber kunne få tildelt en  

 kontrakt, hvorefter de skal tilbyde teknisk, juridisk og kommerciel  

 ekspertise  

 inden for teknologioverførsel til offentlige forskningsinstitutioner.
Endelig  

 vil et § 4 selskab kunne opnå indtægter i form af udbytte fra ejerandele  

 i andre selskaber efter lovforslagets §§ 8 og 9.
Til § 7 I lovforslaget lægges op til, at et § 4 selskab alene  

 må erhverve ejerandele i aktie- og anpartsselskaber, idet det er vurderingen,  

 at det typisk vil være disse selskabstyper, som er de relevante aktører inden  

 for teknologioverførsel.
På den baggrund vil det således ikke være muligt for et  

 § 4 selskab at erhverve ejerandele i fx et kommanditselskab,  

 andelsselskab  

 eller et interessentselskab.
Dette skal ses i sammenhæng med, at nogle af  

 disse  

 selskabstyper ikke har begrænset ansvar, sådan at risikoen ved at indgå i  

 disse  

 selskaber er større end ved aktie- og anpartsselskaber.
 Der henvises til lov om visse erhvervsdrivende  

 virksomheder, jf. lovbekendtgørelse nr. 11 af 9. januar 2002, hvor  

 interessentskaber,  

 kommandit- og andelsselskaber er defineret i §§ 2 og 4.
Det fremgår heraf, at der ved at erhverve ejerandele i  

 interessentskaber vil være tale om personlig hæftelse, og for så vidt angår  

 kommanditselskaber vil der for komplementarerne også være tale om personlig  

 hæftelse.
Disse selskabstyper er derfor ud fra en risiko- og  

 relevansafvejning  

 undtaget efter forslagets § 7, stk.1. Desuden er aktie- og  

 anpartsselskaber de eneste selskabsformer, der er fuldt ud lovregulerede.
Det  

 forhold, at der ikke findes en udtømmende lovregulering af fx  

 kommanditselskaber,  

 gør endvidere deres råderum mere uklart.
Derudover kan brugen af  

 kommanditselskabsformen rejse nogle skattespørgsmål kombineret med  

 konkurrenceretlige spørgsmål.
Andelsselskaber har typisk som formål at skaffe deltagerne  

 varer eller andre fornødenheder.
Det er derfor vurderingen, at det ikke er  

 blandt andelsselskaber, et § 4 selskab, vil kunne opfylde sit formål  

 efter  

 forslagets § 6.
Under hensyntagen til at selskaber stiftet efter § 4  

 er stiftet for offentlige midler, bør selskaber heller ikke udsættes for en  

 for  

 stor risiko for tab.
Derfor foreslås det i  

  

 stk. 2  

  

 ,  

 at selskabet stiftet efter forslagets § 4 ikke må begive sig ud i  

 risikofyldt långivning, kaution eller anden sikkerhedsstillelse, idet dette  

 indebærer en særlig risiko for store tab.
Til § 8 Med lovforslaget lægges der op til en betydelig valgfrihed  

 med hensyn til den struktur, der skal understøtte institutionernes  

 teknologioverførsel.
Bestemmelsen i § 8 åbner således mulighed for, at  

 § 4 selskaber, hvor det er hensigtsmæssigt, kan henlægge dele af deres  

 aktiviteter til andre selskaber med samme formål, som etableres sammen med  

 andre § 4 selskaber.
 Sådanne selskaber vil tillige kunne etableres sammen med  

 GTS-institutter, jf. lov nr. 419 af 6. juni 2002 om teknologi og innovation  

 som  

 også vedrører godkendte teknologiske serviceinstitutter, Vækstfonden, jf.  

 lovbekendtgørelse nr. 549 af 1. juli 2002 med senere ændringer eller  

 kommuner,  

 amtskommuner og Hovedstadens Udviklingsråd (HUR), jf. lovbekendtgørelse nr.  

 608  

 af 28. juni 1996 om kommuners og amtskommuners samarbejde med aktieselskaber.  

 Endvidere kan Hovedstadens Sygehusfællesskab indgå i et sådant selskab i det  

 omfang, sygehusfællesskabet har hjemmel hertil i medfør af anden lovgivning.  

 Baggrunden er, at sådanne fællesejede selskaber for teknologioverførsel  

 typisk  

 vil kunne tilvejebringe en bredere bemanding og ekspertise, end det vil være  

 muligt for § 4 selskaber hver for sig.
Af nr. 1) følger, at ejerkredsen for de fællesejede  

 selskaber for teknologioverførsel efter § 8 ikke kan omfatte andre  

 virksomheder  

 eller institutioner end de nævnte.
Heri ligger samtidig, at industrielle  

 virksomheder ikke kan optræde som investor i disse selskaber, og herigennem  

 sikre sig en særlig indflydelse eller fortrinsstilling hvad angår  

 immaterielle  

 rettigheder genereret fra den offentlige forskning.
Af nr. 2) følger, at § 4 selskaber kan stifte og  

 erhverve aktier i selskaber, der varetager forskerparkaktiviteter.
Ved  

 forskerparkaktiviteter  

 forstås primært udlejning af egne lokaler og laboratoriefaciliteter med  

 tilhørende serviceaktiviteter til forskningsbaserede virksomheder og  

 iværksættere.
Med bestemmelsen lægges der op til, at § 4 selskaber kan  

 etablere et tæt samarbejde med nye og eksisterende forskerparker gennem  

 medejerskab og deltagelse i bestyrelser.
Forskerparkaktiviteter er som  

 udgangspunkt  

 etableret i aktieselskabsform på grund af de betydelige værdier, som fast  

 ejendom repræsenterer.
Det er begrundelsen for, at et § 4 selskab efter  

 forslaget alene kan erhverve aktier i sådanne selskaber.
Af nr. 3) følger, at § 4 selskaber tillige kan  

 erhverve aktier i innovationsmiljøer, jf. lov nr. 419 af 6. juni 2002 om  

 teknologi og innovation.
For så vidt angår innovationsmiljøer gælder lov om  

 teknologi og innovation forud for dette forslags bestemmelser.  

 Innovationsmiljøer har gennem en årrække spillet en væsentlig rolle for den  

 kommercialisering, der foregår via forskningsbaserede iværksættere.
Det sker  

 blandt andet ved at tilbyde hjælp til forretningsrådgivning, projektmodning  

 og  

 kapitalformidling.
I kraft af disse aktiviteter har innovationsmiljøerne  

 opbygget ekspertise med en række opgaver inden for teknologioverførsel.
For at udnytte og udbygge denne ekspertise vil det være  

 ønskeligt med et tæt samspil mellem innovationsmiljøerne og § 4  

 selskaber  

 for teknologioverførsel.
Med bestemmelsen i § 8 lægges der derfor op  

 til,  

 at § 4 selskaber kan indgå som medejere og deltage i bestyrelsen for  

 innovationsmiljøer.
Det tilsigtes hermed at opnå en effektiv udnyttelse af  

 samfundets ressourcer inden for teknologioverførsel og at sikre samarbejdet  

 om  

 etablering af nye forskningsbaserede virksomheder.
Muligheden for at stifte  

 et  

 innovationsmiljø, og hvilket formål et sådant innovationsmiljø kan forfølge,  

 samt med hvilke midler følger i øvrigt af lov om teknologi og innovation.
 I  

  

 stk. 2  

  

 foreslås, at aktieselskaber stiftet efter § 4 og universiteter ikke  

 alene  

 eller tilsammen må have så store ejerandele i selskaber omfattet af  

 stk. 1, nr. 1-3, at disse får en sådan forbindelse til et enkelt  

 aktieselskab stiftet efter § 4 eller et enkelt universitet, som et  

 datterselskab har til et moderselskab efter ASL, jf. § 2, stk. 2, hvoraf  

 følger:
 Et aktieselskab er et moderselskab, hvis det:
1)  

 	  

    

 besidder flertallet af stemmerettighederne i  

 et aktie- eller anpartsselskab, 2)  

 	  

    

 er aktionær eller anpartshaver i et selskab  

 og har ret til at udnævne eller afsætte et flertal af medlemmerne i  

 selskabets  

 bestyrelse eller, hvor et anpartsselskab ikke har nogen bestyrelse,  

 direktion, 3)  

 	  

    

 er aktionær eller anpartshaver og har ret til  

 at udøve en bestemmende indflydelse over selskabet på grundlag af vedtægterne  

 eller aftale med dette i øvrigt, 4)  

 	  

    

 er aktionær eller anpartshaver og på grundlag  

 af aftale med andre aktionærer eller anpartshavere råder over flertallet af  

 stemmerettighederne i selskabet eller 5)  

 	  

    

 besidder aktier eller anparter i et selskab  

 og udøver en bestemmende indflydelse over dette. Endvidere må aktieselskaber stiftet efter § 4 og  

 sektorforskningsinstitutioner ikke alene eller tilsammen have så store  

 ejerandele  

 i selskaber omfattet af stk. 1, nr. 1-3, at disse får en sådan  

 forbindelse  

 til et enkelt aktieselskab stiftet efter § 4 eller en eller flere  

 sektorforskningsinstitutioner, som et datterselskab har til et moderselskab  

 efter aktieselskabsloven, jf.
ASL § 2, stk. 2.
Begrundelsen herfor er, at det ikke er målet i § 8 at  

 danne selskaber med staten; her sektorforskningsinstitutionerne, som  

 majoritetsaktionærer  

 og dermed ad den vej udvide den statslige sektor.
Derimod er det hensigten at  

 opfordre til selskabsdannelser på tværs af aktørerne nævnt i stk. 1, nr.  

 1-3.
 Med denne regel undgås også, at en institution og dets  

 § 4 selskab pådrager sig en økonomisk risiko udover værdien af de  

 erhvervede  

 ejerandele, jf. retspraksis om ansvarsgennembrud, og at det pågældende  

 selskab  

 ikke bliver for tæt knyttet til en enkelt institution.
 Et § 8 selskab kan ikke få status af et statsligt  

 aktieselskab, da det i stk. 2 er bestemt, at  

 sektorforskningsinstitutionerne ikke i kombination med deres ejerandele i  

 § 4 selskaber alene eller tilsammen må opnå bestemmende indflydelse  

 gennem  

 erhvervelsen af ejerandele i et § 8 selskab.
At selskaber med universiteterne som eneaktionærer ikke er  

 statslige aktieselskaber betyder, at deres datterselskaber (§ 8  

 selskaber)  

 heller ikke er det.
Datterselskaberne skal derfor heller ikke følge reglerne  

 for statslige aktieselskaber.
Det vil sige, når to § 4 selskaber, hvor  

 universiteterne er eneaktionærer (eller blot har moderselskabsstatus), går  

 sammen om et § 8 selskab, er dette selskab ikke et statsligt  

 aktieselskab.
 Stk. 3  

  

 præciserer, at aktieselskaber stiftet efter § 4 kun kan erhverve  

 ejerandele i fællesejede selskaber efter lovforslagets § 8, stk. 1, nr.  

 1  

 og 2, såfremt disse selskabers vedtægter følger bestemmelserne i  

 lovforslagets  

 §§ 7 og 9.
Det vil sige, at et selskab efter lovforslagets § 8 alene kan erhverve  

 ejerandele i aktie- og anpartsselskaber, ikke må opfylde sit  

 formål gennem långivning mv., ikke må få en sådan  

 forbindelse til de selskaber efter lovforslagets § 9, hvori man  

 erhverver  

 aktier eller anparter, som et moderselskab har til et datterselskab og skal udarbejde en  

 exitstrategi forud for erhvervelsen af over 15% af ejerandele i selskaber  

 efter  

 lovforslagets § 9.
 For så vidt angår innovationsmiljøer følger reglerne af lov  

 om teknologi og innovation.
Til § 9 Bestemmelsen i § 9 beskriver den situation, at  

 § 4 selskaber med en række begrænsninger kan erhverve og afhænde aktier  

 og  

 anparter i private selskaber.
Det kan for eksempel gælde private selskaber,  

 der  

 udvikler og produktmodner opfindelser fra forskningen med henblik på  

 videresalg  

 af viden og rettigheder.
Eller det kan gælde private selskaber, som udnytter  

 immaterielle rettigheder fra forskningen i egen produktion.
Det tilsigtes med § 9 at lette etablering af nye  

 forskningsbaserede virksomheder.
Det kan opnås, hvis § 4 selskaber til  

 gengæld  

 for overdragelse af immaterielle rettigheder modtager aktier, anparter, eller  

 forkøbsret på sådanne ejerandele i selskaber, som i etableringsfasen dårligt  

 har mulighed for kontant betaling.
 En tilsvarende mulighed blev indført for offentlige  

 forskningsinstitutioner med § 16, stk. 2, i lov om opfindelser ved  

 offentlige forskningsinstitutioner, jf. lov nr. 347 af 2. juni 1999,  

 hvorefter  

 en offentlige forskningsinstitution kan erhverve ejerandele i aktieselskaber.  

 Bestemmelsen  

 i forslagets § 9 skal ses i lyset af den erfaring, at nye  

 forskningsbaserede virksomheder ofte etableres med status af anpartsselskab  

 og  

 først i en senere fase omdannes til aktieselskab, når der opstår behov for  

 tilførsel af kapital.
 Den offentlige forskningsinstitution omfattes også af  

 § 9, idet institutionen har mulighed for at erhverve aktier i et privat  

 selskab  

 både via lov om opfindelser ved offentlige forskningsinstitutioner og via  

 Justitsministeriets bekendtgørelse om anbringelse af fondes midler mv. og  

 ville  

 dermed sammen med sit § 4 selskab kunne opnå bestemmende indflydelse i  

 selskabet.
Under nr. 1) foreslås det, at § 4 selskabet og den  

 offentlige forskningsinstitution ikke gennem erhvervelsen af ejerandele må  

 opnå  

 en sådan forbindelse med selskabet, som et moderselskab har til et  

 aktieselskab, jf.
ASL § 2, stk. 2, som citeret under forslagets  

 § 8, stk. 2.
 Der videreføres hermed samme begrænsning, som gælder for  

 offentlige forskningsinstitutioner efter lov om opfindelser ved offentlige  

 forskningsinstitutioner,  

 jf. § 16, stk. 2. Herudover tilføjes med dette lovforslag  

 yderligere  

 den begrænsning, at § 4 selskaber heller ikke i forening med hinanden  

 eller i forening med offentlige forskningsinstitutioner må opnå bestemmende  

 indflydelse gennem erhvervelsen af ejerandele i private selskaber.
 Begrundelsen herfor er, at det ikke er hensigten, at  

 selskaber med offentligt ejerskab skal have bestemmende indflydelse i private  

 selskaber, som deltager i produktion.
Nr. 2) omhandler en såkaldt exit-strategi; altså dette at  

 et aktieselskab stiftet efter § 4 skal forberede en strategi for  

 afhændelsen  

 af ejerandele, som overstiger 15% af den samlede ejerandel i en  

 erhvervsdrivende virksomhed.
En sådan strategi vil være at kategorisere som  

 en  

 forretningshemmelighed, idet den må betragtes som en følsom oplysning, der  

 kan  

 påvirke virksomhedens økonomiske situation.
 Forslaget på 15% har sin baggrund i et tilsvarende loft,  

 som Justitsministeriet har fastsat i bekendtgørelse nr. 809 af 23. oktober  

 1997  

 om anbringelse af fondes midler og bestyrelsesvederlag mv., § 10,  

 hvorefter der i et selskab højst må erhverves aktier svarende til 15% af  

 selskabets aktiekapital.
Den risikoafvejning, som ligger til grund for denne regel i  

 Justitsministeriets bekendtgørelse, videreføres i dette lovforslag udfra den  

 tankegang, at et selskab stiftet efter § 4 ikke skal binde for stor en  

 del  

 af sine midler i ét privat selskab.
Heri ligger også en opfordring til  

 selskabet stiftet efter § 4 om at sprede sine aktiviteter i  

 virksomheder,  

 der udvikler og produktmodner opfindelser fra forskningen med henblik på  

 videresalg af viden og rettigheder.
Synspunktet er endvidere , at det ikke er  

 hensigten, at et selskab med offentligt ejerskab skal indgå med store  

 ejerandele i private selskaber, som deltager i produktion.
Til § 10 Med fonds- og foreningsbegreberne i §§ 10-13 forstås  

 fonde og foreninger omfattet af lov om fonde og visse foreninger, jf.  

 lovbekendtgørelse nr. 698 af 11. august 1992 med senere ændringer, lov om  

 erhvervsdrivende fonde, jf. lovbekendtgørelse nr. 1062 af 14. december 2001  

 og  

 lov om visse erhvervsdrivende virksomheder, jf. lovbekendtgørelse nr. 11 af  

 9.  

 januar 2002, for så vidt angår erhvervsdrivende foreninger, mens særlige  

 forvaltningssubjekter inden for den offentlige forvaltning falder udenfor.  

 Eksempler på sådanne særlige forvaltningssubjekter er Danmarks  

 Grundforskningsfond og Vækstfonden.
Den foreslåede bestemmelse beskriver de situationer, hvor  

 offentlige forskningsinstitutioner på vegne af en gavegiver kan stå som  

 stifter  

 af fonde.
Forskningsinstitutionens rolle er at være fuldmægtig for gavegiver.  

 Oprettelse af fonde kan efter bestemmelsen således kun ske, hvor fonden  

 stiftes  

 af midler modtaget i gave, og hvor gavegiver har stillet det som en  

 forudsætning for modtagelse af gaven, at midlerne udskilles i en fond, og at  

 institutionen skal stå som stifter.
Der er således tale om at udføre en  

 privatretlig gavedisposition i overensstemmelse med de givne rammer og ønsker  

 fra gavegiver.
Anmeldelser af fonde på vegne af gavegiver er en videreførsel  

 af  

 praksis på området.
Institutionen stifter således fonden på gavegivers vegne og  

 i overensstemmelse med gavegivers ønske herom.
Det er desuden et krav, at  

 fondens hovedformål efter vedtægterne står i forbindelse med den pågældende  

 institutions aktiviteter.
Institutionen kan således ikke stå som stifter af  

 fonde, der efter vedtægterne varetager formål uden sammenhæng med den  

 pågældende institution, uanset at gavegiver har stillet dette som betingelse  

 for modtagelse af gaven.
I så fald må institutionen lade andre påtage sig  

 stiftelsen.
Til § 11 Den foreslåede bestemmelse opstiller grænserne for, hvornår  

 en offentlig forskningsinstitution kan anvende midler til afholdelse af  

 udgifter for fonde og foreninger, som institutionen samarbejder med.
Med  

 bestemmelsen erstattes den tidligere praksis på området hjemlet i § 10,  

 stk. 2, i den tidligere universitetslov, jf. lovbekendtgørelse nr. 1177  

 af  

 22. december 1999, samt bekendtgørelse nr. 358 af 17. maj 2001 om  

 universiteters ikke-kommercielle samarbejde med fonde og foreninger, efter  

 hvilke regler universiteterne i et vist omfang kunne yde indirekte støtte i  

 form af lokaler og lignende til visse fonde og foreninger.
Med den nye  

 bestemmelse er det tanken, at der skal etableres et enklere og mere  

 gennemskueligt system for denne type samarbejde.
Det skal præciseres, at bestemmelsen ikke tilsigter at  

 regulere direkte støtte, der gives til en fonds forfølgelse af det  

 vedtægtsbestemte  

 formål.
En sådan støtte vil fortsat kræve særskilt hjemmel på finansloven  

 eller  

 i anden lovgivning i øvrigt, som fx indskud af midler i kollegier.
Efter  

  

 stk. 1  

  

 kan en institution afholde udgifter til administration for fonde og  

 foreninger,  

 herunder erhvervsdrivende fonde og foreninger, hvis fondene og foreningerne  

 alene har et vedtægtsbestemt formål, som står i forbindelse med  

 institutionens  

 aktiviteter.
Afholdelse af udgifter til administration kan fx bestå i, at der  

 stilles lokaler eller personale til rådighed for fondenes eller foreningernes  

 administration, hvor institutionen afholder udgifterne hertil.
Udgifter til  

 administration kan afholdes i begrænset omfang.
Her tænkes dels på, at  

 udgifterne til administrationen af den enkelte fond eller forening skal  

 holdes  

 nede på et rimeligt niveau, men også på, at de midler, som en institution  

 samlet anvender efter bestemmelsen, skal begrænses, således at der ikke gøres  

 et for stort indgreb i midler, der som udgangspunkt bør anvendes inden for  

 institutionens hovedformål.
Afholdelse af udgifter efter bestemmelsen kan kun  

 ske i overensstemmelse med de til enhver tid gældende danske og EU-retlige  

 konkurrence- og statsstøtteregler.
Det bemærkes, at bestemmelsen ikke tilsigter at regulere  

 forholdet til personalekantiner og -foreninger, der følger Finansministeriets  

 regler herom.
Endvidere er der særskilt hjemmel i universitetslovens  

 § 22  

 til, at universiteterne kan afholde udgifter og stille faciliteter til  

 rådighed  

 for studenteraktiviteter, og efter § 35 kan fonde og foreninger efter  

 ministerens godkendelse bidrage til forskningsbaserede uddannelser, hvis det  

 ikke strider mod statens ansættelsesregler, jf. lov nr. 403 af 28. maj 2003.
Herudover findes der i Folkeoplysningslovens § 50 en  

 bestemmelse om, at universiteterne og andre højere uddannelsesinstitutioner  

 stiller lokaler med fornødent udstyr til rådighed for  

 folkeuniversitetsvirksomheden.
Udgifterne herved afholdes af de pågældende  

 universiteter og institutioner.
Hvis der ikke kan tilvejebringes de fornødne  

 lokaler til folkeuniversitetsvirksomheden, anviser kommunalbestyrelsen  

 lokaler  

 efter bestemmelserne i folkeoplysningslovens § 21 og § 22,  

 stk. 1-3, og 6.
 Stk. 2.  

  

 Bestemmelsen skal sikre åbenhed om, i hvilket omfang og på hvilken måde  

 institutionerne afholder udgifter efter  

  

 stk. 1.
Til § 12 Det foreslås, at en ansat på en offentlig  

 forskningsinstitution ikke kan opnå samtidig ansættelse i en fond eller  

 forening, som institutionen har stiftet efter § 10, eller for hvilken  

 institutionen afholder udgifter efter § 11, medmindre fonden eller  

 foreningen følger statens løn- og ansættelsesregler.
Dermed undgås det, at  

 der  

 med en dobbeltansættelse opnås fordele, der strider mod de almindelige  

 principper for ansættelse i staten, jf.
Rigsrevisionens kritik med beretning  

 nr. 18/95: Erhvervsdrivende fonde ved handelshøjskoler og særlige forhold ved  

 Vestsjællands Handelshøjskolecenter (VHC), samt bemærkningerne til § 5,  

 stk. 2.
Til § 13 Bestemmelsen i  

  

 stk. 1  

  

 stiller krav om, at hvor en offentlig forskningsinstitution ønsker at deltage  

 i  

 ledelsen af en fond eller forening, må institutionen nøje overveje, om den  

 pågældende fond eller forening har et sådan vedtægtsbestemt formål, at  

 deltagelse  

 i ledelsen vil bidrage til realisering af institutionens formål.
Hvor en  

 institution deltager i ledelsen af en fond eller forening eller på anden måde  

 har et tæt samarbejde med en fond eller forening, skal institutionen  

 endvidere  

 sikre, at hverken institutionen eller fonden eller foreningen agerer på en  

 måde, der medfører et ansvarsgennembrud, således at institutionen kommer til  

 at  

 hæfte for fondens eller foreningens forpligtelser.
Bestemmelsen i  

  

 stk. 2  

  

 sigter alene til den situation, hvor en ansat ved den offentlige  

 forskningsinstitution udpeges til bestyrelsen for en fond eller forening qua  

 sin ansættelse på den offentlige forskningsinstitution.
Hvor den pågældende  

 udpeges i sin personlige egenskab til bestyrelsen for en fond eller forening  

 gælder bestemmelsen i  

  

 stk. 2  

  

 ikke.
Derimod reguleres forholdet i Statsministeriets brev af 13. december  

 1988, jf.
Personaleadministrativ Vejledning, bilag 17.26, eller tilsvarende  

 retningslinier.
 Fonden må ikke kunne forveksles med institutionen fx ved  

 sit navn, jf. principperne i markedsføringslovens § 2, jf.  

 lovbekendtgørelse  

 nr. 699 af 17. juli 2000 med senere ændringer.
 Til  

  

 stk. 3.
 Navnlig hvor en erhvervsdrivende fond eller forening når en  

 vis økonomisk størrelse, gør der sig de samme betragtninger gældende for en  

 offentlig forskningsinstitutions deltagelse ledelsen, som ved institutionens  

 deltagelse i ledelsen af selskaber som nævnt i § 5, stk. 1. Ansatte  

 ved institutionen må ikke sammen med bestyrelsesmedlemmer for institutionen  

 og  

 medarbejderrepræsentanter i fonden eller foreningen udgøre flertallet i  

 fondens  

 eller foreningens bestyrelse.
Dette gælder dog ikke, hvor gavegiver udtrykkeligt har  

 bestemt noget andet.
I praksis må man som hovedregel for eksisterende fonde  

 og  

 foreninger se den eksisterende fundats eller vedtægter som udtryk for  

 gavegivers eller stifters vilje.
Til § 14 I henhold til lov om teknologi og innovation, jf. lov nr.  

 419 af 6. juni 2002, har Rådet for Teknologi og Innovation til opgave at  

 rådgive videnskabsministeren om tilrettelæggelsen og udviklingen af indsatsen  

 for at styrke den fremtidige vækst og innovation i erhvervslivet.
Rådet skal  

 herunder rådgive om spredning, udnyttelse og kommercialisering af  

 forskningsresultater og om tilgang og udvikling af viden- og  

 teknologibaserede  

 virksomheder.
 Af bestemmelsen i § 14 følger, at Rådet for Teknologi  

 og Innovation tilsvarende vil kunne rådgive videnskabsministeren om  

 udviklingen  

 af de offentlige forskningsinstitutioners selskaber for teknologioverførsel.  

 Herunder vil Rådet kunne rådgive om den langsigtede udvikling af samspillet  

 mellem disse selskaber, innovationsmiljøer og godkendte teknologiske  

 serviceinstitutter.
Til § 15 Lovens ikrafttrædelsestidspunkt kan afhænge af, hvornår  

 Kommissionen meddeler sin godkendelse efter EUs statsstøtteregler.  

 Denne  

 godkendelse vil ikke nødvendigvis være opnået på tidspunktet for  

 lovforslagets  

 vedtagelse i Folketinget.
Det foreslås derfor, at videnskabsministeren  

 bemyndiges til at fastsætte tidspunktet for lovens ikrafttræden.
Stk. 2.  

  

 Ved  

 lovens ikrafttræden får de offentlige forskningsinstitutioner, der er  

 omfattet  

 af lovforslaget, mulighed for at stifte juridiske personer i overensstemmelse  

 med lovforslagets bestemmelser herom.
Derimod berører lovforslaget  

 naturligvis  

 ikke de juridiske personer, som institutionerne på andet grundlag tidligere  

 måtte have stiftet.
Institutionernes eksisterende ejerandele i aktie- og  

 anpartselskaber berøres kun af lovforslagets § 8, stk. 2, og  

 § 9, stk. 1, nr. 1, idet disse ejerandele skal medregnes ved  

 opgørelsen af, hvor stor en ejerandel institutionen har i det pågældende  

 selskab.
Institutionernes muligheder for at udøve deres ejendomsret over de  

 pågældende ejerandele berøres heller ikke.
Disse tidligere erhvervelser er  

 sket  

 under andre forudsætninger end lovforslagets, og derfor vil det være  

 uhensigtsmæssigt, om de nu skal følge lovens system, eller om institutionerne  

 måtte afhænde dem.
 For så vidt angår fonde og foreninger vil lovens §§ 10-13  

 også finde anvendelse på eksisterende samarbejder fra 1. juli 2005, jf.  

 § 47 i universitetsloven.
 I universitetslovens § 47 er etableret hjemmel til, at  

 aftaler, som universiteter har indgået i henhold til § 10, stk. 2,  

 i  

 den tidligere universitetslov, jf. lovbekendtgørelse nr. 1177 af 22. december  

 1999, kan opretholdes frem til 1. juli 2005. Se nærmere om aftalernes forhold  

 til bestemmelserne i dette lovforslag i bemærkningerne til § 12.  

 Bestemmelsen i § 15, stk. 2, får den betydning, at §§ 10-12 og  

 § 13, stk. 3, ikke kan få virkning for disse eksisterende aftaler  

 før  

 1. juli 2005. Nye aftaler indgået med fonde og foreninger efter ikrafttræden  

 af  

 dette lovforslag skal følge lovforslagets regler på området.
Stk. 3.  

  

 Danmarks Tekniske Universitets (DTU) ejerskab til SCION*DTU A/S, jf.  

 universitetslovens § 46, DTU Innovation A/S, jf.
AKT 281 af 16. august  

 2001 og Bioneer A/S, der blev stiftet ved fortroligt aktstykke af 17.  

 december  

 2003, omfattes ikke af lovforslaget.
Der kan således ikke med hjemmel i denne  

 lov indskydes midler i disse selskaber.
Det bemærkes, at DTUs ejerandele i  

 SCION*DTU A/S, DTU Innovation A/S og Bioneer A/S skal medregnes, når  

 universitetets ejerandele efter § 8, stk. 2, og § 9,  

 stk. 1, nr. 1, opgøres, jf. bemærkningerne ovenfor.
 Begrundelsen for at undtage disse selskaber fra  

 lovforslaget er, at SCION*DTU A/S og Bioneer A/S er stiftet for at opfylde et  

 andet formål end det, som er angivet i lovforslagets § 6. DTU Innovation  

 A/S har disponeret i tillid til de vilkår, der fremgår af AKT 281 af 16.  

 august  

 2001, og hvis aktieselskabet ikke fortsat kan agere på de vilkår, kan det  

 påvirke DTUs privatretlige stilling.
Disse selskaber er af de samme grunde som anført under  

 bemærkningerne til forslagets § 4 ikke omfattet af reglerne for  

 statslige  

 aktieselskaber.
For så vidt angår SCION*DTU A/S bemærkes særligt, at dette  

 selskab blev stiftet af staten, og dermed var det i udgangspunktet et  

 statsligt  

 aktieselskab.
Men efter overdragelsen af aktierne til DTU, jf.  

 universitetslovens § 46, stk. 4, er denne status ikke længere  

 tilstede.
Stk. 4.  

  

 Statens  

 Serum Institut er en sektorforskningsinstitution, og det præciseres med dette  

 forslag, at denne institutions beføjelser vedrørende investeringer i henhold  

 til finanslov 2004, § 16.35.02, tekstanmærkning nr. 6 og 7, ikke ændres  

 som følge af denne lov.
Disse beføjelser i henhold til finansloven påvirker  

 således heller ikke opgørelsen i forslagets § 4, stk. 2.
Til § 16 Loven gælder ikke for Færøerne og Grønland, da dette  

 lovforslag vedrører offentlige forskningsinstitutioner, jf. § 2, som er  

 et  

 særanliggende for Færøerne og Grønland.
