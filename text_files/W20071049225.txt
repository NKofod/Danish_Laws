Rettigheder som dimittend, a-kassens vejledning Ankenævnet har behandlet Deres klage på møde den 8. november 2007.
Nævnet traf denne A F G Ø R E L S E Ankenævnet finder, at Deres ansøgning om at skifte til dimittendstatus er modtaget i a-kassen rettidigt.
 Ankenævnet ændrer således Arbejdsdirektoratets afgørelse af den 17. november 2006.
B E G R U N D E L S E Ankenævnet har lagt til grund, at  De afsluttede Deres uddannelse den 23. juni 2006,  a-kassen modtog Deres ledighedserklæring for nyuddannede den 10. juli 2006,  De ifølge udskrift fra opkaldsliste fra teleudbyder var i telefonisk kontakt med a-kassen den 7. juli 2006,  De ifølge Deres oplysninger kontaktede a-kassen telefonisk den 7. juli 2006 med henblik på at få vejledning om, hvilken blanket De skulle sende til a-kassen,  a-kassen, ifølge Deres oplysninger, oplyste Dem om hvilken blanket De skulle indsende vedlagt Deres skattekort, og  a-kassen, ifølge Deres oplysninger, oplyste at De kunne sende oplysningerne med posten, og at a-kassen ville afvente Deres brev.
 En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
Når et nyuddannet medlem oplyser, at medlemmet ønsker overflytning til en anden a-kasse, skal a-kassen vejlede om forskellen mellem at blive overflyttet som dimittend eller med erhvervede rettigheder.
A-kassen skal herunder vejlede om, hvilke erhvervede rettigheder medlemmet har.
Tilsvarende gælder, hvis medlemmet vælger at blive i a-kassen.
Det fremgår af opkaldsliste, at De den 7. juli 2006 havde telefonisk forbindelse med a-kassen i 2,33 minutter, og at direktoratet finder dette dokumenteret.
Det anses således for godtgjort, at De var i telefonisk kontakt med a-kassen.
 A-kassen har ikke kunnet bekræfte, at have været i telefonisk kontakt med Dem den 7. juli 2006. Der foreligger ikke noget notat i a-kassen om denne samtale.
 De havde 2 uger tidligere afsluttet uddannelsen som meritlærer, og De henvendte Dem, ifølge Deres oplysninger, til a-kassen fordi De var i tvivl om, hvilken blanket, De skulle indsende til a-kassen.
 De indsendte herefter den 7. juli 2006 ledighedserklæring for nyuddannede til a-kassen.
 A-kassen modtog denne erklæring den 10. juli 2006.
Ankenævnet finder, at det har formodningen for sig, at De oplyste overfor a-kassen den 7. juli 2006, at De var nyuddannet Ankenævnet finder på denne baggrund, at a-kassen den 7. juli 2006 burde have vejledt Dem om muligheden for at skifte til dimittendstatus, herunder betydningen heraf, samt om at fristen for at skifte til dimittendstatus udløb den 7. juli 2006.
 Som følge af a-kassen ikke vejledte Dem om, at fristen udløb samme dag som Deres telefoniske henvendelse til a-kassen fik De ikke mulighed for at indsende pr. fax/aflevere ansøgningen om dimittendstatus personligt rettidigt.
 Ankenævnet finder på denne baggrund, at De skal stilles som om, at De af a-kassen den 7. juli 2006 blev vejledt om, at fristen for ændring til dimittendstatus udløb samme dag dvs. den 7. juli 2006, og at a-kassen modtog Deres ansøgning rettidigt.
R E G L E R Ankenævnet henviser til  § 65, stk. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og  § 1, § 5 og § 12 i Arbejdsdirektoratets bekendtgørelse nr. 481 af 10. juni 2003 med de ændringer, der følger af bekendtgørelse nr. 1474 af 21. december 2005 om en a-kasses pligt til at vejlede m.v.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet A-kasse Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Kapitel 10 Ret til dagpenge og aktiveringsydelse § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Arbejdsdirektoratets bekendtgørelse nr. 481 af 10. juni 2003 med de ændringer, der følger af bekendtgørelse nr. 1474 af 21. december 2005 om en a-kasses pligt til at vejlede m.v.:
Kapitel 1 Generelle pligter § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
Kapitel 3 Konkret vejledningspligt Overflytning og statusskift for nyuddannede § 12. Når et nyuddannet medlem inden 2 uger efter uddannelsen er afsluttet retter henvendelse til en a-kasse for at blive overflyttet eller for at skifte status til dimittend, skal a-kassen vejlede om forskellen mellem at blive overflyttet som dimittend eller med nuværende rettigheder.
A-kassen skal vejlede om størrelsen på dimittendsatsen og medlemmets nuværende rettigheder, herunder især størrelsen på dagpengesatsen og varigheden af dagpengeperioden.
Der henvises til bekendtgørelse om overflytning mellem a-kasser.
