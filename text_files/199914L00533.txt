Betænkning afgivet af  

 Arbejdsmarkedsudvalget den 3. maj 2000 Betænkning over Forslag til ferielov Udvalget har behandlet lovforslaget i en række  

 møder og har herunder stillet spørgsmål til  

 arbejdsministeren, som denne har besvaret skriftligt.
 Endvidere har udvalget modtaget skriftlige og mundtlige  

 henvendelser fra:
Det Danske Handelskammer, Finanssektorens Arbejdsgiverforening og Rørbæk-Centret.
 Der er af arbejdsministeren og af et flertal stillet  

 ændringsforslag, hvorom henvises til de ledsagende  

 bemærkninger.
Herefter indstiller et mindretal (Venstres, Det  

 Konservative Folkepartis, Centrum-Demokraternes og Kristeligt Folkepartis  

 medlemmer af udvalget) lovforslaget til vedtagelse med de under nr. 1  

 og 2 stillede ændringsforslag.
Mindretallet vil stemme imod det under  

 nr. 4 stillede ændringsforslag.
Et flertal inden for mindretallet (Venstres og Kristeligt  

 Folkepartis medlemmer af udvalget) er meget betænkelig ved den  

 konstruktion, regeringen har foreslået i forhold til at kunne  

 overføre ferie fra det ene ferieår til det andet.
Den  

 socialdemokratisk ledede regering giver fagbevægelsen magten over  

 samtlige lønmodtagere, uanset om disse lønmodtagere har valgt  

 ikke at være medlem af en fagforening og/eller at stå uden for en  

 kollektiv overenskomst.
Det samme gør sig gældende på  

 arbejdsgiversiden.
De arbejdsgivere, der har valgt at stå uden for  

 arbejdsgiverorganisationerne og/eller uden for kollektive overenskomster, er  

 underlagt de regler og muligheder, der bliver forhandlet på plads i de  

 kollektive overenskomster, hvad angår ferieoverførsel.
Det er  

 ikke rimeligt, at de lønmodtagere og arbejdsgivere, der har valgt at  

 stå uden for organisationerne, skal reguleres af disse og ikke via  

 lovgivningen.
Derudover finder disse partier, at det er helt  

 overflødigt at lave en sådan konstruktion for  

 ferieoverførsel.
Det bør alene være op til den enkelte  

 arbejdsgiver og lønmodtager at kunne aftale at overføre ferie,  

 uden at det kræver en godkendelse højere oppe fra.
En  

 sådan bestemmelse vil ikke ændre på, at lønmodtager  

 altid har ret til fem ugers ferie om året, og at en  

 ferieoverførsel kræver enighed mellem arbejdsgiver og  

 lønmodtager.
Partierne er derfor medforslagsstillere til et  

 ændringsforslag, der sikrer denne simple model.
Skulle dette  

 ændringsforslag ikke blive vedtaget, vil disse medlemmer stemme hverken  

 for eller imod ændringsforslag nr. 3 og 5 stillet af arbejdsministeren.  

 Partierne vil ikke stemme imod disse ændringsforslag, da de, i forhold  

 til den enkelte lønmodtager trods alt indebærer en forbedring i  

 forhold til det oprindelige lovforslag.
Det oprindelige forslag indebar en  

 direkte  diskrimination af de lønmodtagere, der stod uden for en  

 kollektiv overenskomst, og gav fagbevægelsen et redskab til at tvinge  

 lønmodtagere ind under en kollektiv overenskomst, hvis de  

 ønskede det gode, det vil være at få mulighed for at  

 opspare ferie.
Partierne kan omvendt ikke stemme for ændringsforslagene  

 på grund af den magt, der gives til de organiserede over de  

 ikkeorganiserede.
Partierne stemmer imod det af arbejdsministeren under nr. 4  

 stillede ændringsforslag.
Venstre og Kristeligt Folkeparti er ikke i samme grad som  

 arbejdsministeren, jf. svaret på spørgsmål nr. 24,  

 overbevist om, at de ændrede regler om modregning (§ 23, stk. 4) ikke  

 giver øgede administrative byrder for erhvervslivet.
Disse partier vil  

 derfor følge udviklingen på dette område.
Partierne har  

 ligeledes noteret sig, at arbejdsministeren i sit svar på  

 spørgsmål 70 oplyser, at den nye bestemmelse i § 23, stk. 4, vil  

 medføre en administrativ meromkostning for kommuner, amter og staten.  

 Der synes ikke at være overensstemmelse mellem arbejdsministerens svar  

 på spørgsmål 24 og 70. Hvis den nye bestemmelse  

 medfører administrative meromkostninger for den offentlige sektor,  

 må dette alt andet lige også forventes for det private  

 erhvervsliv.
Et mindretal inden for mindretallet (Det Konservative  

 Folkepartis medlemmer af udvalget) ønsker lovforslaget ændret,  

 så det bliver muligt at overføre ferie fra det ene ferieår  

 til det næste ferieår også for lønmodtagere ansat  

 på individuelle kontrakter.
Det bør efter mindretallets  

 opfattelse være muligt frit at kunne aftale dette på den enkelte  

 virksomhed, også selv om virksomheden ikke er dækket af en  

 kollektiv overenskomst.
Dette er baggrunden for, at Det Konservative  

 Folkeparti sammen med en række andre partier har stillet  

 ændringsforslag nr. 2.
Hvis ændringsforslag nr. 2 ikke bliver vedtaget, vil  

 Det Konservative Folkeparti stemme for ændringsforslag nr. 3 og 5  

 stillet  af arbejdsministeren.
Disse ændringsforslag vil sikre det  

 samme hensyn som ændringsforslag nr. 2, men på en ganske vist  

 helt unødvendig besværlig og bureaukratisk måde.
Til trods  

 herfor vil mindretallet alligevel støtte ændringsforslagene,  

 idet konsekvensen af forslagenes forkastelse vil være, at ansatte  

 på virksomheder uden kollektiv overenskomst bliver frataget muligheden  

 for at kunne overføre ferie fra det ene ferieår til det  

 næste.
Det Konservative Folkeparti vil derimod  stemme imod  

 ændringsforslag nr. 4 stillet af arbejdsministeren.  

 Ændringsforslaget vil forpligte direktøren for  

 Arbejdsløshedsforsikringen til i fornødent omfang at indhente  

 en udtalelse fra parterne på vedkommende faglige område, hvis man  

 på en virksomhed uden kollektiv overenskomst ønsker at aftale  

 overførsel af ferie.
En sådan høring er helt  

 overflødig og principielt stærkt betænkelig, idet parterne  

 ikke bør have adkomst til at blande sig i interne aftaler truffet  

 på en virksomhed, som ikke er dækket af en overenskomst  

 indgået af de pågældende parter.
Et andet mindretal inden for mindretallet  

 (Centrum-Demokraternes medlem af udvalget) er ikke tilfreds med det af  

 ministeren stillede ændringsforslag til § 19 om mulighed for  

 overførsel af ferie til det følgende ferieår.
CD mener,  

 at der er behov for langt større fleksibilitet for den enkelte  

 lønmodtager med hensyn til muligheden for at aftale en  

 overførsel af ferie til det følgende ferieår med sin  

 arbejdsgiver, og at beskyttelseshensynet ikke er relevant i denne  

 sammenhæng.
Muligheden for overførsel af ferie til det  

 følgende ferieår bør derfor ikke afhænge af  

 indholdet af en kollektiv overenskomst.
 CD forudser, at det af arbejdsministeren stillede  

 ændringsforslag til § 19 vil medføre en masse bøvl og unødig administration dels for virksomhederne, dels  

 for Direktoratet for Arbejdsløshedsforsikringen, der skal træffe  

 afgørelse om, hvorvidt betingelserne for at anvende det  

 foreslåede § 19, stk. 5, er til stede.
Derfor er CD medforslagsstiller til et  

 ændringsforslag, der sikrer, at en lønmodtager og en  

 arbejdsgiver kan aftale, at optjent ferie ud over 20 dage kan  

 overføres til det følgende ferieår.
Skulle dette  

 ændringsforslag ikke blive vedtaget, vil CD stemme hverken for eller  

 imod de af arbejdsministeren under nr. 3 og 5 stillede ændringsforslag,  

 da CD anerkender, at det er en lille forbedring i forhold til det fremsatte  

 lovforslag.
CD vil stemme for det samlede lovforslag ved 3. behandling.
 Et andet mindretal (Socialdemokratiets og Det  

 Radikale Venstres medlemmer af udvalget) indstiller lovforslaget til  

vedtagelse med de af arbejdsministeren stillede  

 ændringsforslag.
Et tredje mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Mindretallet vil dog stemme for det  

 under nr. 1 stillede ændringsforslag.
 Mindretallet stemmer imod lovforslaget, fordi der på  

 en række punkter er tale om forringelser i forhold til gældende  

 lovgivning.
For det første er der tale om, at arbejdsgiverne  

 direkte får videre mulighed for at ændre ved tidligere aftalt  

 ferie til ugunst for de ansattes ferieplanlægning.
For det andet er  

 hovedindholdet i lovforslaget at åbne for en fleksibilisering af  

 ferielovens karakter af ufravigelige mindsteregler, dvs. at de ansatte kan  

 presses til at indgå aftaler på arbejdsgiverens betingelser.
 Mulighederne for at fravige ferielovens bestemmelser  

 gennem kollektive aftaler, centralt eller lokalt, vil være baseret  

 på ulighederne, som udspringer af arbejdsgivernes ledelsesret, og  

 mindretallet frygter, at mange ansatte ikke mindst på mindre og »svage« arbejdspladser vil  

 kunne udsættes for et pres fra arbejdsgivernes side om f.eks.  

 udskydelse af ferie og afholdelse af ferie i timer.
 Alt i alt er der primært tale om en fleksibilisering  

 af ferieloven, som først og fremmest vil kunne medvirke til, at  

 ansatte, som står fagligt svagt, får forringede  

 ferievilkår.
Med det af arbejdsministeren stillede  

 ændringsforslag nr. 3 bliver dette problem ikke mindre, idet det  

 også åbner for individuelle aftaler om fravigelser fra loven  

 på arbejdspladser, hvor der ikke er indgået overenskomst.
Derfor  

 stemmer mindretallet imod dette ændringsforslag og de dermed forbundne  

 ændringsforslag (nr. 4 og 5). Såfremt ændringsforslag nr. 3  

 alligevel bliver vedtaget, vil mindretallet dog stemme for  

 ændringsforslag nr. 4 og 5.
 Endelig stemmer mindretallet også imod det  

 ændringsforslag, som er stillet af V, KF, DF, CD og KRF, som blot  

 går ud på at fjerne den rest af overenskomstmæssig  

 beskyttelse mod forringede ferievilkår, der ligger i lovforslaget.
Et fjerde mindretal (Dansk Folkepartis medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil stemme for de under nr. 1 og 2 stillede  

 ændringsforslag og imod det under nr. 4 stillede  

 ændringsforslag.
Ændringsforslag Af	arbejdsministeren, tiltrådt af udvalget:
Til § 3 1) Efter stk. 4 indsættes som nyt stykke:
» ferieregler for kvinder ansat på værnepligtslignende  

 vilkår i det statslige redningsberedskab.« Til § 19 Af	et flertal (V, KF, DF, CD og KRF):
 2) Stk. 1 affattes således:
» Af	arbejdsministeren, tiltrådt af et mindretal (S  

 og RV):
 3) Efter stk. 4 indsættes som nye stykker:
» 1)	Lønmodtagere, der er ansat på et fagligt område,  

 hvor der er indgået en kollektiv overenskomst om løn- og  

 arbejdsvilkår, kan aftale med arbejdsgiveren, at den  

 pågældende overenskomst finder anvendelse på  

 spørgsmålet om overførsel af ferie.
Hvis der er  

 indgået flere overenskomster om løn- og arbejdsvilkår  

 inden for det pågældende faglige område, finder den  

 overenskomst anvendelse, som omfatter det største antal  

 lønmodtagere.
 2)	Lønmodtagere, der er ansat på et fagligt område,  

 hvor der ikke er indgået kollektive overenskomster, kan aftale med  

 arbejdsgiveren, at en overenskomst om overførsel af ferie på et  

 andet fagligt område finder anvendelse.
Stk. 6. En arbejdsgiver, som ønsker at indgå  

 aftaler med sine ansatte efter stk. 5, skal skriftligt meddele  

 direktøren for Arbejdsløshedsforsikringen, hvilke kollektive  

 overenskomster der ønskes anvendt og for hvilke personalegrupper, jf.  

 § 44, stk. 7. Uoverensstemmelser om fortolkning af eller brud på den  

 overenskomst, der finder anvendelse, jf. stk. 5, afgøres ved fagretlig  

 behandling, jf. § 22 i lov om Arbejdsretten. « Til § 43 4) Efter stk. 2 indsættes som nyt stykke:
» Stk. 3 bliver herefter stk. 4.
Til § 44 5) Efter stk. 6 indsættes som nyt stykke:
» Bemærkninger Til nr. 1 I indenrigsministerens forslag til lov om ændring af  

 beredskabsloven, lov om orlov og lov om ferie (L 174), åbnes der  

 mulighed for, at kvinder kan antages til tjeneste i det statslige  

 redningsberedskab på værnepligtslignende vilkår.
I L 174  

 foreslås desuden, at den gældende lov om ferie ændres,  

 således at kvinder antaget i det statslige redningsberedskab på  

 værnepligtslignende vilkår stilles på samme måde, som  

 kvinder antaget i forsvaret på værnepligtslignende  

 vilkår.
Som en konsekvens heraf foreslås det i stk. 5, at  

 indenrigsministeren gives den samme kompetence, som forsvarsministeren har  

 efter ferielovforslagets § 3, stk. 3, således at indenrigsministeren  

 kan fastsætte ferieregler for værnepligtige i det statslige  

 redningsberedskab og for kvinder ansat på værnepligtslignende  

 vilkår i det statslige redningsberedskab.
Som det også  

 fremgår af bemærkningerne til lovforslagets § 3, stk. 3, har  

 arbejdsministeren i dag efter den gældende lov en bemyndigelse til at  

 fastsætte ferieregler for værnepligtige.
Forslaget ændrer  

 ikke på det forhold, at værnepligt betragtes som borgerligt  

 ombud, der ikke er omfattet af lønmodtagerbegrebet.
Til nr. 2 Det foreslås, at en lønmodtager og en  

 arbejdsgiver altid vil kunne indgå aftale om overførsel af  

 optjent ferie ud over 20 dage uden yderligere betingelser.
Til nr. 3 Det foreslås i stk. 5, at  

 ikkeoverenskomstdækkede lønmodtagere, som er beskæftiget  

 på et i øvrigt overenskomstdækket område, hvor der  

 er indgået kollektiv overenskomst om overførsel af ferie efter §  

 19, kan aftale med deres arbejdsgiver, at de kan overføre ferie efter  

 reglerne i den pågældende overenskomst.
Såfremt der  

 på et sådant i øvrigt overenskomstdækket  

 område ikke har kunnet opnås enighed om en overenskomst om  

 overførsel af ferie, har de ikkeoverenskomstdækkede  

 lønmodtagere altså heller ikke ret hertil.
Det vil kunne forekomme, at flere overenskomster  

 dækker det samme faglige område.
I den situation foreslås  

 det, at man vælger den overenskomst, som omfatter det største  

 antal lønmodtagere.
 Såfremt ikkeoverenskomstdækkede  

 lønmodtagere er ansat på et område, hvor der heller ikke i  

 øvrigt er indgået kollektive overenskomster, hvilket bl.a. kan  

 være tilfældet for visse lederstillinger, foreslås det, at  

 sådanne lønmodtagere kan aftale med deres arbejdsgiver, at en  

 overenskomst på et andet område om overførsel af ferie kan  

 anvendes som grundlag efter § 19 for at overføre ferie.
 En arbejdsgiver, der ønsker at benytte sig af  

 muligheden efter stk. 5 for at indgå aftaler med sine  

 ikkeoverenskomstdækkede lønmodtagere om overførsel af  

 ferie, skal som gyldighedsbetingelse efter stk. 6 skriftligt give meddelelse  

 til direktøren for Arbejdsløshedsforsikringen med angivelse af,  

 hvilke overenskomster der ønskes anvendt og for hvilke  

 personalegrupper, jf. i øvrigt bemærkningerne til § 44, stk. 7.  

 Uoverensstemmelser om den overenskomst, som herefter finder anvendelse,  

 afgøres i det fagretlige system, jf. tilsvarende bestemmelser i andre  

 love, f.eks. arbejdsmiljølovens § 10.
Til nr. 4 I et nyt § 43, stk. 3, foreslås, at  

 direktøren for Arbejdsløshedsforsikringen til brug ved sine  

 afgørelser i sådanne sager skal indhente en udtalelse fra  

 både arbejdsgiver- og lønmodtagerside.
Typisk vil der være  

 tale om at høre vedkommende fagforbund og den modstående  

 arbejdsgiverorganisation.
Høring af parterne kan dog undlades i  

 tilfælde, hvor der er indsendt en lang række sager fra det samme  

 område, og hvor direktøren derfor har det nødvendige  

 beslutningsgrundlag.
Til nr. 5 Endvidere foreslås i et nyt § 44, stk. 7, at  

 direktøren for Arbejdsløshedsforsikringen inden 6 uger skal  

 træffe en endelig eller foreløbig afgørelse om, hvorvidt  

 betingelserne i § 19, stk. 5, nr. 1 og 2, er opfyldt.
I modsat fald anses  

 betingelserne for opfyldt.
En foreløbig afgørelse kan komme  

 på tale, hvis f.eks. en sag er meget vanskelig eller principiel.
I den  

 situation vil det være rimeligt, at virksomheden kan få lov at  

 anvende ordningen, indtil sagen kan afgøres, f.eks. begrænset  

 til det løbende ferieår, eller i særlige tilfælde,  

 at der må gives et foreløbigt afslag.
Direktørens  

 godkendelse af, at en given overenskomst kan finde anvendelse, sker med  

 forbehold for, at overenskomsten senere ændres eller bortfalder, eller  

 at overenskomstforholdene i øvrigt ændrer sig i forhold til,  

 hvad der gjaldt på godkendelsestidspunktet.
Direktørens  

 afgørelse kan efter reglen i § 45 indbringes for Arbejdsmarkedets  

 Ankenævn.
 I det omfang arbejdsgivere ønsker at benytte sig af  

 muligheden i § 19, stk. 5 og 6, og derfor retter henvendelse til  

 direktøren for Arbejdsløshedsforsikringen, vil forslaget  

 indebære en administrativ merbelastning af Direktoratet for  

 Arbejdsløshedsforsikringen.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
