Fremsat den 11. december 2001 af  

 Lissa Mathiasen (S), Lars Kramer Mikkelsen (S),  

 Carsten Hansen (S),  

 Elisabeth Arnold (RV) og Niels Helveg&nbsp  

 ;Petersen (RV) Forslag til Lov om ændring af lov om  

 andelsboligforeninger og andre boligfællesskaber (Overdragelse af boliger i andelsboligforeninger m.v.) § 1 I lov om andelsboligforeninger og andre boligfællesskaber, jf.  

 lovbekendtgørelse nr. 652 af 2. juli 2001, foretages følgende  

 ændringer:
 1. Overalt i loven ændres »Boligministeren« til:  

 »Økonomi- og Erhvervsministeren« og »boligministeren« til:  

 »økonomi- og erhvervsministeren«.
 2. I § 5, stk. 2, litra c, udgår »med eventuelle  

 reguleringer efter § 2 A i lov om vurdering af landets faste ejendomme«.
 3. Efter § 5 indsættes:
»§ 5 a.
Ved overdragelse af en andel i en andelsboligforening,  

 hvor der til andelen er knyttet retten til en bolig, skal andelen tilbydes en  

 boligsøgende, som er optaget på en venteliste i  

 andelsboligforeningen, jf. dog stk. 3 og 4.
Stk. 2. Andelsboligforeningen skal i vedtægterne  

 fastsætte regler om mindst én venteliste, hvor der optages  

 personer, der ikke allerede er andelshavere i foreningen.
Såfremt der  

 føres flere ventelister, skal der tillige fastsættes regler for  

 ventelisternes indbyrdes forhold.
 Stk. 3. Andelsboligforeningen kan i stedet for at oprette  

 venteliste i vedtægterne bestemme, at bestyrelsen eller  

 generalforsamlingen afgør, hvem der skal tilbydes en bolig, efter at  

 ansøgere er indkaldt enten gennem opslag i foreningen eller på  

 anden måde, jf. dog stk. 4.
 Stk. 4. Andelsboligforeningen kan i vedtægterne  

 bestemme, at en fraflyttende andelshaver skal have mulighed for at indstille  

 en af følgende personer forud for overdragelse efter stk. 1 og  

 3:
 1)	En person, som andelshaveren bytter andelsbolig med, eller som  

 bytter sin andelsbolig som led i et bytte af flere andelsboliger, hvoraf  

 andelshaverens udgør den ene.
 2)	En person, som andelshaveren er beslægtet med i lige op- eller  

 nedstigende linje.
 3)	En person, som er andelshaverens bror eller søster.
 4)	En person, som er andelshaverens ægtefælle eller  

 registrerede partner.
 5)	En person, som andelshaveren har haft fælles husstand med  

 inden overdragelsen.
Stk. 5. Såfremt en andelsbolig skal tilbydes efter  

 reglen i stk. 1 og der ikke er noteret boligsøgende på  

 foreningens venteliste eller ingen af de boligsøgende på  

 ventelisten ønsker at erhverve andelen på vilkår, som den  

 fraflyttende andelshaver lovligt forlanger, kan andelshaveren indstille en  

 person som køber.
Såfremt en andelsbolig skal tilbydes efter  

 reglen i stk. 3 og der ikke er ansøgere, som ønsker at erhverve  

 andelen på vilkår, som den fraflyttende andelshaver lovligt  

 forlanger, kan andelshaveren indstille en person som køber.  

 Andelsboligforeningen kan i vedtægterne bestemme, at en fraflyttende  

 andelshaver i de i 1. eller 2. pkt. nævnte situationer skal tilbyde  

 andelen til andelsboligforeningen.
 Stk. 6. Andelsboligforeningen skal fastlægge  

 retningslinjer for, hvorledes de boligsøgende gøres bekendt med  

 deres placering på listen, og for sletning af boligsøgende  

 på ventelisten.
Stk. 7. Andelsboligforeningen kan bestemme, at der ved  

 optagelse af boligsøgende på venteliste opkræves et gebyr,  

 der ikke i væsentligt omfang må overstige andelsboligforeningens  

 omkostninger ved administrationen af ventelisten.
Andelsboligforeningen kan  

 ligeledes bestemme, at der skal opkræves et årligt  

 administrationsgebyr.
§ 5 b.
Reglerne i § 5 a, stk. 1 og 3, finder ikke anvendelse,  

 i det omfang kommunalbestyrelsen har  anvisningsret efter reglerne i denne  

 lovs § 7 c og § 160 b, stk. 4, i lov om almene boliger samt støttede  

 private andelsboliger m.v.« 4. I § 11 indsættes efter »§§ 5«: », 5 a«.
 5. I § 15 indsættes efter stk. 4 som nyt  

 stykke:
»Stk. 5. Manglende overholdelse af bestemmelserne i § 5 a, stk. 2 og  

 3, straffes med bøde.« Stk. 5 bliver herefter stk. 6.
 6. § 15, stk. 5, der bliver stk. 6, affattes  

 således:
»Stk. 6. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. januar  

 2003.
 Stk. 2. Loven har virkning for indgåelse af aftaler  

 om overdragelse af andele, som indgås efter lovens ikrafttræden.
 Stk. 3. Loven har virkning for indgåelse af aftaler  

 om overdragelse af aktier eller anparter, hvor der til aktien eller anparten  

 er knyttet retten til en bolig i selskabets ejendom, som indgås efter  

 lovens ikrafttræden.
Bemærkninger til lovforslaget Almindelige bemærkninger Lovforslagets baggrund Lovforslaget er en stort set uændret  

 genfremsættelse af lovforslag nr.
L 34 fra folketingsåret  

 2001-02, se Folketingstidende, forhandlingerne side 605 og tillæg A  

 side 925.
Der er forslagsstillernes opfattelse, at det er  

 nødvendigt at tage initiativer til hindring af, at der ved  

 overdragelse af andelsboliger sker betaling under bordet.
Der er tale om en  

 ulovlig prisfastsættelse, og dertil kommer, at den ulovlige  

 prisfastsættelse tilgodeser de persongrupper, som økonomisk er i  

 stand til at betale en høj pris for at få en bolig, hvilket ikke  

 er i overensstemmelse med andelsboligtanken.
Ved overdragelse af andelsboliger gælder der efter  

 andelsboliglovens § 5 en øvre grænse for den pris, en  

 andelshaver må sælge til.
Ved overdragelse af andelsboliger ses  

 det imidlertid ofte, at der forekommer penge under bordet.
Dette betyder, at  

 sælgeren af en andelsbolig forlanger et beløb, der ligger ud  

 over den lovlige salgssum, for at indstille en køber.
Der er i praksis  

 set eksempler på, at boligsøgende er blevet afkrævet meget  

 store beløb   angiveligt op til 300.000 kr.   for at blive indstillet  

 som køber.
I en periode med stigende priser på ejerboligmarkedet  

 er maksimalpriserne i andelsboligloven med til at sikre, at også  

 personer med jævne indkomster har økonomisk mulighed for at  

 købe en andelsbolig.
Formålet med lovforslaget er derfor at undgå  

 penge under bordet i forbindelse med overdragelse af andelsboliger.
Dette  

 mål kan opnås ved at begrænse den sælgende  

 andelshavers muligheder for selv at udpege sin køber.
Den, der vil  

 købe en andelsbolig, mister sit incitament til at betale penge under  

 bordet til sælgeren, hvis det ikke er sælgeren, der bestemmer,  

 hvem boligen skal overdrages til.
Lovforslagets indhold 1)	Ventelister 2)	Alternativ overdragelsesprocedure 3)	Adgang for indførelse af gebyrordning m.v.
 For at sikre andelsboligforeningerne mest mulig  

 selvbestemmelse over foreningernes anliggender indeholder forslaget kun  

 begrænsninger i andelsboligforeningernes handlefrihed, hvor dette er  

 absolut nødvendigt for at undgå penge under bordet.
 Med dette forslag skal alle andelsboligforeninger som  

 beskrevet i nærværende forslag enten etablere en  

 ventelisteordning eller fastsætte en alternativ procedure til brug i  

 forbindelse med overdragelse af ledige andelsboliger.
 Det bemærkes, at forslaget også omfatter  

 overdragelse af aktier eller anparter, hvor der til aktien eller anparten er  

 knyttet brugsret til en beboelseslejlighed i selskabets ejendom.
Medmindre andelsboligforeningens vedtægter  

 indeholder særlige regler, kan en andelshaver efter den gældende  

 lov selv finde en køber til sin andelslejlighed, når  

 andelshaveren ønsker at sælge.
Efter andelsboligloven skal  

 erhververen godkendes af foreningen.
Andelshaveren indstiller køberen  

 til bestyrelsen, som kun i begrænset omfang, og hvis der foreligger en  

 saglig begrundelse, kan nægte at godkende køberen.
 I og med, at andelshaveren selv kan finde en køber,  

 opstår muligheden for at kræve penge under bordet.
I ca. 95 pct. af landets andelsboligforeninger er der  

 fastsat vedtægtsbestemte regler om fremgangsmåden i forbindelse  

 med overdragelse af en andelsbolig.
Af disse vedtægtsbestemte  

 overdragelsesregler formodes en ikke ubetydelig del at foreskrive  

 overdragelse i henhold til en ventelisteordning.
Ventelisteordninger er  

 derfor velkendte.
Vedtægtsbestemmelser om, at en andelsbolig som  

 udgangspunkt skal sælges til en boligsøgende, der står  

 på venteliste, har i praksis vist sig at være en fornuftig og  

 anvendelig måde at undgå omgåelse af maksimalprisreglerne  

 på.
I de foreninger, der har fastsat vedtægtsbestemte  

 regler om fremgangsmåden ved overdragelse, antages det, at en del i  

 stedet for ventelister har indført en ordning, hvorefter bestyrelsen  

 eller generalforsamlingen i små foreninger   afgør, hvem der  

 skal overtage en ledig bolig, efter at ansøgere er indkaldt enten  

 gennem opslag i foreningen eller på anden måde.
Denne ordning  

 fremgår af § 13, stk. 2, litra c, i Andelsboligforeningernes  

 Fællesrepræsentations (ABF) alternative  

 standardvedtægtsbestemmelser for andelsboligforeninger i nybyggeri.
Ad 1. Ventelister Det foreslås, at andelsboligforeningerne skal  

 etablere og administrere den nævnte ventelisteordning, ligesom  

 foreningerne hver især skal fastsætte reglerne herfor.  

 Andelsboligforeningen skal i vedtægterne fastsætte regler om  

 mindst én venteliste, hvor der optages personer, der ikke allerede er  

 andelshavere i foreningen   en såkaldt ekstern venteliste.
Herudover er det op til andelsboligforeningerne selv at  

 bestemme, om de ønsker at oprette flere ventelister.
I praksis ses det  

 at være almindeligt med en venteliste for foreningens medlemmer   en  

 såkaldt intern venteliste.
Såfremt der føres flere  

 ventelister, skal der i vedtægterne tillige fastsættes regler for  

 ventelisternes indbyrdes forhold.
En andelsboligforening kan derfor bestemme,  

 at personer på den interne venteliste har fortrinsret forud for  

 personer på den eksterne venteliste.
For at imødekomme ønsket fra andelshavernes  

 side om i et vist omfang at kunne disponere over andelslejlighederne ved  

 salg, foreslås dog fem undtagelser til forslaget om salg efter  

 venteliste.
Forslaget følger hovedprincipperne i de  

 overdragelsesregler, som i dag er gældende efter Boligstyrelsens  

 Normalvedtægter for en privat andelsboligforening fra 1988 og  

 Andelsboligforeningernes Fællesrepræsentations (ABF)  

 Standardvedtægter.
Det foreslås således, at de enkelte  

 andelsboligforeninger skal kunne beslutte, at andelshaverne i foreningen ved  

 salg skal have mulighed for at indstille nærtbeslægtede,  

 ægtefæller eller registrerede partnere, samlevere eller personer,  

 som andelshaveren bytter andelsbolig med.
De af den sælgende  

 andelshaver indstillede personer får således mulighed for at  

 købe lejligheden forud for personer, der er skrevet op på  

 foreningens venteliste.
Bytteretten foreslås begrænset til bytte med  

 andelshavere.
Det er opfattelsen, at det ikke skal være muligt at  

 købe sig ind i en andelsbolig uden om ventelisterne.
Med en  

 ubegrænset bytteret vurderes det, at der ville kunne være en  

 risiko for, at der kunne opstå en praksis med penge under bordet ved  

 bytte mellem f.eks. parcelhuse og andelslejligheder.
Det vurderes, at risikoen for penge under bordet i de fem  

 undtagelser til forslaget om overdragelse efter venteliste er forholdsvis  

 ringe.
På den baggrund er det derfor overladt til den enkelte  

 andelsboligforening i vedtægterne at bestemme, om en eller flere eller  

 alle undtagelserne skal finde anvendelse ved overdragelse af andele i  

 foreningen.
Det bemærkes, at der i bestyrelsen skal ske en  

 godkendelse af erhververen i overensstemmelse med den gældende lovs §  

 6, stk. 2, uanset at erhververen efter ventelistereglerne har fortrinsret til  

 en ledigbleven andelsbolig.
Bestyrelsen kan kun i begrænset omfang, og  

 hvis der foreligger en saglig begrundelse, nægte at godkende  

 erhververen.
Efter forslaget stilles der krav om, at foreningen  

 fastsætter retningslinjer, der sikrer, at de personer, der står  

 på ventelisten, får mulighed for at gøre sig bekendt med  

 deres placering på listen.
Det forudsættes, at  

 andelsboligforeningerne, uden at der i lovgivningen fastsættes  

 detaljerede retningslinjer for de boligsøgendes muligheder for at  

 gøre sig bekendt med deres placering på listen, vil sørge  

 for, at de på ventelisten indtegnede boligsøgende i  

 fornødent omfang får mulighed for at kontrollere, om  

 forvaltningen af foreningens venteliste sker i overensstemmelse med lovens og  

 vedtægternes bestemmelser herom.
Hovedparten af landets andelsboligforeninger har allerede  

 vedtaget regler, som i det væsentlige svarer til overdragelsesreglerne  

 i Boligstyrelsens Normalvedtægter for en privat andelsboligforening  

 eller Andelsboligforeningernes Fællesrepræsentations (ABF)  

 Standardvedtægter.
Det vurderes, at forslaget for en mindre del af  

 andelsboligforeningernes vedkommende vil kunne give anledning til  

 større eller mindre ændringer af vedtægterne, jf. tillige  

 de økonomiske bemærkninger, hvor spørgsmålet om de  

 administrative konsekvenser for borgerne er omtalt.
Ad 2. Alternativ overdragelsesprocedure Det foreslås, at andelsboligforeningerne   som  

 alternativ til den foreslåede ventelisteordning   i vedtægterne  

 skal kunne bestemme, at det skal være op til enten bestyrelsen eller  

 generalforsamlingen at afgøre, hvem der skal tilbydes en ledigbleven  

 bolig.
Ved en sådan ordning får foreningen god mulighed for at  

 sikre, at nye medlemmer opfylder relevante kriterier om f.eks.  

 husstandsstørrelse og holdning til fællesskab.
En sådan  

 ordning kan også være begrundet i et ønske om at  

 undgå administration af ventelister.
Det bemærkes, at der i bestyrelsen skal ske en  

 formel godkendelse af erhververen i overensstemmelse med den gældende  

 lovs § 6, stk. 2, uanset at generalforsamlingen eller bestyrelsen har  

 besluttet, at ansøgeren skal tilbydes andelslejligheden.
Det vil dog  

 være naturligt, at der samtidig med udvælgelsen af køberen  

 tages stilling til, om denne vil kunne godkendes som køber, jf. den  

 gældende lovs § 6, stk. 2. Efter bestemmelsen kan bestyrelsen kun i  

 begrænset omfang, og hvis der foreligger en saglig begrundelse,  

 nægte at godkende erhververen.
 De fem undtagelser, hvorefter det i vedtægterne kan  

 bestemmes, at en andelshaver skal have mulighed for at indstille  

 nærtbeslægtede, ægtefæller eller registrerede  

 partnere, samlevere eller personer, som andelshaveren bytter andelsbolig med,  

 finder ligeledes anvendelse i andelsboligforeninger, der beslutter, at  

 andelsboligerne skal overdrages efter den alternative procedure.
 Det er forslagsstillernes opfattelse, at lovforslagets  

 formål om at undgå penge under bordet på fuldt betryggende  

 vis tillige kan imødekommes ved en sådan overdragelsesprocedure,  

 hvor andelshaveren ikke selv får retten til at indstille en  

 køber.
 Ad 3. Adgang for indførelse af gebyrordning m.v.
Oprettelsen og den daglige administration af en  

 ventelisteordning, uanset om andelsboligforeningen selv varetager  

 administrationen eller overlader arbejdet til foreningens administrator,  

 påfører andelsboligforeningen økonomiske omkostninger, og  

 det foreslås derfor, at andelsboligforeningen skal have mulighed for at  

 bestemme, at der skal opkræves et gebyr af de boligsøgende, som  

 optages på foreningens venteliste.
Andelsboligforeningen skal ligeledes  

 have mulighed for at opkræve et årligt administrationsgebyr.  

 Ingen af gebyrerne må dog væsentligt overstige  

 andelsboligforeningens omkostninger ved administrationen af ventelisten.
Lovforslaget indeholder ikke bestemmelser om  

 strafsanktionering i tilfælde, hvor andelsboligforeningerne ikke  

 administrerer deres ventelisteordninger m.v. i overensstemmelse med  

 forslaget.
Straffebestemmelsen for overtrædelse af maksimalprisreglerne  

 blev afskaffet i 1980 for andelsboligforeningernes bestyrelse, køber  

 og sælger, idet den af ressource- og bevismæssige årsager  

 ikke blev benyttet.
På denne baggrund findes der ikke grundlag for at  

 foreslå en strafsanktionering, hvor andelsboligforeningerne ikke  

 administrerer deres overdragelsesprocedurer i overensstemmelse med  

 forslaget.
For så vidt angår den situation, hvor en  

 andelsboligforening ikke inden lovens ikrafttræden i vedtægterne  

 har gennemført overdragelsesbestemmelser som omhandlet i lovforslaget,  

 foreslås dog strafsanktionering i form af bøde.
Det er  

 forslagsstillernes opfattelse, at man med muligheden for at  

 pålægge sanktioner i den nævnte situation kan medvirke til  

 at sikre forslaget gennemslagskraft.
Økonomiske og administrative konsekvenser for  

 stat, amter og kommuner Forslaget vurderes ikke at have økonomiske eller  

 administrative konsekvenser for det offentlige.
Erhvervsmæssige konsekvenser Baseret på en ekspertvurdering vurderes forslaget  

 ikke at have økonomiske eller administrative konsekvenser for  

 erhvervslivet.
Denne metode er anvendt, fordi denne metode er  

 hensigtsmæssig i tilfælde, hvor et lovforslags konsekvenser  

 vurderes at være ubetydelige.
Miljømæssige konsekvenser Forslaget vurderes ikke at have konsekvenser for  

 miljøet.
Administrative konsekvenser for borgerne Af lovforslaget følger, at en andelsbolig i en  

 privat andelsboligforening enten skal overdrages til boligsøgende, der  

 er optaget på en venteliste i andelsboligforeningen, eller efter den  

 alternative overdragelsesprocedure.
Det vurderes, at en betydelig del af de  

 private andelsboligforeninger på nuværende tidspunkt har  

 etableret administrationsprocedurer for ventelisteordninger eller andre  

 fremgangsmåder, der i forbindelse med overdragelse fjerner retten til  

 at indstille en køber fra sælgeren.
For de  

 andelsboligforeninger, som ikke allerede har en ventelisteordning, herunder  

 en ekstern venteliste, eller vedtægtsbestemmelser svarende til den  

 alternative overdragelsesprocedure, vil forslaget medføre  

 administrative konsekvenser, idet andelsboligforeningerne  

 pålægges at oprette en ventelisteordning eller en alternativ  

 overdragelsesprocedure samt at administrere disse.
Lovforslaget overlader det  

 i vidt omfang til den enkelte andelsboligforening at udforme  

 ventelisteordningen eller den alternative overdragelsesprocedure og de  

 administrative procedurer.
Omfanget af forslagets administrative konsekvenser  

 for borgerne afhænger således af de procedurer, som  

 andelsboligforeningerne m.v. beslutter sig for.
Forholdet til EU-retten Forslaget indeholder ingen EU-retlige aspekter.
Ligestillingsmæssige konsekvenser Forslaget har ikke ligestillingsmæssige  

 konsekvenser.
Samlet vurdering af lovforslagets konsekvenser Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Mindre udgifter for andelsboligforeningerne til  

 administration af ventelisterne.
Udgifterne kan dækkes ved  

 opkrævning af gebyrer Forholdet til EU-retten Forslaget indeholder ingen EU-retlige aspekter Høring Lovforslag nr.
L 34 fra folketingsåret 2001-02, som  

 nærværende lovforslag er en genfremsættelse af, var i  

 høring hos:
 Kommunernes Landsforening, Københavns Kommune,  

 Frederiksberg Kommune, Andelsboligforeningernes  

 Fællesrepræsentation, Lejernes Landsorganisation, BOSAM  

 (Boligforeningernes sammenslutning i Danmark), ABLO (AndelsBolighavernes  

 Landsorganisation), Administratorforeningen, Ejendomsforeningen Danmark,  

 Danmarks Lejerforening, Jydske Grundejerforeninger, Advokatrådet,  

 Nævnet for Etnisk Ligestilling, Statsministeriet,  

 Økonomiministeriet, Finansministeriet, Indenrigsministeriet,  

 Justitsministeriet.
Bemærkninger til lovforslagets enkelte  

 bestemmelser Til § 1 Til nr. 1 Ændringen er redaktionel.
Til nr. 2 Ved lov nr. 378 af 18. maj 1994 om ændring af bl.a.  

 vurderingsloven blev der indført årlige vurderinger af landets  

 faste ejendomme, og i den forbindelse blev vurderingslovens § 2 A  

 ophævet.
 Forslaget er en konsekvens af den nævnte  

 ændring i vurderingsloven.
Til nr. 3 Det foreslås i stk. 1, at når en ledig  

 andelsbolig overdrages, skal den tilbydes til en person, som har fortrinsret  

 på en venteliste i andelsboligforeningen.
Pligten til at sælge til personer på  

 ventelisten gælder, når andelsboligen overdrages ved frivilligt  

 salg, salg efter eksklusion fra foreningen, salg fra et dødsbo, samt  

 hvis overdragelsen finder sted som led i retsforfølgning   herunder  

 tvangsrealisation efter udlæg eller udpantning og overdragelse fra et  

 konkursbo.
Pligten til at sælge efter ventelisten finder ikke  

 anvendelse i forbindelse med overgang ved skifte mellem  

 ægtefæller eller arv.
Bestemmelsen hindrer dog ikke, at  

 foreningerne som hidtil fastsætter særlige regler om f.eks.  

 ægtefællers mulighed for at fortsætte medlemsskabet af  

 andelsboligforeningen ved andelshaverens død eller  

 samlivsophævelse.
Den foreslåede bestemmelse finder anvendelse,  

 når der er tale om overdragelse af andelsboliger, der alene anvendes  

 til beboelse, samt blandede bolig- og erhvervsandele.
Lovforslaget finder  

 derimod ikke anvendelse ved overdragelse af rene erhvervsandele.
Begrundelsen  

 herfor er, at andelsboliglovens maksimalprisregler alene gælder for  

 andele i andelsboligforeninger, hvor der til andelen er knyttet retten til en  

 bolig.
 Fortrinsretten ifølge en venteliste giver mulighed  

 for at erhverve andelen på vilkår, som overdrageren i  

 overensstemmelse med maksimalprisreglerne samt regler fastsat af foreningen  

 fremsætter forlangende om. Ønsker vedkommende ikke at benytte  

 sin fortrinsret, skal andelsboligen tilbydes en anden på ventelisten  

 optaget person med fortrinsret.
Efter forslagets § 5 b viger forslagets stk. 1 og 3 om  

 overdragelse for reglen i § 7 c i andelsboligloven samt reglen i § 160 b,  

 stk. 4, i lov om almene boliger samt støttede private andelsboliger  

 m.v. om overdragelse til kommunalbestyrelsen, når kommunalbestyrelsen  

 har indgået aftale herom eller har truffet beslutning herom.
Efter  

 disse regler kan kommunalbestyrelsen   enten efter aftale eller på  

 forlangende   råde over en nærmere bestemt del af en  

 andelsboligforenings ledige boliger med henblik på løsning af  

 påtrængende boligsociale opgaver, herunder at opnå en mere  

 afbalanceret beboersammensætning.
Det foreslås i stk. 2, at hvor andelsboligerne i en  

 andelsboligforening skal overdrages efter forslagets stk. 1, skal  

 andelsboligforeningen i vedtægterne fastsætte regler om mindst  

 én venteliste, hvor der optages personer, der ikke allerede er  

 andelshavere i foreningen.
Efter forslaget kan andelsboligforeningen  

 også bestemme, at der skal etableres flere forskellige ventelister, som  

 hver især er forbeholdt forskellige persongrupper.
Såfremt der  

 føres flere ventelister, skal der tillige fastsættes regler for  

 ventelisternes indbyrdes forhold.
Andelsboligforeningen kan herudover fastsætte  

 nærmere regler for udformningen af foreningens ventelisteordning.  

 Andelsboligforeningen har mulighed for at bestemme, hvilke kriterier der er  

 afgørende for, hvem af flere på en venteliste indtegnede  

 personer der skal have fortrinsret til en ledigbleven bolig.
Fortrinsretten  

 beror derfor ikke nødvendigvis på tidspunktet for optagelsen  

 på ventelisten.
 For i videst muligt omfang at tilgodese  

 andelsboligforeningernes selvbestemmelse foreslås det tillige overladt  

 til andelsboligforeningerne at fastsætte et evt. maksimum for antallet  

 af boligsøgende på ventelisten.
De nærmere regler for udformningen af en venteliste  

 eller forholdet mellem flere ventelister skal indføjes i  

 vedtægterne.
En ventelisteordning skal overholde gældende regler  

 om forbud mod forskelsbehandling.
Det vil sige, at der ikke kan indgås  

 aftaler, der afskærer bestemte grupper fra at købe en  

 andelsbolig, eksempelvis begrundet i etnisk oprindelse, race, køn  

 eller lignende.
Det foreslås i stk. 3, at andelsboligforeningen  

 som alternativ til en ventelisteordning   skal kunne bestemme, at det skal  

 være op til enten bestyrelsen eller generalforsamlingen at  

 afgøre, hvem der skal have ret til at overtage en ledigbleven bolig.  

 Andelsboligforeningen kan beslutte retningslinjer og kriterier for salg af  

 ledigblevne boliger.
Det er hensigten, at andelsboligforeningerne  

 fastlægger for foreningen passende procedurer for indkaldelse af  

 ansøgere og valg af køber.
Det vil ikke være muligt i  

 foreningerne at beslutte, at den fraflyttende andelshaver   uden for  

 situationer omfattet af forslagets stk. 4, jf. nedenfor   skal kunne  

 indstille en køber.
 Kompetencen efter stk. 3 vil ikke kunne overdrages til  

 andre, jf. dog lovforslagets stk. 4.
 Det skal endvidere bemærkes, at uanset at salg efter  

 stk. 3 er besluttet i foreningen, vil det fortsat være andelshaveren,  

 som   inden for lovens rammer og vedtægtens bestemmelser   disponerer  

 over andelslejligheden i relation til salgspris og -vilkår, ligesom  

 andelshaveren fortsat   medmindre andet er aftalt i foreningen   som  

 udgangspunkt bærer den økonomiske risiko, såfremt  

 andelslejligheden ikke kan sælges.
 Det er forslagsstillernes opfattelse, at lovforslagets  

 formål om at undgå penge under bordet på fuldt betryggende  

 vis tillige kan sikres ved den i stk. 3 foreslåede ordning.
I stk. 4 foreslås fem undtagelser til stk. 1 og 3 om  

 henholdsvis overdragelse efter venteliste eller den alternative  

 overdragelsesprocedure.
Efter forslaget skal andelsboligforeningerne i  

 vedtægterne kunne bestemme, at en fraflyttende andelshaver skal kunne  

 indstille visse personer:
Stk. 4, nr. 1, omfatter en person, som andelshaveren  

 bytter andelsbolig med.
Som det fremgår af bestemmelsen, omfatter  

 bestemmelsen tillige bytte, hvor der indgår flere andelsboliger end to.  

 Der kan således kun være tale om bytte mellem andelsboliger, jf.  

 de almindelige bemærkninger.
 Stk. 4, nr. 2, omfatter en person, som den fraflyttende  

 andelshaver er beslægtet med i lige op- eller nedstigende linje.  

 Personkredsen omfatter således andelshaverens bedsteforældre,  

 forældre, børn og børnebørn osv.
 Stk. 4, nr. 3, omfatter en person, som er bror eller  

 søster til den fraflyttende andelshaver.
 Stk. 4, nr. 4, omfatter en person, som er andelshaverens  

 ægtefælle eller registrerede partner.
Stk. 4, nr. 5, omfatter en person, som den fraflyttende  

 andelshaver har haft fælles husstand med inden overdragelsen.
Der  

 stilles i lovbestemmelsen ikke krav om varigheden af  

 husstandsfællesskabet, men bestemmelsen forudsætter, at den  

 fælles husstand har været en realitet.
For at begrænse risikoen for penge under bordet er  

 forslagets stk. 4 udtømmende, det vil sige, at andelsboligforeningen  

 ikke gyldigt i vedtægterne kan beslutte, at andelshaverne i foreningen  

 skal kunne indstille andre end de i stk. 4 nævnte personer som  

 købere.
Af hensyn til andelsboligforeningernes selvbestemmelse  

 foreslås det, at det i andelsboligforeningen skal kunne besluttes, at  

 andelshaverens indstillingsret skal være mindre vidtgående end  

 ovenfor beskrevet.
 Det er en betingelse for gyldigheden af de i stk. 4  

 foreslåede undtagelser, at andelsboligforeningens bestemmelse herom er  

 indføjet i foreningens vedtægter.
Det foreslås i stk. 5, at såfremt der ikke er  

 noteret boligsøgende på andelsboligforeningens venteliste eller  

 ingen af de på ventelisten noterede boligsøgende ønsker  

 at udnytte deres fortrinsret til at erhverve på vilkår, som  

 overdrageren lovligt forlanger, bevarer andelshaveren sin indstillingsret.  

 Dog foreslås det, at andelsboligforeningen skal kunne beslutte, at  

 andelslejligheden i stedet skal tilbydes til andelsboligforeningen.
En  

 sådan beslutning skal indføjes i vedtægterne.
Tilsvarende  

 gælder, hvis andelsboligforeningens bestyrelse eller generalforsamling,  

 jf. den alternative overdragelsesprocedure i lovforslagets stk. 3, ikke  

 gennem opslag i foreningen eller på anden måde kan finde en  

 person, der ønsker at købe den ledigblevne andelsbolig til den  

 pris, som sælgeren lovligt fremsætter forlangende om.
I stk. 6 foreslås, at de enkelte  

 andelsboligforeninger endvidere skal fastlægge procedurer for, hvordan  

 de boligsøgende gøres bekendt med deres placering på den  

 venteliste, som de måtte være indskrevet på.
Bestemmelsen  

 indeholder ingen nærmere retningslinjer for disse procedurer.
Det  

 forudsættes imidlertid, at de boligsøgendes mulighed for indsigt  

 i ventelisten skal være reel.
Procedurerne kan indføres enten  

 gennem vedtægterne, gennem foreningspraksis eller på lignende  

 måde.
På samme måde forslås det i loven fastsat, at  

 andelsboligforeningerne skal fastsætte regler for sletning af  

 boligsøgende på ventelisten.
I stk. 7 foreslås det at give  

 andelsboligforeningerne mulighed for at bestemme, at der i forbindelse med  

 optagelse af en boligsøgende på venteliste skal opkræves  

 et gebyr.
Formålet med bestemmelsen er, at andelsboligforeningen ikke  

 skal lide økonomisk tab ved oprettelsen og administrationen af en  

 ventelisteordning.
Yderligere kan der opkræves et gebyr én gang  

 årligt i forbindelse med ajourføring af ventelisten.
Gebyrernes størrelse foreslås fastsat af  

 andelsboligforeningen.
Gebyrerne skal dække de faktiske omkostninger,  

 som foreningen selv har ved at føre ventelisterne, eller dække  

 den udgift, som foreningen må betale til administrator for at  

 udføre arbejdet.
Det er derimod ikke hensigten, at  

 andelsboligforeningerne skal kunne opnå økonomisk vinding  

 på bekostning af de boligsøgende.
Fører en  

 andelsboligforening forskellige ventelister forbeholdt forskellige  

 persongrupper, kan gebyrerne for optagelse og administration udgøre  

 forskellige beløb.
En eventuel forskel skal dog være begrundet i  

 forskel i administrationsudgifterne.
Til nr. 4 Det foreslås, at § 5 a ligeledes skal gælde  

 for boligaktieselskaber og boliganpartsselskaber.
Da der også i  

 forbindelse med overdragelse af boliger i boligaktieselskaber eller  

 boliganpartsselskaber gælder maksimalprisregler, er risikoen for  

 ulovlig prisdannelse gennem penge under bordet ligeledes tilstede i disse  

 boligfællesskaber.
Til nr. 5 Det foreslås, at kravet om etablering af en  

 ventelisteordning eller en alternativ procedure til brug i forbindelse med  

 overdragelse af andelsboliger sanktioneres med bøde, som  

 pålægges andelsboligforeningen eller selskabet, såfremt der  

 er tale om overdragelse af aktier eller anparter, hvor der til aktien eller  

 anparten er knyttet retten til en bolig.
Derved sikres, at  

 andelsboligforeningerne m.v. senest ved lovens ikrafttræden  

 fastsætter og til stadighed har gyldige overdragelsesregler i  

 overensstemmelse med nærværende forslag.
Til nr. 6 Ved lov nr. 474 af 12. juni 1996 om ændring af  

 straffeloven er der gennemført generelle bestemmelser om strafansvar  

 for juridiske personer (kollektivt ansvar).
 Ved vedtagelsen af den omtalte lov var forudsat, at der  

 så vidt muligt bliver gennemført ensartede regler på dette  

 område i særlovgivningen.
 Forslaget er en konsekvens af de nævnte  

 ændringer i straffeloven.
Til § 2 Da lovforslagets vedtagelse indebærer, at flere  

 andelsboligforeninger skal ændre deres vedtægter, foreslås  

 det, at foreningerne får en passende tid hertil.
Det foreslås, at  

 loven træder i kraft den 1. januar 2003.
Skriftlig fremsættelse Lissa Mathiasen Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 andelsboligforeninger og andre boligfællesskaber . (Overdragelse af  

 boliger i andelsboligforeninger m.v.).
(Lovforslag nr.
L 21).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om andelsboligforeninger og andre boligfællesskaber, jf.  

 lovbekendtgørelse nr. 652 af 2. juli 2001, foretages følgende  

 ændringer:
 1. Overalt i loven ændres »Boligministeren« til:  

 »Økonomi- og erhvervsministeren« og »boligministeren« til:  

 »økonomi- og erhvervsministeren«.
 § 5. Ved overdragelse af en andel i en andelsboligforening, hvor  

 der til andelen er knyttet retten til en bolig, må prisen ikke  

 overstige, hvad værdien af andelen i foreningens formue, forbedringer i  

 lejligheden og dens vedligeholdelsesstand med rimelighed kan betinge.
 Stk. 2. Ved opgørelsen af foreningens formue  

 ansættes ejendommen til en af følgende værdier, der ikke  

 må overskrides ved opgørelsen af værdien af andelen i  

 foreningens formue:
 a)	Anskaffelsesprisen.
b)	Den kontante handelsværdi som udlejningsejendom.
Vurderingen  

 skal foretages af en statsautoriseret ejendomsmægler, der er valuar.  

 Vurderingen må ikke være mere end 18 måneder gammel.
 c)	Den senest ansatte ejendomsværdi med eventuelle reguleringer  

 efter § 2 A i lov om vurdering af landets faste ejendomme.
d)	Det beløb, hvortil vurderingsrådet ved 17. almindelige  

 vurdering pr. 1. april 1981 har ansat ejendommen til ejendomsværdi  

 inden omregning efter dagældende § 6 A i lov om vurdering af landets  

 faste ejendomme (ejendomsværdien ved sædvanlig prioritering).  

 Beløbet kan forhøjes med indtil 22 pct.
Denne  

 opgørelsesmetode kan ikke anvendes for ejendomme opført efter  

 31. december 1980.
 2. I § 5, stk. 2, litra c, udgår »med eventuelle  

 reguleringer efter § 2 A i lov om vurdering af landets faste ejendomme«.
 3. Efter § 5 indsættes:
»§ 5 a.
Ved overdragelse af en andel i en andelsboligforening,  

 hvor der til andelen er knyttet retten til en bolig, skal andelen tilbydes en  

 boligsøgende, som er optaget på en venteliste i  

 andelsboligforeningen, jf. dog stk. 3 og 4.
Stk. 2. Andelsboligforeningen skal i vedtægterne  

 fastsætte regler om mindst én venteliste, hvor der optages  

 personer, der ikke allerede er andelshavere i foreningen.
Såfremt der  

 føres flere ventelister, skal der tillige fastsættes regler for  

 ventelisternes indbyrdes forhold.
 Stk. 3. Andelsboligforeningen kan i stedet for at oprette  

 venteliste i vedtægterne bestemme, at bestyrelsen eller  

 generalforsamlingen afgør, hvem der skal tilbydes en bolig, efter at  

 ansøgere er indkaldt enten gennem opslag i foreningen eller på  

 anden måde, jf. dog stk. 4.
 Stk. 4. Andelsboligforeningen kan i vedtægterne  

 bestemme, at en fraflyttende andelshaver skal have mulighed for at indstille  

 en af følgende personer forud for overdragelse efter stk. 1 og  

 3:
 1)	En person, som andelshaveren bytter andelsbolig med, eller som  

 bytter sin andelsbolig som led i et bytte af flere andelsboliger, hvoraf  

 andelshaverens udgør den ene.
 2)	En person, som andelshaveren er beslægtet med i lige op- eller  

 nedstigende linje.
 3)	En person, som er andelshaverens bror eller søster.
 4)	En person, som er andelshaverens ægtefælle eller  

 registrerede partner.
 5)	En person, som andelshaveren har haft fælles husstand med  

 inden overdragelsen.
Stk. 5. Såfremt en andelsbolig skal tilbydes efter  

 reglen i stk. 1 og der ikke er noteret boligsøgende på  

 foreningens venteliste eller ingen af de boligsøgende på  

 ventelisten ønsker at erhverve andelen på vilkår, som den  

 fraflyttende andelshaver lovligt forlanger, kan andelshaveren indstille en  

 person som køber.
Såfremt en andelsbolig skal tilbydes efter  

 reglen i stk. 3 og der ikke er ansøgere, som ønsker at erhverve  

 andelen på vilkår, som den fraflyttende andelshaver lovligt  

 forlanger, kan andelshaveren indstille en person som køber.  

 Andelsboligforeningen kan i vedtægterne bestemme, at en fraflyttende  

 andelshaver i de i 1. eller 2. pkt. nævnte situationer skal tilbyde  

 andelen til andelsboligforeningen.
 Stk. 6. Andelsboligforeningen skal fastlægge  

 retningslinjer for, hvorledes de boligsøgende gøres bekendt med  

 deres placering på listen, og for sletning af boligsøgende  

 på ventelisten.
Stk. 7. Andelsboligforeningen kan bestemme, at der ved  

 optagelse af boligsøgende på venteliste opkræves et gebyr,  

 der ikke i væsentligt omfang må overstige andelsboligforeningens  

 omkostninger ved administrationen af ventelisten.
Andelsboligforeningen kan  

 ligeledes bestemme, at der skal opkræves et årligt  

 administrationsgebyr.
§ 5 b.
Reglerne i § 5 a, stk. 1 og 3, finder ikke anvendelse,  

 i det omfang kommunalbestyrelsen har anvisningsret efter reglerne i denne  

 lovs § 7 c og § 160 b, stk. 4, i lov om almene boliger samt støttede  

 private andelsboliger m.v.« § 11. Om overdragelse af en aktie i et boligaktieselskab eller en  

 anpart i et boliganpartsselskab gælder reglerne i §§ 5 og 6  

 tilsvarende.
 4. I § 11 indsættes efter »§§ 5«: », 5 a«.
 § 15. Overtrædelse af reglerne i § 2, stk. 3, stk. 4 eller  

 stk. 5, straffes med bøde eller fængsel indtil 4  

 måneder.
 Stk. 2. Det samme gælder den, der overdrager en  

 aktie eller anpart i strid med reglerne i § 10, den, der overdrager en fast  

 ejendom eller en anpart af en ejendom i strid med § 13, eller den, der  

 overdrager en fast ejendom eller en andel i et boligfællesskab i strid  

 med § 14 a.
Stk. 3. Med bøde eller fængsel indtil 4  

 måneder straffes endvidere den, der overdrager sin andel i strid med  

 kommunalbestyrelsens anvisningsret i henhold til § 160 b i lov om almene  

 boliger samt støttede private andelsboliger m.v. eller § 79, stk. 3, i  

 lov om byfornyelse.
Det samme gælder den, der i en andelsboligforening  

 omfattet af § 160 b i lov om almene boliger samt støttede private  

 andelsboliger m.v. eller § 79, stk. 3, i lov om byfornyelse  

 tilsidesætter den pligt, der gælder for andelsboligforeninger  

 efter § 7 h.
 Stk. 4. Den, der som mægler eller rådgiver  

 erhvervsmæssigt medvirker ved overdragelse i strid med §§ 5, 10, 11, 13  

 og 14 a, straffes med bøde eller fængsel indtil 4  

 måneder.
 5. I § 15 indsættes efter stk. 4 som nyt  

 stykke:
»Stk. 5. Manglende overholdelse af bestemmelserne i § 5 a, stk. 2 og  

 3, straffes med bøde.« Stk. 5 bliver herefter til stk. 6.
 Stk. 5. Er overtrædelsen begået af et  

 aktieselskab, anpartsselskab, andelsselskab eller lignende, kan  

 bødeansvar pålægges selskabet som sådant.
 6. § 15, stk. 5, der bliver stk. 6, affattes  

 således:
»Stk. 6. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. januar  

 2003.
 Stk. 2. Loven har virkning for indgåelse af aftaler  

 om overdragelse af andele, som indgås efter lovens  

 ikrafttræden.
 Stk. 3. Loven har virkning for indgåelse af aftaler  

 om overdragelse af aktier eller anparter, hvor der til aktien eller anparten  

 er knyttet retten til en bolig i selskabets ejendom, som indgås efter  

 lovens ikrafttræden.
Bilag 2 Folketingets forhandlinger vedrørende lov om  

 andelsboligforeninger  

 og andre boligfællesskaber Folketingsåret 1978-79: (L 143) FF 5476, 6787, 11237, 11594.
Till.
A 2385, till.
B 1009, till.
C 577.
 Loven stadfæstet 8. juni 1979.
(Lovtidende nr. 239) Folketingsåret 1991-92: (L 275) FF 9623, 10046, 10304.
Till.
A 6633, till.
B 1495, 2227.
 Loven stadfæstet 20. maj 1992.
(Lovtidende nr. 380) Folketingsåret 1980-81: (L 8) FF 65, 442, 1006, 1382.
Till.
A 199, till.
B 71, till.
C 41.
 Loven stadfæstet 5. november 1980.
(Lovtidende nr. 486) Folketingsåret 1993-94: (L 54) FF 1263, 2057, 3764, 4149.
Till.
A 1009.
 Loven stadfæstet 22. december 1993.
(Lovtidende nr. 1072) Folketingsåret 1981-82: (L 192) FF 9508, 10091, 11006, 11280 (Fortryk).
 Loven stadfæstet 25. maj 1983.
(Lovtidende nr. 194) Folketingsåret 1993-94: (L 154) FF 5247, 6213, 7902, 8321.
Till.
A 6039, till.
B 645, till.
C 641.
 Loven stadfæstet 6. april 1994.
(Lovtidende nr. 222) Folketingsåret 1984-85: (L 138) FF 5064, 5618, 9581, 9932.
Till.
A 2581, 4037.
 Loven stadfæstet 22. maj 1985.
(Lovtidende nr. 206) Folketingsåret 1993-94: (L 219) FF 8146, 8678, 10403, 10632.
Till.
A 7557, till.
B 1011, till.
C 849.
 Loven stadfæstet 10. maj 1994.
(Lovtidende nr. 335) Folketingsåret 1989-90: (L 9) FF 72, 400 5465, 5892.
Till.
A 429, till.
B 527.
 Loven stadfæstet 7. marts 1990.
(Lovtidende nr. 138) Folketingsåret 1993-94: (L 251) FF 10822, 12082, 12300.
Till.
A 8713, till.
B 1865.
 Loven stadfæstet 1. juni 1994.
(Lovtidende nr. 445) Folketingsåret 1991-92: (L 245) FF 7635, 8114, 9768, 10299.
Till.
A 5981, till.
B 1315, 2217.
 Loven stadfæstet 20. maj 1992.
(Lovtidende nr. 379) Folketingsåret 1994-95: (L 153) FF 2536, 2872, 4698, 4961.
Till.
A 1912, till.
B 434, till.
C 362.
 Loven stadfæstet 17. maj 1995.
(Lovtidende nr. 306) Folketingsåret 1995-96: (L 84) FF 1433, 1674, 4114, 4301.
Till.
A 2313, till.
B 354, till.
C 304.
 Loven stadfæstet 27. marts 1996.
(Lovtidende nr. 220) Folketingsåret 1999-2000: (L 211) FF 5107, 7988, 8730.
Till.
A 5858, 5897, till.
B 1340, till.
C 928.
 Loven stadfæstet 31. maj 2000.
(Lovtidende nr. 404) Folketingsåret 1996-97: (L 269) FF 7366, 7859, 8293.
Till.
A 5707, 5702, till.
B 1282, till.
C 936.
 Loven stadfæstet 10. juni 1997.
