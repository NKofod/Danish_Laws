Bekendtgørelse om nægtelse af adgang til naturgassystemet på  

 grund af alvorlige økonomiske og finansielle problemer med kontrakter, der  

 indeholder en mindsteaftageforpligtelse (take-or-pay-kontrakter)  

1) I medfør af §§ 22, 50 og 52 i lov nr. 449 af 31. maj 2000  

 om naturgasforsyning, fastsættes:
 § 1.  

  

 Hvis et naturgasselskab får eller forventer at få alvorlige økonomiske og  

 finansielle problemer på grund af sine mindsteaftageforpligtelser  

 (take-or-pay-forpligtelser) i henhold til en eller flere kontrakter om køb af  

 gas, kan det ansøge Energitilsynet om en midlertidig undtagelse fra reglerne  

 om  

 adgang til systemet i naturgasforsyningslovens § 18.
Stk. 2.  

  

 Ansøgningerne  

 skal indgives i hvert enkelt tilfælde, og så vidt muligt før der nægtes  

 adgang til  

 systemet.
Ansøgningerne skal senest indgives to uger efter, at der er nægtet  

 adgang til systemet.
 Stk. 3.  

  

 Ansøgningen skal  

 ledsages af alle relevante oplysninger om problemernes art og omfang samt om  

 de  

 skridt, gasselskabet har taget for at løse problemerne.
 § 2.  

  

 Energitilsynet træffer afgørelse i henhold til § 3 om ansøgninger efter § 1  

 senest 12 uger efter modtagelsen af ansøgningen, jf. naturgasforsyningslovens  

 §  

 18, stk. 5.
 Stk. 2.  

  

 Indrømmer  

 Energitilsynet en midlertidig undtagelse, kan afgørelsen ændres eller  

 tilbagekaldes i overensstemmelse med Europa-Kommissionens pålæg, jf. § 4.
Stk. 3.  

  

 Indrømmer  

 Energitilsynet ikke en midlertidig undtagelse, kan afgørelsen inden fire uger  

 efter, at den er meddelt, indbringes for Energiklagenævnet.
Klage har ikke  

 opsættende virkning.
 Stk. 4.  

  

 Hvis  

 Energiklagenævnet omgør Energitilsynets afgørelse og indrømmer en midlertidig  

 undtagelse, kan Energiklagenævnets afgørelse ændres eller tilbagekaldes i  

 overensstemmelse med Europa-Kommissionens pålæg, jf. § 4.
 § 3.  

  

 Energitilsynet kan under hensyn til stk. 2-4 indrømme en midlertidig  

 undtagelse  

 fra reglerne om adgang til systemet i naturgasforsyningslovens § 18, hvis  

 alternativer til at nægte adgang ikke ligger inden for en rimelig rækkevidde.  

 Energitilsynets afgørelse skal begrundes.
 Stk. 2.  

  

 Energitilsynet  

 skal, når det træffer afgørelse om en undtagelse, jf. stk. 1, navnlig tage  

 hensyn til:
 1)  

 	  

    

 Målsætningen om at  

 skabe et konkurrencepræget gasmarked.
 2)  

 	  

    

 Behovet for at  

 opfylde forpligtelser til offentlig tjeneste og garantere  

 forsyningssikkerheden.
 3)  

 	  

    

 Naturgasselskabets  

 stilling på gasmarkedet og den faktiske konkurrence på dette marked.
 4)  

 	  

    

 Omfanget af de  

 økonomiske og finansielle problemer for naturgasselskaberne og  

 transmissionsselskaberne eller for de naturgasforbrugere, som har ret til  

 valg  

 af leverandør, jf. bekendtgørelse nr. 579 af 22. juni 2000 om  

 naturgasforbrugeres ret til valg af leverandør.
 5)  

 	  

    

 Datoerne for  

 underskrivelsen af og betingelserne i den eller de pågældende kontrakter,  

 herunder i hvor høj grad der heri tages højde for markedsændringer.
 6)  

 	  

    

 Bestræbelserne for at  

 finde en løsning på problemerne.
 7)  

 	  

    

 I hvilket omfang  

 selskabet på det tidspunkt, hvor det påtog sig de pågældende  

 mindsteaftageforpligtelser (take-or-pay-forpligtelser), under hensyntagen til  

 bestemmelserne i Europa-Parlamentets og Rådets direktiv 98/30/EF af 22. juni  

 1998 om fælles regler for det indre marked for naturgas med rimelighed kunne  

 have forudset, at der sandsynligvis ville opstå alvorlige problemer.
 8)  

 	  

    

 I hvilken grad  

 systemet er sammenkoblet med andre systemer og graden af disses  

 interoperabilitet.
 9)  

 	  

    

 De virkninger, som  

 indrømmelse af en undtagelse vil få for den korrekte anvendelse af  

 Europa-Parlamentets og Rådets direktiv 98/30/EF af 22. juni 1998 om fælles  

 regler for det indre marked for naturgas med henblik på et velfungerende  

 indre  

 marked for naturgas.
 Stk. 3.  

  

 En afgørelse om  

 en anmodning om undtagelse vedrørende kontrakter, der indeholder en  

 mindsteaftageforpligtelse (take-or-pay-kontrakter), der er indgået inden den  

 10. august 1998, må ikke føre til en situation, hvor det er umuligt at finde  

 økonomisk rentable alternative afsætningsmuligheder.
 Stk. 4.  

  

 I relation til  

 vurderingen efter stk. 1 har et gasselskab ikke alvorlige vanskeligheder, så  

 længe salget af naturgas ikke falder under niveauet for  

 minimumsaftagelsesgarantier i kontrakter om køb af naturgas, der indeholder  

 en  

 mindsteaftageforpligtelse (take-or-pay-kontrakter), eller for så vidt den  

 pågældende kontrakt om gaskøb kan tilpasses, eller naturgasselskabet kan  

 finde  

 økonomisk rentable alternative afsætningsmuligheder.
§ 4.  

  

 Hvis Energitilsynet eller Energiklagenævnet indrømmer en undtagelse, jf. § 2,  

 underrettes Europa-Kommissionen herom senest to uger efter, at afgørelsen er  

 truffet.
Energitilsynet eller i tilfælde af påklage Energiklagenævnet  

 fremsender samtidig alle relevante oplysninger angående undtagelsen til  

 Europa-Kommissionen.
Oplysningerne kan forelægges Europa-Kommissionen i en  

 sammenfattet form, således at Kommissionen kan træffe en velbegrundet  

 afgørelse.
 Stk. 2.  

  

 Hvis Europa-Kommissionen  

 giver pålæg om at ændre eller tilbagekalde afgørelsen, hvorved der er  

 indrømmet  

 en undtagelse, skal Energitilsynet eller i tilfælde af påklage  

 Energiklagenævnet efterkomme Europa-Kommissionens krav inden fire uger, jf.  

 dog  

 stk. 3.
Stk. 3.  

  

 Hvis  

 Energitilsynet eller i tilfælde af påklage Energiklagenævnet vurderer, at  

 Europa-Kommissionens pålæg om at ændre eller tilbagekalde afgørelsen ikke bør  

 efterkommes, underretter det inden de i stk. 2 omtalte fire uger  

 Europa-Kommissionen, som træffer en endelig afgørelse efter procedure I i  

 artikel 2 i afgørelse 87/373/EØF.
Energitilsynet eller i tilfælde af påklage  

 Energiklagenævnet skal inden en uge efter modtagelsen af Europa-Kommissionens  

 endelige afgørelse efterkomme afgørelsen.
 § 5.  

  

 Naturgasselskaber, som ansøger om en i § 1 omhandlet undtagelse, før der er  

 nægtet adgang til systemet, og som ikke får indrømmet en sådan undtagelse, må  

 ikke nægte adgang til systemet på grund af mindsteaftageforpligtelser  

 (take-or-pay-forpligtelser) i henhold til en eller flere kontrakter om køb af  

 gas, som har været forelagt Energitilsynet i forbindelse med ansøgningen.
 Stk. 2.  

  

 Naturgasselskaber, som ansøger om en i § 1 omhandlet undtagelse, efter der er  

 nægtet adgang til systemet, og som ikke får indrømmet en sådan undtagelse, må  

 ikke længere nægte adgang til systemet på grund af mindsteaftageforpligtelser  

 (take-or-pay-forpligtelser) i henhold til en eller flere kontrakter om køb af  

 gas, som har været forelagt Energitilsynet i forbindelse med ansøgningen.
 § 6.  

  

 Medmindre højere straf er forskyldt efter anden lovgivning, straffes med bøde  

 den, der overtræder § 5, stk. 1 og 2.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 10. august 2000.
Miljø- og Energiministeriet, den 31. juli  

 2000 Svend Auken /Ib Larsen 1)  Bekendtgørelsen indeholder  

 bestemmelser, der  

 gennemfører Europa-Parlamentets og Rådets direktiv 98/30/EF af 22. juni 1998  

 om  

 fælles regler for det indre marked for naturgas (EF-Tidende 1998, nr.
L 204,  

 side 1).
