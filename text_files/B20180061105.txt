Bekendtgørelse om størrelsen af det ordinære bidrag til Arbejdsmarkedets Fond for Udstationerede i 2018 I medfør af § 3, stk. 4, og § 14, stk. 3, i lov nr. 613 af 8. juni 2016 om Arbejdsmarkedets Fond for Udstationerede, fastsættes efter indstilling fra Arbejdsmarkedets Tillægspension:
 § 1. Det ordinære bidrag for 1. og 2. kvartal 2018 fra arbejdsgiverne fastsættes til 3,60 kr. for hver fuldbeskæftiget lønmodtager, som arbejdsgiveren indbetaler ATP-bidrag for, jf. § 15 i lov om Arbejdsmarkedets Tillægspension.
 Stk. 2. For arbejdsgivere, som har anmeldelsespligt til Registret for Udenlandske Tjenesteydere, jf. § 7 a i lov om udstationering af lønmodtagere m.v. fastsættes det ordinære bidrag for 1. og 2. kvartal 2018 til 3,60 kr. for hver fuldtidsbeskæftiget lønmodtager, der udfører den pågældende tjenesteydelse.
 § 2. Det ordinære bidrag for 3. og 4. kvartal 2018 fra arbejdsgiverne fastsættes til 0 kr. for hver fuldbeskæftiget lønmodtager, som arbejdsgiveren indbetaler ATP-bidrag for, jf. § 15 i lov om Arbejdsmarkedets Tillægspension.
 Stk. 2. For arbejdsgivere, som har anmeldelsespligt til Registret for Udenlandske Tjenesteydere, jf. § 7 a i lov om udstationering af lønmodtagere m.v. fastsættes det ordinære bidrag for 3. og 4. kvartal 2018 til 0 kr. for hver fuldtidsbeskæftiget lønmodtager, der udfører den pågældende tjenesteydelse.
 § 3. Bekendtgørelsen træder i kraft den 1. juli 2018.
 Stk. 2. Bekendtgørelse nr. 1270 af 21. november 2017 om størrelsen af det ordinære bidrag til Arbejdsmarkedets Fond for Udstationerede i 2018 ophæves.
 Stk. 3. Ordinært bidrag for 1. og 2. kvartal 2018 efter § 1, stk. 1, opkræves på grundlag af ATP-bidrag, der er modtaget i perioden 1. januar - 30. juni i 2018.
 Stk. 4. Ordinært bidrag for 1. og 2. kvartal 2018 efter § 1, stk. 2, opkræves på grundlag af de tjenesteydelser, som arbejdsgivere har anmeldt til Registret for Udenlandske Tjenesteydere, der pågår i perioden 1. januar - 30. juni 2018.
 Stk. 5. Ordinært bidrag for 3. og 4. kvartal 2018 efter § 2, stk. 1, på grundlag af ATP-bidrag, der er modtaget i perioden 1. juli - 31. december i 2018, opkræves ikke.
 Stk. 6. Ordinært bidrag for 3. og 4. kvartal 2018 efter § 2, stk. 2, på grundlag af de tjenesteydelser, som arbejdsgivere har anmeldt til Registret for Udenlandske Tjenesteydere, der pågår i perioden 1. juli - 31. december 2018, opkræves ikke.
