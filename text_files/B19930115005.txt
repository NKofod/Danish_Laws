 I henhold til § 65, stk. 5, § 75 n, stk. 1 og 2, og § 95 i lov om  

 arbejdsløshedsforsikring m.v., jf. lovbekendtgørelse nr. 820 af 11. oktober  

 1993 som ændret ved lov nr. 436 af 30. juni 1993 fastsættes efter forhandling  

 med Landsarbejdsrådet:
Betingelser for at overgå til  

 overgangsydelse § 1.  Ret til at overgå til overgangsydelse har indtil  

 udgangen af 1998 medlemmer af anerkendte arbejdsløshedskasser, Stk. 2.  De 12 måneders ledighed,jf. stk. 1, nr. 3,  

 opgøres ved sammenlægning af timer, for hvilke der er udbetalt ydelser.
 Stk. 3.  Indtil udgangen af 1996 har medlemmer, som er i  

 alderen 50-54 år, og som opfylder kravene i stk. 1, bortset fra nr. 1, ret  

 til at overgå til overgangsydelse.
 § 2.  Et medlem, der ønsker at overgå til  

 overgangsydelse, skal indgive skriftlig ansøgning til sin  

 arbejdsløshedskasse.
 Stk. 2.  Ansøgningen skal indgives på en blanket, der er  

 udfærdiget eller godkendt af direktøren for arbejdsløshedsforsikringen.
 Stk. 3.  Overgangsydelse kan tidligst udbetales fra det  

 tidspunkt, hvor kassen har modtaget ansøgningen.
§ 3.  Medlemmer, der modtager ydelser efter lov om  

 social pension eller tilsvarende udenlandsk lovgivning, kan ikke overgå til  

 overgangsydelse.
Dog kan overgangsydelse ydes til medlemmer, der Rådighed og arbejde i ydelsesperioden § 4.  Et medlem, der modtager overgangsydelse, skal  

 ikke stå til rådighed for arbejdsmarkedet.
 § 5.  Et medlem, der modtager overgangsydelse, har med  

 den i stk. 2 nævnte undtagelse ret til at udføre arbejde af enhver art.
 Stk. 2.  Arbejde må ikke udføres som vedvarende  

 selvstændig virksomhed eller som arbejde i en selvstændig virksomhed, der  

 ejes eller drives af medlemmets ægtefælle, jf. dog stk. 3.
 Stk. 3.  Uanset stk. 2 kan arbejde udføres ved mindre  

 jordbrug efter de regler, som gælder for efterlønsmodtagere, bortset fra  

 200-timers begrænsningen.
 § 6.  Et medlem, der er overgået til overgangsydelse,  

 kan igen få ret til dagpenge, hvis medlemmet opnår beskæftigelse i et omfang,  

 der berettiger til dagpenge, jf. arbejdsløshedsforsikringslovens § 53, stk.  

 2. Beskæftigelse forud for overgangen kan ikke medregnes til optjening af ny  

 dagpengeret.
Stk. 2.  Hvis medlemmet har haft arbejde i det i stk. 1  

 nævnte omfang og ønsker at udnytte retten til dagpenge, skal medlemmet give  

 kassen skriftlig meddelelse herom.
Det forhold, at medlemmet har modtaget  

 overgangsydelse, medfører ikke, at medlemmet skal opfylde et krav om arbejde  

 efter reglerne om at generhverve dagpengeretten for et medlem, der ikke anses  

 for at stå til rådighed for arbejdsmarkedet.
 Stk. 3.  Dagpenge kan tidligst udbetales med virkning  

 fra det tidspunkt, hvor kassen har modtaget medlemmets meddelelse.
 Stk. 4.  Et medlem, der udnytter retten til dagpenge,  

 jf. stk. 2, kan kun overgå til overgangsydelse på ny, hvis betingelserne i §  

 1 er opfyldt på det tidspunkt, hvor medlemmet på ny ønsker at overgå til  

 overgangsydelse.
 § 7.  Et deltidsforsikret medlem, der modtager  

 overgangsydelse, kan ikke overflyttes som fuldtidsforsikret medlem, selv om  

 der i ydelsesperioden er udført arbejde i det omfang, der er angivet i  

 arbejdsløshedsforsikringslovens § 68, stk. 3.
Overgangsydelsens størrelse og udbetaling § 8.  Overgangsydelsen udbetales med et fast beløb på  

 82% af højeste dagpenge efter lovens § 47 eller § 70.
 § 9.  Overgangsydelsen udbetales af  

 arbejdsløshedskassen bagud for 4 henholdsvis 5 uger, således at hver  

 udbetalingsperiode slutter næstsidste søndag i en måned.
 Stk. 2.  Udbetaling kan først finde sted, når  

 arbejdsløshedskassen har modtaget et ydelseskort for udbetalingsperioden i  

 korrekt udfyldt og underskrevet stand.
 § 10.  Overgangsydelse kan ikke udbetales til et  

 medlem, som ved domstols- eller administrativ afgørelse er berøvet sin  

 frihed.
Arbejdes og indtægters betydning for  

 overgangsydelsen Fradrag for arbejde § 11.  Arbejde, der er tilladt efter § 5, stk. 1 og  

 stk. 3, medfører fradrag i overgangsydelsen efter reglerne om fradrag i  

 dagpenge, supplerende dagpenge, timeoverførsel mv. i  

 arbejdsløshedsforsikringslovens §§ 58, stk. 1, 59 og 73, stk. 1 og 3, og  

 regler fastsat i medfør heraf, jf. dog §§ 13 til 20.
 Stk. 2.  For deltidsforsikrede medlemmer beregnes  

 fradrag i ydelsen i forhold til 2/3 af fuld, sædvanlig arbejdstid.  

 Overgangsydelse for deltidsforsikrede kan kun udbetales, hvis ydelsen i ugen  

 mindst udgør et beløb svarende til overgangsydelse for 4,1 timer.
 Stk. 3.  Arbejde medfører fradrag, selv om det er  

 ulønnet, og selv om det udføres uden for normal arbejdstid eller på søndage  

 eller helligdage.
 Stk. 4.  Medlemmet har dog ret til uden fradrag i  

 overgangsydelsen at udføre ulønnede aktiviteter efter de regler, der er  

 fastsat i § 1a i bekendtgørelsen om arbejdes og indtægters betydning for  

 arbejdsløshedsdagpengenes størrelse.
 Stk. 5.  Arbejde i udlandet sidestilles med arbejde i  

 Danmark.
 § 12.  Skattepligtige beløb, der modtages for  

 varetagelse af borgerlige ombud og offentlige og private hverv, medfører  

 fradrag i overgangsydelsen, jf. dog stk. 2 og 3.
 Stk. 2.  Beløb, der modtages for varetagelse af hverv i  

 henhold til de kommunale styrelseslove, dog undtaget beløb for at være  

 borgmester, rådmand eller udvalgsformand, medfører ikke fradrag i  

 overgangsydelsen.
 Stk. 3.  Beløb, der modtages for opfyldelse af  

 vidnepligt, medfører ikke fradrag.
Stk. 4.  Beregningen af fradrag sker ved, at indtægten  

 pr. uge omregnes til timer ved brug af omregningssatsen på  

 udbetalingstidspunktet.
Der foretages herefter fradrag for den del, som det  

 beregnede timetal udgør af en hel uges overgangsydelse.
 Fradragsfri indtægt på op til 27.500 kr.
§ 13.  Indtil udgangen af 1996 har et  

 fuldtidsforsikret medlem i hvert kalenderår, hvori medlemmet modtager  

 overgangsydelse, ret til at have indtægt ved lønarbejde eller hverv på  

 sammenlagt op til 27.500 kr. uden fradrag i ydelsen.
Beløbet reguleres en  

 gang om året med satsreguleringsprocenten, jf. lov om en  

 satsreguleringsprocent.
 Stk. 2.  Ved opgørelse af de fradragsfri indtægter  

 medregnes alle lønindtægter, der medfører fradrag efter de almindelige  

 regler.
 Stk. 3.  Hvis indtægten ikke er kendt på det tidspunkt,  

 hvor medlemmet skal afgive oplysningerne til arbejdsløshedskassen, indgår der  

 et beløb i opgørelsen af den fradragsfri indtjening, der svarer til antallet  

 af beskæftigede timer ganget med omregningssatsen.
Stk. 4.  Arbejde ved mindre jordbrug, jf. § 5, stk. 3,  

 kan efter omregning opgøres inden for det fradragsfri beløb.
Beløbet der kan  

 opgøres fremkommer ved at gange antallet af anvendte timer ved jordbruget med  

 den gældende omregningssats.
Stk. 5.  Hvis arbejdsindtægten i en uge overstiger det  

 fradragsfri beløb, foretages fradraget ved brug af omregningssatsen for den  

 del af indtægten, der ligger ud over det fradragsfri beløb.
Arbejde og  

 indtægter i resten af kalenderåret medfører fradrag efter de almindelige  

 regler på dagpengeområdet.
 Stk. 6.  Fradragsfrit arbejde kan ikke udføres i  

 udlandet.
§ 14.  Det fradragsfri beløb nedsættes, hvis medlemmet  

 ikke modtager overgangsydelse et helt kalenderår.
Nedsættelsen sker ved, at  

 det fradragsfri beløb reduceres med 1/52 for hver hele uge, hvor medlemmet  

 ikke er i overgangsydelsesordningen.
 § 15.  Ved overgangen til overgangsydelse skal kassen  

 beregne størrelsen af det fradragsfri beløb for resten af kalenderåret, jf. §  

 14.
 Stk. 2.  Ved begyndelsen af det kalenderår, hvor  

 medlemmet skal udtræde af overgangsydelsesordningen på grund af alder eller  

 overgang til efterløn, skal kassen beregne størrelsen af det fradragsfri  

 beløb for resten af ydelsesperioden.
 Stk. 3.  Ved udtræden af anden grund end de i stk. 2  

 nævnte, skal kassen på udtrædelsestidspunktet opgøre størrelsen af det  

 fradragsfri beløb.
Stk. 4.  Hvis et medlem, der frivilligt udtræder af  

 ordningen i løbet af året, har haft en fradragsfri indtægt, der er større end  

 medlemmet havde ret til, skal kassen beregne fradraget for den overskydende  

 indtægt/arbejde efter de almindelige fradragsregler.
Den for meget udbetalte  

 overgangsydelse skal tilbagebetales til kassen.
 Stk. 5.  Kassen skal skriftligt underrette medlemmet om  

 størrelsen af det fradragsfri beløb, medlemmet har ret til at tjene.
 § 16.  Medlemmer, der ønsker at være omfattet af  

 ordningen, skal skriftligt over for kassen forpligte sig til at tilbagebetale  

 eventuelt for meget modtaget overgangsydelse, hvis medlemmet udtræder af  

 ordningen på grund af andre forhold end alder eller overgang til efterløn.
 Stk. 2.  Medlemmer, der er omfattet af ordningen, skal  

 på ydelseskortet uge for uge oplyse både antallet af arbejdstimer og  

 arbejdsindtægtens størrelse.
§ 17.  Hvis den til indtægten knyttede beskæftigelse i  

 en uge er af et sådant omfang, at mindsteudbetalingsreglen udelukker  

 udbetaling af overgangsydelse, kan indtægten for ugen ikke opgøres inden for  

 det fradragsfri beløb.
Indtægten/arbejdet i den uge medfører fradrag i  

 overgangsydelsen efter de almindelige regler.
 § 18.  Arbejde, der ikke medfører fradrag i  

 overgangsydelsen, kan ikke medregnes til optjening af ny dagpengeret, jf. §  

 6, stk. 1.
 Belægning af ydelseskortet mv.
 § 19.  Belægning af ydelseskort sker efter reglerne om  

 belægning af dagpengekort, jf. dog stk. 2 og 3, og § 20.
Stk. 2.  Reglerne finder ikke anvendelse på belægning af  

 ydelseskortet, når medlemmet holder fri for egen regning eller i øvrigt ikke  

 står til rådighed.
Endvidere finder reglerne om minimumsbelægning ved  

 arbejde, hvor den faktiske arbejdstid ikke eller kun vanskeligt kan  

 kontrolleres mv., ikke anvendelse.
Stk. 3.  Ved udbetaling af sygedagpenge efter  

 dagpengeloven belægges ydelseskortet med gennemsnittet af arbejdstimerne i de  

 sidste 4 uger inden sygdommens indtræden.
Hvis medlemmet har været  

 beskæftiget hos arbejdsgiveren i mindre end 4 uger, belægges kortet med den  

 gennemsnitlige ugentlige arbejdstid i den tid, medlemmet har været  

 beskæftiget hos arbejdsgiveren.
§ 20.  Et medlem, der ophører med at arbejde, fordi  

 medlemmet bliver omfattet af strejke eller lock-out (konflikt), jf.  

 arbejdsløshedsforsikringslovens § 61, stk. 2, skal - så længe konflikten  

 løber - have ydelseskortet belagt med gennemsnittet af arbejdstimerne i de  

 sidste 4 uger inden konfliktens begyndelse.
Hvis medlemmet har været  

 beskæftiget i mindre end 4 uger, belægges kortet med den gennemsnitlige  

 ugentlige arbejdstid i beskæftigelsesforholdet.
Fradrag for andre indtægter § 21.  Feriegodtgørelse og ferie med løn medfører  

 fradrag i overgangsydelsen i forhold til det antal feriedage, der er optjent,  

 jf. dog stk. 3.
Stk. 2.  Fradraget pr. feriedag udgør 5/6 af den sats,  

 hvormed der udbetales overgangsydelse.
Beløbet afrundes til nærmeste hele  

 krone.
 Stk. 3.  Hvis feriegodtgørelsen eller lønnen i  

 ferieperioden udgør et mindre beløb end fradraget i overgangsydelsen, kan  

 medlemmet få udbetalt differencen som overgangsydelse.
 § 22.  Løbende udbetaling af pension (inklusive  

 tillæg), som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager, medfører fradrag.  

 Tilsvarende gælder fast løbende udbetaling af beløb, som faglige  

 organisationer og lignende eller en tidligere arbejdsgiver udbetaler som  

 supplement til overgangsydelsen eller i forbindelse med arbejdsophør.
 Stk. 2.  Løbende udbetaling af pension, som hidrører fra  

 en arbejdsperiode i udlandet, medfører fradrag.
 Stk. 3.  Fradraget i overgangsydelsen beregnes efter  

 reglerne i § 12, stk. 4.
 Stk. 4.  Reglerne om begrænsninger af dagpengeretten  

 (mindsteudbetaling) finder ikke anvendelse, hvis overgangsydelsen for en uge  

 kommer under beløbsgrænsen på grund af fradrag for pensionsudbetalinger.
 § 23.  Hvis et medlem modtager en udenlandsk pension,  

 som ikke direkte kan sidestilles med ydelser efter lov om social pension, jf.  

 § 3, eller hvis pensionen er mindre end dansk folkepensions grundbeløb, kan  

 pensionen modtages sammen med overgangsydelse mod, at pensionen fradrages  

 fuldt ud i overgangsydelsen.
 § 24.  Beløb, der udbetales i forbindelse med  

 deltagelse i undervisning, fradrages efter de regler, der gælder for fradrag  

 i dagpenge.
 § 25.  Patentafgifter og lignende indtægter medfører  

 fradrag, når ansøgning om patent mv. er indgivet i ydelsesperioden.  

 Biblioteksafgifter, KODA/GRAMEX-afgifter, vederlag for genudsendelse,  

 genopførelse og anden form for genanvendelse af bøger, fotografier,  

 teaterstykker, film mv. og lignende indtægter medfører fradrag, hvis  

 førsteudgivelsen eller førsteopførelsen er sket i ydelsesperioden.
 Stk. 2.  Fradraget i overgangsydelsen beregnes efter  

 reglerne i § 12, stk. 4.
Oplysningspligt § 26.  Et medlem, der har haft arbejde eller  

 indtægter, som er omfattet af reglerne i dette kapitel, har pligt til løbende  

 at underrette arbejdsløshedskassen herom ved brug af ydelseskortet.
Indtægter, der ikke medfører fradrag § 27.  Udbetaling af tantieme, gratiale, bonus,  

 opsparet søgnehelligdagsbetaling og lignende udbetalinger fra  

 beskæftigelsesforhold, der er afsluttet, inden medlemmet overgik til  

 overgangsydelse, medfører ikke fradrag.
 Stk. 2.  Indtægter af den i § 25 nævnte art medfører  

 ikke fradrag, når ansøgning om patent mv. er indgivet, eller førsteudgivelsen  

 eller førsteopførelsen er sket før ydelsesperiodens begyndelse.
§ 28.  Der skal ikke ske fradrag for arbejdsfri  

 indtægter, herunder Overgangsydelse som lån mod overdragelse af  

 krav mod Lønmodtagernes § 29.  Et medlem, der anmelder krav om erstatning for  

 løn i en opsigelsesperiode over for Lønmodtagernes Garantifond, og som af den  

 grund skal have foretaget helt eller delvist fradrag i overgangsydelsen, kan  

 ved henvendelse til arbejdsløshedskassen få et beløb svarende til fradraget  

 udbetalt som lån imod overdragelse af det samlede krav mod Lønmodtagernes  

 Garantifond til arbejdsløshedskassen.
Udbetaling under ophold i udlandet § 30.  Et medlem, der modtager overgangsydelse, kan  

 bevare retten til overgangsydelse under midlertidigt ophold i udlandet i op  

 til sammenlagt 3 måneder inden for hvert kalenderår.
 Stk. 2.  Overstiger opholdet i udlandet sammenlagt 3  

 måneder, eller tager medlemmet fast ophold i udlandet, standses udbetalingen  

 af overgangsydelse, indtil medlemmet igen tager fast ophold i Danmark.
 Stk. 3.  Hvis et medlem har bevaret retten til  

 overgangsydelse under ophold i udlandet umiddelbart op til et årsskifte, kan  

 pågældende dog bevare retten til overgangsydelse i en ny 3 måneders periode  

 uden forinden at tage ophold i Danmark.
 § 31.  Et medlem, der tager ophold i udlandet, skal  

 give arbejdsløshedskassen oplysning om opholdets begyndelses- og  

 afslutningstidspunkt.
 § 32.  Det påhviler arbejdsløshedskassen at registrere  

 perioder, hvor et medlem opholder sig i udlandet, og at standse udbetalingen  

 af overgangsydelse i overensstemmelse med reglerne i § 30.
 § 33.  Når et medlem tager fast ophold i Danmark efter  

 længere tids ophold i udlandet end nævnt i § 30, genoptages udbetalingen af  

 overgangsydelse efter begæring fra medlemmet, hvis betingelserne for ret til  

 ydelsen fortsat er opfyldt.
Ret til overgangsydelse efter ophold i  

 udlandet, på Færøerne eller § 34.  Forsikringsperioder optjent under ophold i  

 andre lande, på Færøerne eller i Grønland kan medregnes i de  

 forsikringsperioder, som i medfør af § 1, stk. 1, nr. 4, er betingelser for  

 ret til overgangsydelse, hvis medlemmets forsikringsperioder vil kunne  

 medregnes efter de særlige regler om medlemsanciennitet ved overgang til  

 efterløn.
 § 35.  Retten til overgangsydelse bortfalder, hvis et  

 medlem på grund af arbejde i et andet EØS-land eller på Færøerne omfattes af  

 dette lands arbejdsløshedsforsikring.
 Stk. 2.  Hvis arbejdet i udlandet helt ophører, og  

 medlemmet vender tilbage til Danmark, kan medlemmet igen få overgangsydelse,  

 hvis pågældende efter optagelse i en arbejdsløshedskasse umiddelbart har ret  

 til dagpenge efter de særlige regler om medlemsret og dagpengeret for  

 personer, der har haft arbejde eller ophold i et andet EØS-land eller på  

 Færøerne.
 Stk. 3.  Overgangsydelsen kan tidligst udbetales fra det  

 tidspunkt, hvor kassen har modtaget medlemmets anmodning om optagelse.
 Overgangsydelsens ophør mv.
 § 36.  Retten til overgangsydelse ophører ved udgangen  

 af den måned, hvor medlemmet fylder 60 år.
Stk. 2.  Retten til overgangsydelse bortfalder, hvis  

 medlemmet § 37.  Arbejdsløshedskassen skal, senest 3 måneder før  

 medlemmet fylder 60 år, skriftligt informere pågældende om, at det er en  

 betingelse for overgang til efterløn, at der indgives skriftlig begæring  

 herom, inden retten til overgangsydelse ophører, jf.  

 arbejdsløshedsforsikringslovens § 75 b, stk. 1, nr. 3.
Ikrafttrædelse § 38.  Bekendtgørelsen træder i kraft den 1. januar  

 1994.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 86 af 7. februar 1992 om  

 overgangsydelse med tilhørende vejledning.
