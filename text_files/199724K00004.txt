Nr BTL 4 Betænkning over Forslag til lov om ændring af lov om social service og lov  

 om social bistand (Kompetencen til at godkende plejefamilier og  

 opholdssteder)   

 Nr L 4 1997-98. 2. samling Afgivet af Socialudvalget Afgivet: 19980423 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Lynghøj Efterskole og Landsforeningen af Opholdssteder og Skolebehandlingstilbud (LOS) og  

 Familieplejen I Danmark (FD).
 Herefter indstiller et flertal (udvalget med undtagelse af Det  

 Konservative Folkepartis medlemmer) lovforslaget til vedtagelse  

 uændret.
 Et mindretal (Det Konservative Folkepartis medlemmer af udvalget)  

 vil redegøre for sin stilling til lovforslaget ved 2. behandling.
Jørn Pedersen (S) Inger Bierbaum (S) Else Marie Mortensen (S) Karen J.  

 Klint (S) Grete Schødts (S) Villy Søvndal (SF) Yvonne Herløv Andersen (CD)  

 Anders Samuelsen (RV) Jette Gottlieb (EL) Erik Larsen (V) Else Winther  

 Andersen (V) Tove Fergo (V) Rikke Hvilshøj (V) Jens Heimburger (KF) Knud Erik  

 Kirkegaard (KF) Inge Refshauge (DF) Tove Videbæk (KRF) Fremskridtspartiet havde ikke medlemmer i udvalget.
Ændringsforslag Af Tom Behnke (FP):
Til § 1 1) Nr. 2 affattes således:
 »2. § 49, stk. 1 og 2, affattes således:
 »Plejefamilier og opholdssteder for børn og unge skal være godkendt  

 som generelt egnede af den stedlige kommune.
Stk. 2. Kommunen fører tilsyn med de i kommunen beliggende  

 plejefamilier og opholdssteder.«» Til § 2 2) Paragraffen udgår.
Til § 3 3) I stk. 1 udgår », jf. dog stk. 2«.
 4) Stk. 2 og 3 udgår.
B e m æ r k n i n g e r Til nr. 1 Ændringsforslaget medfører, at kommunen skal godkende og føre tilsyn med  

 såvel plejefamilier som opholdssteder, når lov om social service træder i  

 kraft den 1. juli 1998. Forslagsstilleren er imod at tillægge amterne flere  

 opgaver, sådan som lovforslaget har til hensigt, da forslagsstilleren  

 principielt ønsker amterne afskaffet.
Til nr. 2 Bestemmelsen udgår, da forslagsstilleren ønsker at opretholde de nuværende  

 regler i bistandsloven, hvorefter kommunalbestyrelsen har kompetencen til at  

 godkende plejefamilier og opholdssteder for børn og unge.
Til nr. 3 og 4 Det foreslås, at lovforslaget træder i kraft den 1. juli 1998 samtidig med  

 ikrafttræden af lov om social service.
