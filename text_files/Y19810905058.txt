Indenrigsministeriet har i dag i anledning af en konkret henvendelse  

 udtalt, at der ikke ud fra et kommunalretligt synspunkt vil være noget til  

 hinder for, at en kommunalbestyrelse beslutter at fremstille en  

 fremmedsproget informationspjece om det danske kommunestyre.
Det må dog være  

 en forudsætning, at pjecen udarbejdes på de vigtigste af de fremmedsprog, som  

 er repræsenteret i kommunens befolkning, samt at pjecen ikke indeholder  

 valgagitation for de enkelte kandidatlister.
 I skrivelse af 28. august 1981 har byrådet under henvisning til en  

 skrivelse fra partiet Venstres Helsingørkreds, forespurgt, om en kommune  

 lovligt må yde tilskud til og forestå udgivelsen af en pjece på et par af de  

 vigtigste indvandrersprog, som kort fortalte om det danske kommunestyre.  

 Efter partiet Venstres opfattelse ville det i denne forbindelse være  

 naturligt at lade de enkelte politiske partier få stillet lidt plads til  

 rådighed for at kunne redegøre for deres standpunkter.
I denne anledning skal man oplyse, at der ikke ud fra et kommunalretligt  

 synspunkt vil være noget til hinder for, at en kommunalbestyrelse beslutter  

 at fremstillle en fremmedsproget informationspjece om det danske  

 kommunestyre.
Det må dog være en forudsætning, at pjecen udarbejdes på de  

 vigtigste af de fremmedsprog, som er repræsenteret i kommunens befolkning,  

 samt at pjecen ikke indeholder valgagitation for de enkelte kandidatlister.
 Indenrigsministeriets afgørelser og udtalelser om kommunale forhold 1981  

 3.2.
