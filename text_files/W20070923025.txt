Landsskatteretskendelse vedr.
Afskrivning - ikke igangværende  

 virksomhed Klagen vedrører ikke godkendt afskrivning på vindmøller,  

 idet klagerens virksomhed ikke er anset for igangværende.
Landsskatterettens  

 afgørelse Personlig indkomst Skatteankenævnet har alene godkendt afskrivning på  

 vindmøller med 131.250 kr., selvangivet med 682.500 kr.
 Landsskatteretten godkender afskrivninger med 682.500 kr.
Sagens oplysninger Det fremgår af sagen, at klageren ved tegningsaftaler af 23.  

 december 1998 har erhvervet 10 anparter i K/S B og 10 anparter i K/S C.
Om begge kommanditselskaber er oplyst, at der er solgt 90  

 anparter á 110.000 kr. i hvert selskab, og at hvert kommanditselskab er ejer  

 af  

 en vindmølle, der er placeret i USA.
I alt er der etableret fire  

 kommanditselskaber, benævnt B, D, E og C.
 Af tegningsaftalerne fremgår bl.a., at investor kan vælge at  

 indbetale 28.500 kr. pr. tegnet kommanditanpart kontant eller at ansøge om  

 indgåelse af en afdragsordning til en fast rentesats på 10 % p.a. med en  

 afdragsprofil pr. kommanditanpart i 1998, 1999, 2000 og 2001 på henholdsvis  

 5.000 kr., 18.000 kr., 4.200 kr. og 3.435 kr.
 Klageren har den 29. december 1998 ved checks betalt 570.000  

 kr. til B og C svarende til 285.000 kr. pr. kommanditselskab.
Pr. 1. januar 1999 byttede klageren sine 10 andele i B til  

 yderligere 10 andele i C.
Andelene blev byttet lige over beløbsmæssigt.
 Klageren har modtaget et udateret kommanditanpartsbevis fra  

 C, hvoraf fremgår, at hun har opfyldt vilkårene i den med selskabet indgåede  

 tegningsaftale og er ejer af 20 kommanditanparter med en ejerandel svarende  

 til  

 20/90. Overdragelsen er bekræftet ved overdragelsesaftale af 7. januar 2000.
Klageren har den 26. april 1999 udstedt et gældsbrev, hvori  

 hun erkender at skylde 125.071 USD til F, USA.
Hovedstolen skal forrentes med  

 7  

 % p.a., der beregnes af den til enhver tid værende restgæld, og forrentningen  

 påbegyndes den 26. april 1999. Gælden afvikles med en fast årlig ydelse på  

 15.492 USD, der betales kvartårlig henholdsvis den 1. oktober, 1. januar, 1.  

 april og 1. juli, første gang den 1. oktober 1999, med 3.873 USD, indtil  

 gælden  

 er afviklet med sidste ydelse den 1. januar 2012, hvilken sidste ydelse  

 andrager 1.515 USD.
Ydelserne skal betales til advokat G i X.
 Af udbudsmateriale for projektet udarbejdet af H i Y,  

 fremgår bl.a., at der er tale om køb af specificerede vindmøller  

 med en kapacitet på 1000 kW, og at møllerne  

 skal opstilles i USA.
Det fremgår tillige, at B og C overtager vindmøllerne pr.  

 31. december 1998 for 9.912.500 kr. pr. stk., og at der udbydes i alt 90  

 anparter pr. projekt, som fordeles på maksimalt 9 investorer.  

 Anskaffelsesprisen svarer til 110.139 kr. pr. anpart, eller 1.101.388 kr. ved  

 tegning af 10 anparter.
Ved ophør af projektet i 2019 vil den enkelte  

 investor  

 ved 10 anparter have opnået en opsparing efter skat på 958.002 kr.
Såfremt  

 erhvervelse af anparter sker ved en afdragsordning, vil opsparingen alene  

 udgøre 907.153 kr.
 Ifølge den indgåede aftale med vindmølleproducenten I skal  

 der inden den 31. december 1998 opstilles 4 stk. specificerede møller i en  

 allerede eksisterende vindmøllepark i USA.
 Møllerne er opstillet og installeret henholdsvis den 30.  

 december og den 31. december 1998.
Aftageren af el er J.
De nye møller indtræder i en allerede  

 eksisterende aftale, som gælder for hele vindmølleparken, med en restperiode  

 på  

 16 år.
 Ifølge driftsregnskab er der ingen driftsindtægter i 1998.
Afregningen for produceret strøm sker 1 gang månedligt, idet  

 pengene først indsættes på selskabets konto i den amerikanske bank, hvorefter  

 de oversendes til selskabets konto i Bank1  

 i Danmark og herfra  

 fordeles ud til de enkelte kommanditister.
Der foreligger dokumentation for,  

 at  

 overførslerne reelt finder sted.
 Den budgetterede årsproduktion udgør 3.850.000 kwt.
 Ifølge installationsrapporter er mølle E18 A (C1  

 )  

 opstillet den 21. december 1998 og den 27. december 1998 og installation er  

 sket den 31. december 1998. Mølle E15 A (B1  

 ) er opstillet den 23.  

 december 1998 og den 28. december 1998 og installation er sket den 30.  

 december  

 1998.
 Ved testkørslen den 31. december 1998 har vindmølle E18 A (C1  

 )  

 produceret 10 kwt og vindmølle E15 A (B1  

 ) har produceret 11,8 kwt.
Ifølge installationsrapporten for E18 A (C1  

 ),  

 punkt 8 - funktionstest - var der ingen vind den dag, da testen blev  

 foretaget.  

 Der blev i stedet foretaget en ny test få dage senere, hvor vinden var 4 m i  

 sekundet.
Ved installation af E15 A(B1  

 ) var vinden 3,4 m i sekundet.
 De udskrevne installationsrapporter er dateret den 7. januar  

 1999, men er påført underskrifter fra den ansvarlige for opstilling, fra  

 fabrikant og fra køber, alle dateret den 30./31. december 1998.
 Klageren har afskrevet 30 % af anskaffelsesprisen pr.  

 projekt på 1.137.500 kr., eller i alt 2.275.000 kr., svarende til 682.500 kr.
 Skattemyndighederne har alene godkendt afskrivninger på  

 131.250 kr., således at klagerens ansættelse er forhøjet med 551.200 kr.
Skatteankenævnets  

 afgørelse Skatteankenævnet har ikke anset klagerens  

 vindmøllevirksomhed for igangværende, hvorfor der ikke er godkendt  

 afskrivning  

 på vindmøller.
Det fremgår af § 2 i lov nr. 199 af 6. juli 1957 om  

 skattemæssige afskrivninger, at disse kan foretages under ét for samtlige de  

 til en skattepligtigs erhvervsvirksomhed hørende maskiner, inventar og  

 lignende  

 driftsmidler, der udelukkende benyttes erhvervsmæssigt.
Ifølge praksis er det  

 en forudsætning for afskrivningsret, at der er tale om driftsmidler, leveret  

 til en igangværende virksomhed, jf.
Ligningsvejledningen 1998, afsnit E.C.1.
Vindmøllerne er opstillet henholdsvis den 21. og 27.  

 december 1998 samt den 23. og 28. december 1998, og afprøvet henholdsvis den  

 30. og 31. december 1998, hvilket fremgår af de modtagne  

 installationsrapporter.
Som dokumentation for, at møllerne er leveret til en  

 igangværende virksomhed, er kun modtaget installationsrapporten vedrørende  

 E18A  

 og hertil anføres, at der den 31. december 1998 er produceret 10 kwh ved  

 testkørslen, i hvilken forbindelse det er oplyst, at dette skyldes, at der  

 ikke  

 var høj vindhastighed den dag.
Der foreligger ikke oplysning om  

 indtægtsgivende  

 produktion den 31. december 1998.
 Skatteankenævnet har anført, at skatteforvaltningen har  

 anmodet om computerudskrift vedrørende de to vindmøller, således at det kunne  

 konstateres, om vindmøllerne reelt var i gang i 1998, og hvor meget strøm,  

 der  

 blev produceret i december 1998 samt januar 1999. Det eneste, der er modtaget  

 i  

 den forbindelse er omtalte installationsrapport.
 Skatteankenævnet har henvist til en installationsrapport  

 vedrørende E15 A (B1  

 ), der er modtaget fra Z kommune, hvor rapporten  

 viser en produktion på 11,8 kwh ved testkørslen den 30. december 1998. Her  

 foreligger heller ikke dokumentation for indtægtsgivende produktion den 30.  

 og  

 31. december 1998.
 Da der ikke foreligger dokumentation for erhvervsmæssig  

 produktion i 1998, hverken i form af computerudskrifter, der viser produktion  

 i  

 1998, eller i form af regnskaber, der viser indtægter i virksomheden, har  

 skatteankenævnet ikke anset virksomheden for igangværende i 1998.  

 Skatteankenævnet har således ikke anset de fremlagte installationsrapporter  

 som  

 værende dokumentation for indtægtsgivende erhvervsmæssig produktion af el.
Klagerens påstand og  

 argumenter Klagerens repræsentant har heroverfor anført, at  

 virksomheden må anses for igangværende på det tidspunkt, hvor vindmøllerne er  

 tilsluttet el-nettet, og hvor der er foretaget testkørsel af den pågældende  

 vindmølle.
Begge disse ting skete ultimo december 1998, hvilket er  

 dokumenteret  

 af installationsrapporten fra vindmøllefabrikanten I.
 Repræsentanten er efterfølgende fremkommet med et  

 supplerende indlæg, hvori ansættelsen påstås nedsat med 551.250 kr.
 Repræsentanten har yderligere anført:
 "ANBRINGENDER:
 1. Realitet i investeringen i skattemæssig henseende.
Til støtte for, at As investering i andele af vindmøller  

 opstillet i USA, efter en konkret realitetsbedømmelse skal lægges til grund i  

 skattemæssig henseende med deraf følgende afskrivningsadgang og adgang til  

 fradrag for renteudgifter, gøres det gældende, ·  

  

 	  

 at alle de i sagen omhandlede dispositioner  

 er civilretlig gyldige og retskraftige i overensstemmelse med deres indhold, ·  

  

 	  

 at der ikke er grundlag for tilsidesættelse  

 i skattemæssig henseende af As ejendomsret til de i sagen omhandlede  

 vindmøller, hvorfor de stedfundne selvangivne afskrivninger samt de  

 selvangivne  

 renteudgifter skal opretholdes, 2. Igangværende virksomhed i afskrivningslovens forstand  

 fra og med indkomståret 1998.
Til støtte for, at A i indkomståret 1998 er berettiget til  

 at foretage afskrivninger i henhold til den dagældende bestemmelse i  

 afskrivningslovens § 2 i relation til hendes medejerskab til to vindmøller  

 opstillet i USA, gøres det gældende, ·  

  

 	  

 at As virksomhed fra og med indkomståret  

 1998 opfylder betingelserne for påbegyndelse af afskrivninger, ·  

  

 	  

 idet de to vindmøller kan anses for leveret  

 i afskrivningslovens forstand, ·  

  

 	  

 idet de to vindmøller kan anses for leveret  

 til en igangværende virksomhed, ·  

  

 	  

 idet de to vindmøller var bestemt til at  

 indgå i virksomhedens drift, og ·  

  

 	  

 idet vindmøllerne var færdiggjort i et sådant  

 omfang ultimo indkomståret 1998, at de ikke alene  

  

 kunne  

  

 indgå i driften - men at de facto også indgik i driften.
 Ad 1 - Realitet i investeringen i skattemæssig henseende.
Det er et fundamentalt skatteretligt princip, at  

 skatteretten er styret af de civilretlige dispositioner, således at gyldige  

 civilretlige dispositioner som udgangspunkt også skal lægges til grund  

 skattemæssigt.
Kun såfremt det kan dokumenteres, at der er modstrid mellem  

 dispositionernes  

  

 ydre/formelle  

  

 fremtrædelsesform og dispositionernes  

  

 reelle  

  

 indhold, er der grundlag for at tilsidesætte disse i skattemæssig  

 henseende.
Vi er enige i, at der i nærværende sag skal foretages en  

 konkret realitetsbedømmelse af aftalegrundlaget og de stedfundne  

 dispositioner  

 med henblik på at finde frem til, hvorvidt der foreligger modstrid mellem  

 dispositionernes ydre/formelle fremtrædelsesform og dispositionernes reelle  

 indhold.
Det er således kun i det tilfælde, at skattemyndighederne i sagen  

 kan  

 påvise, at der foreligger en sådan modstrid, at der med henvisning til den  

 såkaldte realitetsgrundsætning kan ske tilsidesættelse af de i sagen notorisk  

 civilretlige gyldige og retskraftige dispositioner i skattemæssig henseende.
Det er fast antaget i den skatteretlige teori og praksis, at  

 den omtalte realitetsgrundsætning ikke er en arbitrær norm, som kan anvendes  

 til beskatning efter forgodtbefindende.
At det forholder sig som anført,  

 kommer  

 klarest til udtryk i Skatteretten 1, 3. udgave, side 130-131, hvor professor,  

 dr. jur.
Jan Pedersen anfører:
"Generalklausulen (realitetsgrundsætningen) må anses at  

 være en forudsætning for hele skattesystemet og kræver som sådan ikke en  

 specifik hjemmel.
Generalklausulen kan anvendes til at tilsidesætte tomme og  

 kunstige skattebetingede dispositioner således, at beskatning i stedet  

 foretages i forhold til den modstående realitet.
Generalklausulen er dog ikke  

 en arbitrær norm, som kan anvendes til en beskatning efter forgodtbefindende.  

 Klausulen forudsætter en indiskutabel konstatering af, at almindelige og  

 normale forretningsmæssige dispositioner er tilsidesat til fordel for tomme  

 og  

 skattebetingede dispositioner således, at dispositionernes form står i  

 modsætning til deres reelle indhold." Det gøres gældende, at en anvendelse af den såkaldte  

 realitetsgrundsætning i nærværende sag forudsætter, at skattemyndighederne  

 kan  

 påvise, at de karakteristika, som sædvanligvis kendetegner et  

 forretningsmæssigt begrundet investering i vindmøller opstillet i USA, ikke  

 er  

 til stede i nærværende sag, samt at det påvises, at de i sagen omhandlede  

 aftaledokumenter  

 og dispositioner alene udgør en "tom skal" uden skattemæssig  

 realitet.
 Den afgørende problemstilling i relation til denne del af  

 sagen er således at finde frem til den såkaldte realitetsgrundsætnings  

 betydning for fastlæggelsen af ejendomsrettens overgang i skattemæssig  

 henseende.
 Højesteret ses ved tre nyere domme offentliggjort i  

 henholdsvis TfS 2000.374 (Carsten Bo Petersen), TfS 2000.1011 (Simon Bent  

 Sørensen) og SKM2003.273.HR (TfS 2003.493) (Jan Aage Jensen og Ole Nøhr) at  

 have udtalt sig om de generelle principper for, hvornår det ikke kan  

 anerkendes, at ejendomsretten til et givent aktiv kan anses for overgået i  

 skattemæssig henseende.
Disse generelle principper genfindes i sagen, der udspringer  

 af Landsskatterettens kendelse af den 19. juni 2002 offentliggjort i  

 SKM2002.389.LSR (TfS 2002.713). Sagen omhandlede et 10-mandsprojekt, hvor et  

 interessentskab havde investeret i en udlejet butiksejendom i England.
Sagen  

 angik nærmere spørgsmålet om, hvorvidt interessentskabet kunne anses for at  

 være ejer af den i sagen omhandlede ejendom i skattemæssig henseende.
Skatteyderen tabte sagen ved Landsskatteretten, hvorefter  

 sagen blev indbragt for Landsretten.
Ved Landsretten tog Skatteministeriet  

 efter sagsøgers afgivelse af replik imidlertid bekræftende til genmæle.
 Af Landsskatterettens kendelse fremgår bl.a. følgende:
"Højesteret har ved dom af 6/4 2000, TfS 2000.374,  

 foretaget en konkret realitetsbedømmelse af et leasingarrangement, herunder  

 af,  

 om der var erhvervet reel ejendomsret til omhandlede leasingaktiver, som er  

 en  

 forudsætning for afskrivningsretten.
Det var Højesterets opfattelse, at  

 afskrivningsretten alene blev overladt midlertidigt til skatteyderen, således  

 at der ikke var tale om en reel ejendomsret til leasingaktiverne.
Denne  

 realitetsbedømmelse førte til, at Højesteret tilsidesatte  

 leasingarrangementet  

 i skattemæssig henseende, hvorved skatteyderen blev nægtet adgang til  

 afskrivningsret vedrørende leasingaktiverne.
En sådan konkret  

 realitetsbedømmelse er ligeledes anvendt i Højesterets dom af 13/12 2000, TfS  

 2000.1011. Det er Landsskatterettens opfattelse, at der kan foretages en  

 tilsvarende konkret realitetsbedømmelse af nærværende projekt om investering  

 i  

 fast ejendom, I/S B.
Landsskatteretten finder efter en konkret  

 realitetsbedømmelse af I/S B, at interessentskabet ikke havde en reel  

 ejendomsret  

 til omhandlede ejendom, idet interessentskabet ikke efter danske regler havde  

 sædvanlige ejerbeføjelser og ejerforpligtelser over ejendommen.
Med den  

 indgåede "Headlease" foreligger der således sådanne begrænsninger i  

 forhold til sædvanlige ejerbeføjelser og -forpligtelser, at rettigheder og  

 forpligtelser i henhold til "Headlease" ikke kan sidestilles med  

 ejendomsret i dansk ret." Som anført tog Skatteministeriet bekræftende til genmæle,  

 efter at sagen var indbragt for Landsretten.
Skatteministeriet udsendte den  

 2.  

 juni 2003 en kommentar hertil, der er offentliggjort i SKM2003.236.DEP (TfS  

 2003.589). Af kommentaren fremgår følgende:
 "Sagen drejede sig om fradrag for underskud og renter  

 for så vidt angår et lån optaget i England i forbindelse med deltagelse i et  

 projekt, der vedrørte investering i en udlejet erhvervsejendom i England.  

 Underskudsfradraget vedrører skattemæssige afskrivninger og renter i  

 forbindelse med medejerskab af ejendommen.
 Landsskatteretten fandt, at deltagelse som interessent i  

 projektet ikke gav adgang til skattemæssige afskrivninger m.v.  

 Landsskatteretten lagde vægt på, at finansieringen bl.a. var sket gennem non  

 recourse-lån, at deltagelsen ikke kunne anses for en erhvervsmæssig og  

 økonomisk virksomhed, idet der ikke var forbundet nogen erhvervsrisiko ved  

 projektet, og at "ejerforholdene", der byggede på leasing, ikke  

 kunne  

 sidestilles med ejerforhold som forudsat i afskrivningsloven.
Sagen blev indbragt for domstolene.
Skatteministeriet har i  

 den forbindelse fundet, at der i den konkrete sag var en overvejende  

 sandsynlighed for, at domstolene ville finde, at investorerne måtte anses som  

 ejere af ejendommen, især under hensyn til, at ejendomsprojektets forløb og  

 afvikling ikke var fuldstændig fastlagt på forhånd, og at det ikke var uden  

 risiko og gevinstmulighed under den løbende drift og ved ophør for de  

 deltagende skatteydere.
Hertil kommer, at skatteyderen havde mulighed for  

 retligt at råde over ejendommen.
Skatteministeriet har af de anførte grunde  

 taget bekræftende til genmæle i sagen.
 Formålet har således efter en samlet bedømmelse af projektet  

 ikke været en overførsel af en skattemæssig afskrivningsret fra ejendommens  

 engelske ejer til interessentskabet for en midlertidig periode, uden enhver  

 ejerinteresse i eller -risiko vedrørende ejendommen for interessentskabet.
 Det er Skatteministeriets vurdering, at det konkrete  

 projekt, hvorefter momenterne med styrke taler for, at interessentskabet er  

 ejer af ejendommen, adskiller sig fra de hidtil pådømte 10-mandsprojekter på  

 så  

 væsentlige punkter, at ministeriets beslutning om at tage bekræftende til  

 genmæle i denne sag ikke vil påvirke de fortsat verserende  

 10-mandsprojektsager.
Landsskatterettens kendelse er offentliggjort ved  

 SKM2002.389.LSR (TfS 2002, 713, red.)." Af Skatteministeriets kommentar kan det udledes, at  

 Skatteministeriet har tillagt følgende forhold særlig betydning ved  

 vurderingen  

 af, at investorerne i det i sagen omhandlede projekt i skattemæssig henseende  

 skulle anses for ejere af ejendommen:
 ·  

  

 	  

 Under hensyn til, at ejendomsprojektets  

 forløb og afvikling ikke var fuldstændigt fastlagt på forhånd.
 ·  

  

 	  

 At det ikke var uden risiko og  

 gevinstmulighed under den løbende drift og ved ophør for de deltagende  

 skatteydere.
 ·  

  

 	  

 At skatteyderne havde mulighed for retligt  

 at råde over ejendommen.
 ·  

  

 	  

 At formålet efter en samlet bedømmelse af  

 projektet ikke har været en overførsel af en skattemæssig afskrivningsret for  

 ejendommens engelske ejer til interessentskabet for en midlertidig periode  

 uden  

 enhver ejerinteresse i eller ejerrisiko vedrørende ejendommen for  

 interessentskabet.
 ·  

  

 	  

 At det konkrete projekt dermed adskiller  

 sig fra de hidtil pådømte 10-mandsprojekter - jfr. de tre toneangivende  

 Højesterets  

 domme, som er opregnet ovenfor - på væsentlige punkter.
Vi har i sagsfremstillingen udførligt redegjort for de  

 faktiske omstændigheder i nærværende sag.
På baggrund af denne gennemgang  

 gøres  

 det overordnet gældende:
·  

  

 	  

 At alle dispositionerne er civilretlige  

 gyldige og retskraftige i overensstemmelse med deres indhold, ·  

  

 	  

 At der ikke er grundlag for en skattemæssig  

 tilsidesættelse af As medejendomsret til de i sagen omhandlede  

 vindmøller med  

 henvisning til den skatteretlige realitetsgrundsætning, hvorfor As  

 afskrivningsadgang samt adgang til fradrag for renteudgifter skal  

 opretholdes.
Til støtte herfor gøres det for det første gældende, at  

 vindmølleprojektets forløb og afvikling langt fra har været fuldstændigt  

 fastlagt på forhånd.
Til illustration heraf kan der bl.a. henvises til:
 ·  

  

 	  

 At den oprindeligt planlagte  

 finansieringsform langt fra forløb som planlagt, jfr. afsnit 1.8.
 ·  

  

 	  

 At møllerne har været ramt af en lang række  

 uforudsete driftsmæssige problemer, som har bevirket, at der af flere omgange  

 er fremsat garantikrav mod producenten af møllerne I, jfr. afsnit 1.16.  

 Herunder at det har været ejerne at møllerne, som selv har måttet varetage  

 deres interesser i forhold til de af I leverede garantier.
 ·  

  

 	  

 At det allerede i prospektet blev gjort klart,  

 at en væsentlig del af el-afregningsprisen var variabel, samt at  

 kommanditselskabet  

 bar den fulde kommercielle risiko herved.
 ·  

  

 	  

 At det i praksis har vist sig, at  

 afregningsprisen har afveget væsentligt fra det oprindeligt forudsatte, samt  

 at  

 kommanditselskabet de facto har båret, og fortsat bærer, den fulde risiko ved  

 afvigelser i afregningspriserne.
 ·  

  

 	  

 At det allerede i prospektet blev gjort  

 klart at den forventede produktion var baseret på et skøn, samt at  

 kommanditselskabet  

 bar den kommercielle risiko ved afvigelser i forhold til den forventede  

 produktion.
 ·  

  

 	  

 At det i praksis har vist sig, at  

 produktionen afviger væsentligt i forhold til det oprindeligt forudsatte  

 samt,  

 at kommanditselskabet de facto har båret, og fortsat bærer, den fulde risiko  

 ved afvigelser i produktionen.
·  

  

 	  

 At kommanditselskabet fuldt ud har båret de  

 kommercielle risici, som var forbundet med de indgåede aftaler.
Uenighed i  

 forhold til indholdet og fortolkningen af disse aftaler har resulteret i  

 ganske  

 omfattende drøftelser og korrespondance.
Herunder at det har været ejerne at  

 møllerne, som selv har måttet varetage deres interesser i forhold til de  

 indgående aftaler.
Til illustration af, at ejerne af møllerne selv har måttet  

 varetage deres interesser i forhold til de indgåede aftaler, henvises til den  

 ovenfor i afsnit 1.16. omtalte faktura fra K A/S til K/S C.
Som anført  

 ovenfor  

 i afsnit 1.16. relaterer omtalte faktura sig til rådgivning og bistand, som L  

 via selskabet K A/S har ydet til K/S C i forbindelse med den lange række af  

 driftsmæssige  

 problemer, som man har været udsat for.
·  

  

 	  

 Da USA i 2000 og 2001 var ramt af en meget  

 omfattende elkrise, modtog kommanditselskaberne ikke betaling for den strøm,  

 som møllerne producerede.
Kommanditselskaberne bærer således den fulde  

 kommercielle risiko ved, om køber af kommanditselskabets strøm de facto  

 betaler  

 for den leverede strøm.
 ·  

  

 	  

 At det allerede i prospektet blev gjort  

 klart, at de forventede indtægter var baseret på en forventning til kursen på  

 USD, samt at kommanditselskabet bar den kommercielle risiko ved ændringer i  

 dollarkursen.
 ·  

  

 	  

 At det i praksis har vist sig, at  

 kommanditselskabet og de enkelte investorer de facto har båret - og fortsat  

 bærer - den kommercielle risiko ved den stærkt svingende dollarkurs, hvilket  

 har haft væsentlig indflydelse på de opnåede driftsmæssige resultater.
 ·  

  

 	  

 At det allerede i prospektet blev gjort  

 klart, at kommanditselskabet bærer den fulde risiko ved det forhold, at de  

 forskellige aftaler, herunder jordlejeaftale og el-salgsaftale har en løbetid  

 som er væsentlig kortere end den i prospektet forventede levetid på møllerne.
Det gøres for det andet gældende, at A og de øvrige  

 vindmølleejere har haft såvel risiko som gevinstmulighed under den løbende  

 drift af vindmøllevirksomheden.
Til illustration af risikoen ved den løbende  

 drift henvises til, at A og de øvrige investorer bærer risikoen for, at  

 vindmøllerne bliver ramt af driftsmæssige problemer eller udefrakommende  

 skader  

 (jordskælv, tornadoer m.v.), der kan bevirke, at møllerne ikke er i stand til  

 at producere den forventede strøm.
 Til illustration heraf kan der derudover henvises til, at  

 møllerne de facto har været ramt af en lang række uforudsete driftsmæssige  

 problemer, som har medvirket til, at der af flere omgange er fremsat  

 garantikrav mod producenten af møllerne I, jfr. afsnit 1.16. Der kan videre  

 henvises til elkrisen i USA i 2000 og 2001, der medførte, at vindmølleejerne  

 i  

 en længere periode ikke modtog betaling for den strøm, som møllerne  

 producerede.
Til illustration af, at A og de øvrige investorer har haft  

 gevinstmulighed under den løbende drift af vindmøllevirksomheden henvises der  

 til afsnit 1.20. ovenfor.
Som det fremgår af det i afsnittet opstillede  

 regnskab for K/S C for perioden ultimo 1998 til ultimo 2002, udgør  

 nettoresultatet for K/S C i USD indtil ultimo 2002 637.734,88.
At A og de øvrige investorer har haft gevinstmulighed under  

 den løbende drift af vindmøllevirksomheden illustreres videre af afsnit 1.21.  

 ovenfor, som indeholder en nærmere redegørelse for pengestrømmene i projektet  

 -  

 herunder udlodningerne til investorerne.
Heraf fremgår det, at A fra december  

 1998 og frem til 26. august 2003 har fået udloddet i alt USD 153.674,50.
Det gøres for det tredje gældende, at A og de øvrige  

 investorer under hele investeringsperioden har haft mulighed for retligt at  

 råde over deres respektive andele af vindmøllerne.
Til illustration heraf kan  

 der bl.a. henvises til, at en række finansieringsproblemer førte til, at A  

 solgte de 10 anparter i K/S B, som hun oprindeligt erhvervede samtidig med,  

 at hun  

 erhvervede yderligere 10 anparter i K/S C.
Der kan videre henvises til, at  

 der  

 gennem hele investeringsperioden har været handlet med kommanditanparterne.
 Det gøres for det fjerde gældende, at vindmølleprojektet  

 ikke har været motiveret af et ønske om at overføre en skattemæssig  

 afskrivningsret for en midlertidig periode uden enhver ejerinteresse eller  

 ejerrisiko vedrørende vindmøllerne.
I relation hertil bemærkes, at det ikke skal bestrides, at  

 muligheden for at foretage skattemæssige afskrivninger i forhold til de i  

 sagen  

 omhandlede vindmøller naturligvis har haft betydning for investorernes ønske  

 om  

 at erhverve andele i vindmøllerne.
Det er imidlertid væsentligt at være  

 opmærksom på, at A og de øvrige investorer har haft et positivt  

 driftsøkonomisk  

 resultat - også selv om de skattemæssige fordele ikke indregnes.
 Til illustration heraf kan der bl.a. henvises til afsnit  

 1.20. ovenfor, som indeholder et regnskab for K/S C for perioden ultimo 1998  

 frem til ultimo 2002. Af dette regnskab fremgår det, at kommanditselskabet i  

 den omhandlede periode har haft et positivt driftsmæssigt resultat på USD  

 637.734,88. Det bemærkes, at der ved opgørelsen af dette resultat således  

 ikke  

 er taget højde for skattemæssige afskrivninger, værdien af rentefradrag m.v.
I denne sammenhæng kan det bemærkes, at en investering i  

 vindmøller som udgangspunkt ikke er særligt begunstiget i skattemæssig  

 henseende.
Ganske vist vil man under normale omstændigheder kunne gennemføre  

 en  

 skattemæssig afskrivning på en vindmølle en smule hurtigere end den lineære  

 afskrivning, som normalt benyttes i driftsregnskaber.
Men modsat f.eks. mange  

 ejendomsinvesteringer, så er der ved vindmølleinvesteringer tale om en reel  

 løbende værdiforringelse.
Betragtes en vindmølleinvestering således fra start  

 som "død", så er det alene muligt at opnå et positivt resultat af  

 investeringen efter skat, såfremt der også har været overskud før skat.
Det gøres for det femte gældende, at A og de øvrige  

 investorer under hele investeringsperioden har været retligt forpligtet i  

 forhold til de indgåede aftaler.
Til illustration heraf kan der bl.a.  

 henvises  

 til, at en af investorerne - M - som omtalt ovenfor i afsnit 1.8. på et  

 tidspunkt ophørte med at betale afdragene på et gældsbrev, som han havde  

 udstedt til F.
Den manglende betaling af afdragene medførte, at sagen blev  

 indbragt for fogedretten, som ved kendelse af den 28. september 2001, jfr.  

 bilag 39, nåede frem til, at M var forpligtet til at indbetale den fulde  

 restgæld.
Fogedrettens kendelse blev efterfølgende stadfæstet af Vestre  

 Landsret.
Det gøres for det sjette gældende, at der i sagen er  

 fremlagt omfangsrig dokumentation for, at der har været reelle pengestrømme  

 imellem USA og Danmark.
Som omtalt ovenfor i afsnit 1.21. har de i sagen  

 omhandlede kommanditselskaber og investorerne siden ultimo 1999 modtaget  

 udlodninger som følge af investeringen, som er indsat på de respektive  

 kommanditselskabers og investorers konti i først Bank1  

 og nu Bank2.
 Disse pengestrømme mellem USA og Danmark illustrerer med al  

 tydelighed realiteten i A og de øvrige investorers investering i  

 vindmølleandele.
Det gøres for det syvende gældende, at den ovenfor i afsnit  

 1.17. omtalte redegørelse udarbejdet af det amerikanske advokatfirma N til L  

 med al tydelighed illustrerer, at de i sagen omhandlede dispositioner er  

 civilretlig gyldige og retskraftige i overensstemmelse med deres indhold.
Som  

 omtalte i afsnit 1.17. var den omtalte redegørelse foranlediget af, at L  

 ønskede en beskrivelse af de mulige konsekvenser.
Med særlig interesse for  

 nærværende  

 sag er det væsentligt at være opmærksom på, at det amerikanske advokatfirma  

 intet sted i redegørelsen ses at stille spørgsmålstegn ved, at samtlige de i  

 sagen omhandlede dispositioner er civilretlige gyldige og retskraftige.
 2. Igangværende virksomhed i afskrivningslovens forstand  

 fra og med indkomståret 1998.
 Denne del af sagen omhandler spørgsmålet om, hvorvidt A fra  

 og med indkomståret 1998 opfylder betingelserne for at kunne foretage  

 afskrivninger i henhold til den dagældende bestemmelse i afskrivningslovens §  

 2  

 i forhold til hendes medejerskab til to vindmøller opstillet i USA.
Den første egentlige afskrivningslov blev af lovgiver  

 vedtaget i 1957 ved lov nr. 199. I denne oprindelige afskrivningslov, som var  

 gældende til og med indkomståret 1998 - men som nu er ophævet, havde man fra  

 lovgivers side ved bestemmelsen i § 7 nærmere reguleret, hvornår afskrivning  

 på  

 driftsmidler kunne påbegyndes.
Af bestemmelsen fremgik således følgende:
"Et driftsmiddel betragtes i henseende til  

 bestemmelserne i dette afsnit som anskaffet, når levering har fundet  

 sted." Som anført ovenfor blev den oprindelige afskrivningslov  

 ophævet med virkning fra og med indkomståret 1999. Nærværende sag vedrører  

 som  

 ligeledes anført ovenfor spørgsmålet om, hvorvidt A fra og med indkomståret  

 1998 er berettiget til at foretage afskrivninger.
 Nedenfor følger en omtale af den nugældende afskrivningslov,  

 som blev vedtaget ved lov nr. 436 af den 26. juni 1998. Baggrunden for, at vi  

 omtaler den nugældende afskrivningslov - der altså som anført først har  

 virkning fra og med indkomståret 1999 - er, at det udtrykkeligt fremgår af  

 bemærkningerne, at der ikke med bestemmelsen i § 3 i den nugældende  

 afskrivningslov er tilsigtet nogen ændring af gældende praksis.
 I den nugældende afskrivningslov er den relevante  

 bestemmelse vedrørende betingelserne for påbegyndelse af afskrivninger på  

 driftsmidler således indeholdt i bestemmelsen i afskrivningslovens § 3. Af  

 denne bestemmelse fremgår følgende:
"Driftsmidler og skibe anses for anskaffet, når  

 driftsmidlet eller skibet er 1. leveret til en igangværende virksomhed, 2. bestemt til at indgå i virksomhedens drift og 3. færdiggjort i et sådant omfang, at det kan indgå i  

 driften." Den nugældende afskrivningslov er vedtaget på baggrund af  

 lovforslaget L 102-2, som blev fremsat den 2. juni 1998 af skatteministeren i  

 Folketinget.
Af bemærkningerne til bestemmelsen i afskrivningslovens § 3, som  

 er gengivet i Folketingstidende 1997/98 (2. samling), tillæg A, spalte 35,  

 fremgår blandt andet følgende:
"Bestemmelsen lovfæster en række efter praksis gældende  

 betingelser for afskrivning på driftsmidler og skibe.
Bestemmelsen indeholder  

 en generel definition af begrebet "anskaffet" og erstatter herved  

 den  

 gældende lovs §§ 7 og 11, hvorefter et driftsmiddel anses som anskaffet, når  

 levering har fundet sted.
Bestemmelsen vedrører alle driftsmidler og skibe,  

 det  

 vil sige både de udelukkende og de delvist erhvervsmæssigt benyttede.
Der er  

 ikke med bestemmelsen tilsigtet nogen ændring af gældende praksis.
Betingelsen i bestemmelsens nr. 1 om, at driftsmidlet eller  

 skibet er leveret til en igangværende virksomhed, indebærer to kriterier, der  

 begge skal være opfyldt.
For det første skal der være sket levering af  

 aktivet.  

 Ved levering skal i denne henseende - som det er tilfældet efter gældende  

 praksis - forstås levering i købelovens forstand.
For det andet indebærer  

 bestemmelsen, at den skattepligtige skal have påbegyndt erhvervsmæssig  

 virksomhed i det år, hvori afskrivningen ønskes foretaget.
Den foreslåede  

 regel  

 omfatter også eksempelvis lønmodtageres adgang til at afskrive på  

 driftsmidler,  

 der benyttes erhvervsmæssigt.
En sådan aktivitet er også virksomhed i lovens  

 forstand.
 Bestemmelsens nr. 2 indebærer, at driftsmidlet eller skibet  

 skal være anskaffet med henblik på at indgå i virksomhedens drift.
Bestemmelsens nr. 3 indebærer, at driftsmidlet eller skibet  

 skal være i en sådan færdiggjort og færdigmonteret stand, at det vil kunne  

 benyttes i virksomhedens drift efter sit formål." Skatteankenævnet i Kommunen har ved sin afgørelse af den 31.  

 oktober 2002 vedrørende As skatteansættelse for indkomståret 1998, jfr.  

 bilag  

 1, fundet, at A ikke er berettiget til de selvangivne afskrivninger i  

 relation  

 til hendes vindmøllevirksomhed i indkomståret 1998 under hensyntagen til, at  

 der ikke i indkomståret 1998 forelå en "igangværende virksomhed" i  

 afskrivningslovens forstand.
Skatteankenævnet har fundet, at A derimod alene  

 er  

 berettiget til at foretage forskudsafskrivninger i henhold til den dagældende  

 bestemmelse i afskrivningslovens § 29 E.
 Af Skatteankenævnets sagsfremstilling side 5 fremgår det, at  

 Skatteankenævnets nærmere begrundelse for afgørelsen er følgende:
"Der foreligger en bindende forhåndsbesked fra  

 Ligningsrådet - sag 99/99-4231-00286 - (TfS 2000.199) vedrørende et  

 tilsvarende  

 projekt i udlandet, hvoraf det fremgår, at afskrivning kan påbegyndes, når  

 møllen er leveret, funktionsdygtig og tilsluttet et elforsyningsselskab.
Det  

 er  

 dog en forudsætning for afskrivning, at virksomheden er igangværende  

 (produktion  

 af el er påbegyndt, jfr. ad spørgsmål 1).
Vindmøllerne er opstillet hhv. den 21.12.1998 og 27.12.98  

 samt den 23.12.98 og den 28.12.98 og afprøvet hhv. den 30.12.98 og 31.12.98,  

 hvilket fremgår af de modtagne installationsrapporter.
Som dokumentation for,  

 at møllerne er leveret til en igangværende virksomhed, er kun modtaget  

 installationsrapporten vedrørende C1  

 og hertil anføres, at der den  

 31.12.98 er produceret 10 kwh ved testkørslen.
Det oplyses endvidere, at  

 produktionen under testkørslen kun har udgjort 10 kwh p.g.a., at der ikke var  

 høj vindhastighed den dag.
Der foreligger ikke oplysninger om indtægtsgivende  

 produktion den 31.12.98. Ved sagsbehandlingen i skatteafdelingen er anmodet  

 om  

 computerudskrift vedrørende de to vindmøller, således, at det kunne  

 konstateres  

 om vindmøllerne reelt har været i gang i 1998 og hvor meget strøm, der har  

 været produceret i december 1998 samt januar 1999. Det eneste, der er  

 modtaget  

 i den forbindelse er omtalte installationsrapport.
Med hensyn til B1  

 er installationsrapporten  

 modtaget fra Z Kommune.
Denne viser rapport viser en produktion på 11,8 kwh  

 ved  

 testkørslen den 30.12.98. Ej heller her foreligger dokumentation for  

 indtægtsgivende produktion den 30. og 31.12.98.
Idet der ikke foreligger dokumentation for erhvervsmæssig  

 produktion i 1998, såvel i form af computerudskrifter, der viser produktionen  

 af el i 1998, som i form af regnskaber, der udviser indtægter i virksomheden  

 har Skatteankenævnet ikke anset virksomheden for igangværende i 1998.  

 Skatteankenævnet har således ikke anset de fremlagte installationsrapporter  

 som  

 værende dokumentation for indtægtsgivende erhvervsmæssig produktion af  

 el." Vi forstår Skatteankenævnets afgørelse således, at  

 problemstillingen i relation til denne del af sagen er isoleret til, hvorvidt  

 der allerede fra og med indkomståret 1998 forelå en "igangværende  

 virksomhed" i afskrivningslovens forstand i relation til de to  

 vindmøller  

 opstillet i USA, som A er medejer af.
 Vi har dermed forstået Skatteankenævnets afgørelse således,  

 at Skatteankenævnet ikke bestrider, at alle øvrige betingelser for  

 påbegyndelse  

 af afskrivninger er opfyldt i nærværende sag.
Vi forstår videre Skatteankenævnets afgørelse således, at  

 det er Skatteankenævnets opfattelse, at der er to kriterier, der er afgørende  

 for,  

 hvorvidt der foreligger en "igangværende virksomhed" i  

 afskrivningslovens forstand.
Disse to kriterier er følgende:
 1. Det skal kunne dokumenteres, at de vindmøller, som A er  

 medejer af, ultimo december 1998 - det vil sige i indkomståret 1998 - de  

 facto  

 producerede el, som blev leveret til J.
 2. Det skal kunne dokumenteres, at den strøm, som er  

 produceret af møllerne ultimo december 1998, har været indtægtsgivende for  

 kommanditselskaberne og dermed for A.
 Krav om produktion af el.
 Det skal ikke bestrides, at As virksomhed kun kan betegnes  

 som en "igangværende virksomhed" i afskrivningslovens forstand i  

 indkomståret 1998, såfremt det kan dokumenteres, at der de facto er  

 produceret  

 el i indkomståret 1998.
Dette fremgår som anført af Skatteankenævnet direkte af  

 Ligningsrådets bindende forhåndsbesked af den 26. oktober 1999,  

 offentliggjort  

 i TfS 2000.199. I relation til nærværende sag er alene spørgsmål 1 i  

 anmodning  

 om den bindende forhåndsbesked af relevans.
Af spørgsmålet fremgik følgende:
"1. Vil danske købere kunne afskrive på vindmøller  

 opstillet i udlandet, jfr. afskrivningslovens afsnit 1, såfremt vindmøllerne  

 er  

 funktionsdygtige og tilsluttet et forsyningsselskab?" I det forbindelse udtalte den kommunale skatteforvaltning:
 "Ad spørgsmål 1.
Vindmøller anses afskrivningsmæssigt som driftsmidler, der  

 kan afskrives efter afskrivningslovens kapitel 2, når de benyttes  

 erhvervsmæssigt.
Når der indgås leveranceaftale direkte mellem mølleejer og  

 et  

 lokalt forsyningsværk som aftager og der rent faktisk leveres strøm fra  

 møllen  

 til forsyningsværket, må møllens drift klassificeres som  

 erhvervsmæssig." Ligningsrådet besvarede spørgsmålet således:
 "Ad spørgsmål 1.
 Ligningsrådet bemærker, at efter afskrivningslovens § 3  

 anses driftsmidler for anskaffet i afskrivningsmæssig henseende, når de er  

 leveret til en igangværende virksomhed er bestemt til at indgå i driften af  

 virksomheden og er færdiggjort i et sådant omfang, at det kan indgå i  

 driften.
Ligningsrådet finder dermed, at der kan afskrives på vindmøllerne  

 på det tidspunkt, hvor møllerne er leveret til køberne tilsluttet et  

 forsyningsselskab og i stand til at fungere efter deres formål, når de  

 leveres  

 til en virksomhed, som allerede forud for anskaffelsen af vindmøllen er  

 igangværende.
I andre tilfælde kræves det tillige, at den erhvervsmæssige  

 aktivitet  

 (produktionen af el) er påbegyndt." Det gøres imidlertid gældende, at der i nærværende sag  

 foreligger udtrykkelig dokumentation for, at de to vindmøller de facto  

 producerede strøm ultimo december 1998. Der henvises i den forbindelse til de  

 to installationsrapporter, jfr. bilag 106 (relaterende til møllen ejet af K/S  

 B) og bilag 107 (relaterende til møllen ejet af K/S C).
Af omtalte installationsrapporter fremgår det udtrykkeligt,  

 at der i forbindelse med testkørsler af de to vindmøller ultimo december 1998  

 blev produceret henholdsvis 11,8 kWh og 10 kWh.
Det forhold, at der er tale  

 om  

 strøm produceret i forbindelse med testkørsler, ændrer ikke på, at der er  

 tale  

 om erhvervsmæssig produktion.
 Indtægtsgivende erhvervsmæssig produktion af el.
 I relation hertil gøres det i første række gældende, at der  

 ikke i relation til betingelsen om, at der skal foreligge en  

 "igangværende  

 virksomhed" i afskrivningslovens forstand, kan indfortolkes et krav om,  

 at  

 den el, som blev produceret ultimo december 1998, har været indtægtsgivende  

 for  

 As vindmøllevirksomhed.
 Det gøres således gældende, at det er fast antaget i den  

 skatteretlige praksis, at der godt kan være tale om en "igangværende  

 virksomhed" i afskrivningslovens forstand - uanset, at virksomheden  

 endnu  

 ikke har haft indtægter.
 Der kan for det første henvises til Landsskatterettens  

 kendelse af den 13. februar 1989, offentliggjort i TfS 1989.310.
Sagen vedrørte en skatteyder, der den 1. oktober 1986 havde  

 påbegyndt selvstændig virksomhed som kørelærer.
I den anledning havde hun  

 anskaffet sig en bil bestemt til såvel privat som erhvervsmæssig kørsel, samt  

 ekstraudstyr til bilen, bl.a. pedaler og spejl.
Skatteyderen havde indrettet  

 teorilokaler på den private bopæl i X og endvidere i Y.
På trods af  

 annoncering  

 og presseomtale havde skatteyder ikke haft elever i 1986, men køreskolevognen  

 havde bl.a. været anvendt ved kørsel til møder med de øvrige kørelærere i  

 området i forbindelse med planlægningen af et kørebaneanlæg.
 Skatteyderen, der ikke havde ført kørselsregnskab, havde ved  

 indkomstopgørelsen anset 75 % af driftsudgifterne og afskrivningerne  

 vedrørende  

 bilen for at være erhvervsmæssige og havde anset ekstraudstyret for at være  

 selvstændige driftsmidler, hvorpå der kunne afskrives særskilt.
 De stedlige skattemyndigheder havde anført, at bilen ikke  

 kunne anses for at være erhvervsmæssigt anvendt, da klageren ikke havde haft  

 elever i 1986.
 Landsskatteretten traf følgende afgørelse:
"Uanset klageren ikke havde haft elevindtægter i 1986,  

 fandt Landsskatteretten - under hensyn til det oplyste om den udførte kørsels  

 karakter - at køreskolevognen havde været erhvervsmæssigt anvendt.
Da  

 klageren  

 ikke havde ført et kørselsregnskab, måtte den erhvervsmæssige kørsels andel  

 af  

 de samlede kørselsudgifter bero på et skøn.
Denne andel fandtes passende at  

 kunne ansættes til 25 % af de samlede udgifter inkl. afskrivninger." Der kan videre henvises til en sag behandlet ved Østre  

 Landsret, som er refereret i TfS 1991.458.
 Sagen, der som anført blev behandlet i Østre Landsret, førte  

 ikke til nogen dom, idet Østre Landsret efter domsforhandlingen tilkendegav,  

 at  

 skatteyder ville få medhold i sin påstand, såfremt der skulle afsiges dom.  

 Herefter valgte Skatteministeriet at tage bekræftende til genmæle.
Sagen vedrørte en skatteyder, der siden 1976 havde drevet  

 selvstændig erhvervsvirksomhed som ejendomsmægler.
I 1980 besluttede hun at  

 etablere et kontor i Vesttyskland, og lejede i december måned 1980 en  

 treværelseslejlighed i en beboelsesejendom i Düsseldorf.
Der var ikke  

 udarbejdet egentlige driftsbudgetter, da omkostningerne skulle holdes nede på  

 så lavt et niveau som muligt.
I midten af 1982 blev hun klar over, at  

 tysklandskontoret ikke kunne forventes at blive rentabelt, og  

 udlejningsbestræbelserne  

 ophørte, uden at der havde været indtægter på noget tidspunkt.
Der blev afholdt udgifter til leje af 3 værelses lejlighed,  

 som blev anvendt som kontor.
Herudover blev der afholdt udgifter til tæpper  

 og  

 køkken, til udarbejdelse og trykning af beskrivelser med billeder af husene  

 samt til trykning af tilmeldingsblanketter, brevpapir og kuverter.
Desuden  

 blev  

 der opsat reklameskilte i lejlighedens vinduer samt udstillet i et vindue hos  

 en tysk ejendomsmægler.
 Landsskatteretten traf følgende afgørelse:
"Efter de foreliggende oplysninger finder  

 Landsskatteretten imidlertid ikke grundlag for at antage, at klageren i 1980  

 har etableret en erhvervsvirksomhed i Düsseldorf med sommerhusudlejning.  

 Retten  

 har herved særligt henset til den beskedne aktivitet, som er udfoldet  

 sammenholdt med, at der ingen indtægter har været overhovedet, idet retten  

 skal  

 bemærke, at de oppebårne honorarindtægter ikke kan anses for at vedrøre den  

 omhandlede virksomhed." Som ovenfor nævnt tilkendegav Østre Landsret, at  

 ejendomsmægleren ville få medhold, såfremt der skulle afsiges dom, og  

 Skatteministeriet tog derefter bekræftende til genmæle.
Begrundelsen herfor  

 fremgår af Skatteministeriets kommentar til retssagen, refereret i TfS  

 1991.456. Det fremgår heraf:
"Efter at have genovervejet sagen besluttede  

 Skatteministeriet at tage bekræftende til genmæle.
Der blev i den forbindelse  

 lagt vægt på, at der efter de foreliggende oplysninger ikke kunne bestrides,  

 at  

 udgifterne var afholdt med henblik på at skabe en indkomst, selvom  

 ejendomsmæglerens udlejningsbestræbelser synes grebet lidet professionelt an.  

 At udgifterne ikke resulterede i indtægter kunne ikke udelukke ret til  

 fradrag  

 efter statsskattelovens § 6, stk. 1, litra a." Der kan derudover videre henvises til Landsskatterettens  

 kendelse af den 22. oktober 1992, offentliggjort i TfS 1993.53.
Sagen vedrørte en skatteyder, som i april 1989 indgik en  

 kontrakt om levering af en vindmølle til opstilling på en landbrugsejendom,  

 som  

 hun ejede.
Der var meddelt byggetilladelse som var godkendt af amtet den 12.  

 september 1989. Levering af maskine, styring, løsdele og vinger fandt sted  

 den  

 28. december 1989. Den 10. februar 1990 blev møllen samlet og rejst, og den  

 19.  

 februar 1990 blev møllen opstartet og idriftsat og elmåler blev installeret.
 Skatteankenævnet godkendte ikke afskrivning på vindmøllen.  

 Der var herved henset til, at vindmøllen ved årets udgang ikke var færdig og  

 monteret og dermed ikke kunne anvendes i driften.
Overfor Landsskatteretten nedlage skatteyderens repræsentant  

 principalt påstand om, at den selvangivne afskrivning blev godkendt.
Til  

 støtte  

 for påstanden anførte han, at det ved kontraktsindgåelsen i april 1989 blev  

 aftalt, at møllen skulle rejses i december 1989, men grundet vejret skete  

 dette  

 først i januar 1990. Skatteyder havde foretaget afskrivning, da levering af  

 vindmøllen var sket i december 1989, og afskrivning allerede kunne påbegyndes  

 i  

 leveringsåret, selv om driftsmidlet først blev sat i funktion i et senere  

 indkomstår.
Repræsentanten anførte endvidere, at der var tale om et  

 færdigt driftsmiddel, idet alle komponenterne var leveret i december måned,  

 og  

 der blot manglede tilslutning af en enkelt ledning fra vindmøllen til  

 ledningsnettet.
Repræsentanten anførte videre, at der var tale om en  

 igangværende  

 virksomhed, idet skatteyderen havde drevet landbrug i en årrække og  

 vindmøllen  

 anvendtes i landbruget.
Det var endvidere anført, at der ikke var tale om  

 skatteplanlægning, idet skatteyderen havde modtaget fakturaen på vindmøllen  

 ultimo 1989. Forsinkelsen skyldes den langsomme sagsbehandling i amtet og i  

 sidste ende vejret, som gav problemer i opstilling og igangsætning i 1989.
 Landsskatteretten traf følgende afgørelse:
"Landsskatteretten bemærkede, at det ifølge den i  

 praksis anlagte fortolkning af afskrivningslovens § 7 var en forudsætning  

 for,  

 at afskrivning kunne ske, at det omhandlede driftsmiddel indenfor det  

 pågældende regnskabsår forelå i en sådan færdiggjort stand, at det ville  

 kunne  

 benyttes i virksomhedens drift efter sit formål, jfr. bl.a. Østre Landsrets  

 dom  

 af 23.1.1967 UfR 1967.443 Ø.
Da vindmøllen ikke var færdigmonteret i 1989 og  

 først kunne fungere efter sit formål i 1990, var retten enig med  

 Skatteankenævnet i, at der ikke kunne ske afskrivning i medfør af  

 afskrivningslovens afsnit 1." De faktiske omstændigheder i den omtalte sag svarer til de  

 faktiske omstændigheder i nærværende sag derved, at skatteyderen på linje med  

 A  

 ikke drev en igangværende erhvervsmæssig vindmøllevirksomhed forud for  

 erhvervelsen af den i sagen omhandlede vindmølle.
Som det fremgår af  

 Landsskatterettens præmisser, så tillagde Landsskatteretten det afgørende  

 betydning, at vindmøllen ikke var færdigmonteret i 1989 og derfor først kunne  

 fungere efter sit formål i 1990.
 Derimod tillagde Landsskatteretten det på ingen måde  

 betydning, at vindmøllen ikke havde produceret el og opnået indtægter ved  

 elsalg i indkomståret 1989. Såfremt det ved vurdering af, hvorvidt der  

 foreligger en "igangværende virksomhed" i afskrivningslovens  

 forstand, er et afgørende kriterium, hvorvidt der er opnået indtægter qua den  

 erhvervsmæssige benyttelse af det pågældende driftsaktiv, så havde  

 Landsskatteretten jo utvivlsomt allerede af denne grund kunne have nægtet  

 skatteyderen adgang til afskrivninger i indkomståret 1989. Dette gjorde  

 Landsskatteretten  

 ikke, hvilket klart må kunne tages til udtryk for, at der ikke kan opstilles  

 et  

 sådant kriterium i praksis.
 Endelig kan der henvises til Ligningsrådets bindende  

 forhåndsbesked af den 26. oktober 1999, offentliggjort i TfS 2000.199.  

 Ligningsrådets  

 afgørelse er omtalt ovenfor.
 Som det fremgår af citatet fra afgørelsen ovenfor, blev  

 Ligningsrådet anmodet om at tage stilling til, hvorvidt danske købere kunne  

 afskrive på vindmøller opstillet i udlandet, jfr. afskrivningslovens afsnit  

 I,  

 såfremt vindmøllerne er funktionsdygtige og tilsluttet et  

 elforsyningsselskab.  

 Hertil svarede Ligningsrådet som bekendt:
"Ligningsrådet finder dermed, at der kan afskrives på  

 vindmøllerne på det tidspunkt, hvor møllerne er leveret til køberne  

 tilsluttet  

 et forsyningsselskab og i stand til at fungere efter deres formål, når de  

 leveres til en virksomhed, som allerede forud for anskaffelsen af vindmøllen  

 er  

 igangværende.
I andre tilfælde kræves det tillige, at den erhvervsmæssige  

 aktivitet (produktionen af el) er påbegyndt." Som det fremgår, opstiller Ligningsrådet ikke noget krav om,  

 at der skal foreligge dokumentation for, at den producerede el har været  

 indtægtsgivende for vindmølleejeren, førend der foreligger en  

 "igangværende virksomhed" i afskrivningslovens § 3's forstand.  

 Såfremt Ligningsrådet var af den opfattelse, at der kan opstilles et sådant  

 krav, havde det været meget nærliggende at nævne et sådant krav i  

 Ligningsrådets besvarelse.
 Såfremt Landsskatteretten på trods af det ovenfor anførte  

 måtte finde, der i relation til betingelsen om, at der skal foreligge en  

 "igangværende virksomhed" i afskrivningslovens forstand, kan  

 indfortolkes et krav om, at den el, som blev produceret ultimo december 1998,  

 har været indtægtsgivende for As vindmøllevirksomhed - gøres det i  

 anden række  

 gældende, at der i nærværende sag er fremlagt behørig dokumentation for, at  

 den  

 strøm, som de to vindmøller ejet af henholdsvis K/S B og K/S C, producerede  

 ultimo december 1998, de facto har været indtægtsgivende for de to  

 kommanditselskaber.
For så vidt angår K/S B henvises der til regnskabet for  

 1999, jfr. bilag 108. Heraf fremgår det i forbindelse med opgørelsen af  

 kommanditselskabets elsalgsindtægter, at produktionen af el i perioden fra  

 den  

 31. december 1998 og frem til den 31. januar 1999 udgjorde 74.244 kw.
Med  

 andre  

 ord fremgår det således udtrykkeligt, at kommanditselskabet har modtaget  

 betaling for den el, som blev produceret i forbindelse med testkørslen den  

 31.  

 december 1998.
I relation til K/S C bemærkes, at den ved testkørslen  

 producerede el blev afregnet på tilsvarende vis overfor J.
Der henvises til  

 regnskabet for K/S C for 1999, jfr. bilag 82." Landsskatterettens  

 bemærkninger og begrundelse Efter de foreliggende oplysninger og dokumenter i sagen  

 finder Landsskatteretten, at  

 vindmølleprojekterne B og C efter en konkret realitetsbedømmelse kan  

 godkendes skattemæssigt med deraf følgende afskrivningsadgang og adgang til  

 fradrag for renteudgifter for investorerne.
 Vedrørende afskrivninger fremgår det af afskrivningslovens §  

 2, stk. 1 (lovbekendtgørelse nr. 932 af 24. oktober 1996), at skattemæssig  

 afskrivning foretages under ét for samtlige de til en skattepligtigs  

 erhvervsvirksomhed hørende maskiner, inventar og lignende driftsmidler, der  

 udelukkende benyttes erhvervsmæssigt, jf. dog § 2 A, stk. 2, og § 12, stk. 2.  

 Afskrivningsgrundlaget opgøres efter saldometoden efter reglerne i stk. 2-3  

 og  

 stk. 5 og 8.
 I medfør af afskrivningslovens § 2, stk. 4, skal afskrivning  

 foretages med hele procenter og kan højst udgøre 30 % af den  

 afskrivningsberettigede saldoværdi, jf. dog § 2 A, stk. 6.
 Tidspunktet for begyndelsen af skattemæssige afskrivninger  

 på formuegoder af den omhandlede art er ifølge § 2 det indkomstår, hvori  

 anskaffelsen finder sted, og ifølge § 7 betragtes et driftsmiddel som  

 anskaffet, når levering har fundet sted.
 Det er en betingelse for at kunne foretage afskrivning, at  

 erhvervsmæssig virksomhed er påbegyndt.
Landsskatteretten finder, at vindmøllerne benævnt B1  

 og C1  

 må anses at være taget i brug inden udgangen af 1998, jf.  

 installationsrapporter samt produktion af kwt ved testkørsel ultimo december  

 1998. Klageren er herefter berettiget til at foretage afskrivning med 30 % af  

 anskaffelsessummen for hendes andel af de to vindmøller, svarende til 682.500  

 kr.
Den påklagede ansættelse nedsættes derfor med 551.250 kr.
