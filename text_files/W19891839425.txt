 Grundværdien for et enfamiliehus blev stadfæstet, idet støjgener i  

 forbindelse med beliggenheden op til en legeplads til en børnehave ikke  

 fandtes at kunne begrunde et nedslag.
 A klagede over den af skyldrådet foretagne ansættelse af grundværdien ved  

 18. almindelige vurdering pr. 1. januar 1986 for et parcelhus med påstand om  

 nedsættelse.
 Ejendommen omfattede et grundareal på 847 m2 med et i 1966 opført  

 enfamilieshus med et bebygget areal på 131 m2 inklusive en garage på 20 m2.
 Til støtte for påstanden gjorde klageren gældende, at ejendommen var  

 generet af støjgener fra naboejendommen der var en børnehave, hvis legeplads  

 stødte op til ejendommens skel.
 Landsskatteretten bemærkede, at grundværdien i henhold til bestemmelserne  

 i vurderingslovens § 6, jfr. § 13, stk. 1, udgør grundens handelsværdi i  

 ubebygget stand under hensyn til bsskaffenhed og beliggenhed og til en i  

 økonomisk henseende god anvendelse.
Landsskatteretten fandt ikke, at de af klageren påberåbte støjgener fra  

 naboejendommen var af et sådant omfang, at de kunne antages at påvirke  

 grundværdien i væsentlig grad.
Retten fandt derfor ikke grundlag for at  

 tilsidesætte det af skyldrådet udøvede skøn over grundværdien, der følgelig  

 blev stadfæstet.
 (* 1) Afgørelsen er offentliggjort i Skat 1989, nr. 7, side 551.
