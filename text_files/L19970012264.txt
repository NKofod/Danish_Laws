 Den 27. maj 1993 undertegnedes i Noordwijk følgende overenskomst mellem  

 Kongeriget Danmarks Regering og Republikken Litauens Regering om  

 international passager- og godsbefordring ad landevej i de to lande.  

 Overenskomstens ordlyd med tilhørende protokol og tillægsprotokol er som  

 følger:
OVERENSKOMST mellem Kongeriget Danmarks Regering og Republikken Litauens Regering om  

 international passager- og godsbefordring ad landevej Kongeriget Danmarks Regering og Republikken Litauens Regering er ud fra  

 ønsket om at fremme passager- og godsbefordringen med motorkøretøjer mellem  

 deres to lande, blevet enige om følgende:
I.
PASSAGERBEFORDRING Artikel 1 Tilladelsesordning 1. Al passagerbefordring som for fremmed regning  

 udføres af motorkøretøjer mellem de to lande og i transitbefordring igennem  

 deres territorier er, bortset fra de i artikel 3 nævnte, undergivet en  

 tilladelsesordning.
 2. Ved »motorkøretøj til passagerbefordring«  

 forstås mekanisk drevne køretøjer, som er indrettet til befordring af mere  

 end 9 personer, inklusive føreren, registreret hos en af de kontraherende  

 parter.
Artikel 2 Rutekørsel 1. Rutekørsel mellem de to lande eller i transit  

 igennem deres territorier skal i fællesskab godkendes af de kontraherende  

 parters kompetente myndigheder.
 2. Ved »rutekørsel« forstås kørsel,  

 hvorunder der udføres passagerbefordring ifølge en tidsplan, ad ruter, hvor  

 passagerer kan stige på og af ved forud fastsatte stoppesteder.
 3. Hvert lands kompetente myndighed skal udstede  

 tilladelsen til den del af ruten, som udføres på det pågældende lands  

 territorium.
 4. De to landes kompetente myndigheder skal i  

 fællesskab fastsætte betingelserne for udstedelse af tilladelsen, det vil  

 sige dens varighed, transporternes hyppighed, de tidskøreplaner og takster,  

 som skal anvendes, samt andre nødvendige bestemmelser for en smidig og  

 effektiv udførelse af rutekørslen.
 5. Ansøgning om tilladelse skal indsendes til den  

 kompetente myndighed i det land, hvor køretøjet er registreret, og denne  

 afgør, hvorvidt tilladelse kan gives.
 I tilfælde af at ansøgningen ikke giver anledning til indvendinger, skal  

 denne kompetente myndighed meddele dette til den anden kontraherende parts  

 kompetente myndighed.
6. Dokumenter indeholdende de nødvendige oplysninger  

 (foreslåede tidsplaner, takster og rute, hvilken periode i løbet af året  

 kørslen skal udføres samt hvilken dato kørslen agtes påbegyndt) skal  

 vedlægges ansøgningen.
De kompetente myndigheder kan rekvirere sådanne  

 oplysninger, som de anser for nødvendige.
Artikel 3 Lejlighedsvis kørsel Lejlighedsvis befordring af passagerer er ikke undergivet en  

 tilladelsesordning.
En transport betragtes som lejlighedsvis, når de samme  

 personer transporteres i det samme køretøj enten:
Artikel 4 Lejlighedsvise kørsler som er undergivet en tilladelsesordning Enhver lejlighedsvis transport, som ikke er omfattet af artikel 3, er  

 undergivet en tilladelsesordning.
Ansøgninger om tilladelser skal stiles til  

 de kompetente myndigheder hos den kontraherende part på hvis territorium  

 transportudøveren er bosiddende, som videresender ansøgningerne til den anden  

 kontraherende parts kompetente myndigheder med deres bemærkninger.
II.
GODSBEFORDRING Artikel 5 Tilladelsesordning 1. Transportudøvere fra en kontraherende part, som i  

 overensstemmelse med deres nationale lovgivning har ret til at udføre  

 internationale godstransporter ved brug af erhvervsmotorkøretøjer, må udføre  

 sådanne transporter, bortset fra de i artikel 7 nævnte, mellem de to  

 kontraherende parters territorier og i transit igennem disse, med en  

 tilladelse til international transport udstedt af de kontraherende parter i  

 overensstemmelse med kontingentet af tilladelser og den procedure, der er  

 fastlagt af den blandede kommission nævnt i artikel 13.
 2. Der kræves ikke tilladelse til internationale  

 godstransporter udført med et erhvervsmotorkøretøj med en maximal totalvægt  

 på 6 tons eller en maximal lastekapacitet på 3,5 tons.
3. Ved »erhvervsmotorkøretøj« forstås  

 mekanisk drevne køretøjer, som normalt bruges til godstransport ad vej.
I  

 denne overenskomst omfatter »erhvervsmotorkøretøj« ligeledes  

 påhængs- og sættevogne tilkoblet erhvervskøretøjer, såvel som vogntog.
 Artikel 6 Der kræves ikke tilladelse til kørsel med:
III. ØVRIGE BESTEMMELSER Artikel 7 Cabotage- og tredjelandskørsel 1. En transportudøver bosiddende på en kontraherende  

 parts territorium må ikke udføre befordring af passagerer eller gods mellem  

 to punkter på den anden kontraherende parts territorium, medmindre en særlig  

 tilladelse er givet af den anden kontraherende part.
 2. En transportudøver fra en af de to kontraherende  

 parter må ikke udføre transporter fra den anden kontraherende parts  

 territorium til et tredjeland og viceversa, medmindre en særlig tilladelse er  

 givet af den anden kontraherende part.
Artikel 8 Køretøjers vægt og dimensioner Transport af farligt gods 1. Med hensyn til køretøjers vægt og dimensioner  

 forpligter begge kontraktsparter sig til ikke at pålægge køretøjer  

 registreret hos den anden kontraherende part bestemmelser som er mere  

 restriktive end de, der gælder for køretøjer registreret hos den  

 kontraherende part selv.
 2. Begge kontraherende parters transportudøvere skal  

 overholde den anden kontraherende parts love og administrative forskrifter  

 vedrørende køretøjets vægt og dimensioner ved indkørsel på denne parts  

 territorium.
 3. I tilfælde af at køretøjets vægt og/eller  

 dimensioner overstiger de maksimalt tilladte vægt og/eller dimensioner i den  

 kontraherende parts territorium, hvor befordringen skal finde sted, skal  

 transportudøveren have en forudgående særlig tilladelse fra denne  

 kontraherende parts kompetente myndighed.
 4. Transport af farligt gods med køretøjer, der er  

 registreret på den ene af de kontraherende parters territorium, på den anden  

 kontraherende parts territorium, skal udføres i overensstemmelse med  

 sidstnævnte kontraherende parts nationale lovgivning.
Artikel 9 Skatter og afgifter 1. Passager- og erhvervsmotorkøretøjer som er  

 registreret hos en af de kontraherende parter, og som midlertidigt befinder  

 sig på den anden kontraherende parts territorium, er ikke underkastet nogen  

 skatter, gebyrer og andre afgifter som er pålagt kørslen eller besiddelsen af  

 køretøjer på dette territorium.
 2. Undtagelserne i denne artikel gælder hverken vej-  

 og omsætningsafgifter eller told og forbrugsafgifter på motorkøretøjernes  

 brændstofforbrug, bortset fra det brændstof, der findes i køretøjernes  

 standardtank ved indkørslen.
Artikel 10 Toldbestemmelser Reservedele til brug ved reparation af et allerede indført køretøj skal  

 midlertidigt tillades indført uden betaling af importafgifter eller andre  

 skatter uden hensyntagen til importforbud og restriktioner.
Udskiftede dele  

 skal tilintetgøres, genudføres eller ødelægges under toldmyndighedernes  

 kontrol og opsyn.
Artikel 11 National lovgivning I alle tilfælde, som ikke er reguleret ved denne overenskomsts  

 bestemmelser eller de internationale konventioner begge lande har tiltrådt,  

 er en kontraherende parts transportudøvere og førere af vogne forpligtede til  

 at overholde den anden kontraherende parts lovgivning, når de kører på dennes  

 territorium.
Artikel 12 Overtrædelse af overenskomsten 1. Hvis en kontraherende parts transportudøvere  

 overtræder overenskomstens bestemmelser under kørsel på den anden  

 kontraherende parts territorium kan den kompetente myndighed, hvor  

 overtrædelsen blev begået, uden præjudice for enhver retlig sanktion, som  

 finder anvendelse på dets eget territorium, informere den anden kontraherende  

 part om omstændighederne ved overtrædelsen.
 2. I tilfælde af en overtrædelse som nævnt i stk. 1 i  

 denne artikel kan den kompetente myndighed hos den kontraherende part, hvor  

 overtrædelsen blev begået, anmode den anden kontraherende parts kompetente  

 myndighed om:
 3. Den kompetente myndighed, der modtager en sådan  

 anmodning fra den anden kontraherende parts kompetente myndighed skal  

 efterkomme denne, og skal så snart som muligt informere den anden kompetente  

 myndighed om hvilke forholdsregler, der er taget.
Artikel 13 Kompetente myndigheder, Blandet Kommission 1. De kompetente myndigheder i hver af de  

 kontraherende parter, under hvem spørgsmål vedrørende denne overenskomsts  

 anvendelse hører, fremgår af den i forbindelse med denne overenskomst  

 undertegnede protokol.
 2. De kontraherende parters kompetente myndigheder  

 skal løbende være i kontakt med hinanden angående alle spørgsmål, som opstår  

 i forbindelse med anvendelsen af denne overenskomst.
 3. Repræsentanter fra de kompetente myndigheder kan,  

 når det er nødvendigt, mødes til forhandlinger i en blandet kommission med  

 det formål at fastsætte procedurer og antallet af tilladelser, samt  

 regulering af andre transportaktiviteter og løsning af problemer, som kan  

 opstå i forbindelse med gennemførelsen af denne overenskomst.
Artikel 14 Ikrafttræden, gyldighed 1. Denne overenskomst vil træde i kraft 30 dage efter,  

 at de kontraherende parter har underrettet hinanden om, at de nødvendige  

 forfatningsmæssige krav er opfyldte.
 2. Denne overenskomst gælder i et tidsrum af to år fra  

 datoen for dens ikrafttrædelse, og forlænges derefter stiltiende fra år til  

 år, medmindre den opsiges af en af de kontraherende parter tre måneder før  

 udgangen af et kalenderår.
 Udfærdiget i Noordwijk den 27. maj 1993 i to originale eksemplarer  

 affattet på dansk, litauisk og engelsk, idet hver tekst har samme gyldighed.
For Kongeriget Danmarks Regering Helge Mortensen For Republikken Litauens Regering Jonas Birziskis PROTOKOL til Overenskomst mellem Kongeriget Danmarks Regering og Republikken  

 Litauens Regering om international passager- og godsbefordring ad landevej 1. De kompetente myndigheder i henhold til denne  

 overrenskomst er for Kongeriget Danmarks vedkommende Direktoratet for Vejtransport Borgergade 20 DK-1300 København K Telefon: (45) 33 14 74 44 Telefax: (45) 33 32 35 34 Trafikministeriet Frederiksholms Kanal 27 DK-1220 København K Telefon: (45) 33 92 33 55 Telefax: (45) 33 12 38 93 Trafikministeriet Færdselssikkerhedsafdelingen Købmagergade 48 DK-1015 København K Telefon: (45) 33 14 36 15 Telefax: (45) 33 93 22 92 for Republikken Litauens vedkommende Ministry of Transport Road Transport Department Gedimino av. 17 2679 Vilnius Telefon: (70122) 62 65 90 Telefax: (70122) 22 43 35 Ministry of Internal Affairs Department of Police Board of Road Police Giraites 3 2015 Vilnius Telefon: (70122) 66 18 69 Telefax: (70122) 63 32 31 2. Der kræves en specialtilladelse til udførelse af  

 transport af farligt gods i Republikken Litauen.
 Danske vognmænd skal på forhånd ansøge om en sådan tilladelse hos den  

 kompetente myndighed i Republikken Litauen.
 Udfærdiget i Vilnius den 9. september 1993.
For Kongeriget Danmarks regering Helge Mortensen For Republikken Litauens regering Jonas Birziskis TILLÆGSPROTOKOL til overenskomsten af 27. maj 1993 mellem Kongeriget Danmarks Regering og  

 Republikken Litauens Regering om international passager- og godsbefordring ad  

 landevej Kongeriget Danmarks Regering og Republikken Litauens Regering er blevet  

 enige om at ændre den engelske og den danske version af den bilaterale  

 vejtransportaftale af 27. maj 1993 mellem de to lande således:
Artikel 1 Artikel 5, stk. 2, ophæves.
Artikel 5, stk. 3, bliver herefter artikel 5,  

 stk. 2.
Artikel 2 Til artikel 6 tilføjes:
Artikel 3 Til overenskomstens sidste afsnit tilføjes:
 I tilfælde af fortolkningstvivl har den engelske tekst forrang.
For Kongeriget Danmarks Regering Helge Mortensen For Republikken Litauens Regering Jonas Birziskis Overenskomsten med tilhørende protokol og tillægsprotokol trådte i kraft  

 den 14. juni 1997.
