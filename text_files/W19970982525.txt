Vestimulation, mekanisk misforhold og  

 forsinket kejsersnit Patientklagenævnet fandt, at 1. reservelægen  

 udviste manglende omhu i forbindelse med fødslen, idet han ordinerede  

 øget vestimulation til over det anbefalede maksimum trods en  

 svært abnorm CTG-kurve og tegn på mekanisk misforhold.
Desuden  

 fandtes en presseperiode på 3   4 timer at være uacceptabel lang,  

 hvorfor der burde være grebet ind på mistanke om mekanisk  

 misforhold.
Nævnet fandt endvidere, at akut kejsersnit burde være  

 foretaget, da forsøget på at hjælpe barnet frem ved  

 hjælp af sugekop mislykkedes.
Nævnet lagde tillige vægt  

 på, at 1. reservelægen klokken 7.25 ordinerede kejsersnit, som  

 han besluttede kunne afvente, at dagholdet mødte klokken 8, selvom  

 CTG-kurven fra klokken 7.18   7.56 (hvor den blev afbrudt) var svært  

 abnorm.
 Byretten fandt efter en samlet vurdering af  

 forløbet, at der var tale om en overtrædelse af lægelovens  

 § 18, stk. 1, og straffen blev fastsat til en bøde på 10.000 kr.
