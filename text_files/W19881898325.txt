 Kursværdien ved gaveafgiftsberegning af gave, bestående af aktier i et  

 nystiftet holdingselskab, hvis kapital var tilvejebragt ved indskydelse af  

 aktier i et andet selskab, skulle fastsættes på grundlag af kursværdien for  

 de indskudte aktier, også i et tilfælde, hvor årsregnskab for  

 holdingselskabet ikke forelå ved gaveafgiftsberegningen.
 A klagede over den ved gaveafgiftsberegning ansatte værdi for nom. 99.000  

 kr. aktier i B Holding A/S, som hun i december måned 1987 havde foræret en  

 datter.
Det var oplyst, at nævnte selskab var stiftet i maj 1987 ved indskud aktie  

 for aktie og indbetalt ved overdragelse af aktier i C A/S.
Ved  

 gaveanmeldelsen var aktierne angivet til parikurs.
 Amtsskatteinspektoratet havde ved gaveafgiftsberegningen værdiansat  

 aktierne til kurs 230, der var fremkommet således:
 Klageren påstod principalt den ved gaveanmeldelsen benyttede kurs 100 lagt  

 til grund ved gaveafgiftsberegningen, idet denne kurs udgjorde skattekursen  

 ved formueansættelsen pr. 1. januar 1987. Subsidiært påstod hun kurs 220 lagt  

 til grund, svarende til 90% af kursen på aktierne i C A/S ved udgangen af  

 året 1987.
Den principale påstand begrundedes bl.a. med, at der ikke var indgivet  

 selvangivelse vedrørende det nystiftede aktieselskab, inden gaven blev  

 angivet, og at man i så tilfælde var berettiget til at angive gavens værdi ud  

 fra parikurs, når de ved stiftelsen indskudte aktier forelå som aktier i et  

 andet selskab.
Klageren henviste i denne forbindelse til Skattedepartementets  

 cirkulære nr. 185 af 17. november 1982, punkt 17, om unoterede aktier, og  

 til, at beregningen af kursen skulle ske ved anvendelse af de  

 beregningsregler, der var kendt på afgiftstidspunktet.
Amtsskatteinspektoratet havde gjort gældende, at hvis man skulle anvende  

 kurs 100 som påstået, måtte dette forudsætte, at de indskudte aktier var  

 indskudt til kursværdien og ikke til den nominelle værdi.
De overførte  

 værdier måtte efter amtsskatteinspektoratets opfattelse indgå, når kursen  

 skulle ansættes.
Landsskatteretten måtte efter det oplyste være enig med  

 amtsskatteinspektoratet i, at der ved fastsættelsen af den afgiftsmæssige  

 værdi af de som gave overgivne aktier i det nystiftede holdingselskab måtte  

 tages hensyn til den indre værdi, som den måtte antages at være på grundlag af kursværdien  

 på de indskudte datterselskabsaktier også i tilfælde, hvor årsregnskab for  

 holdingselskabet endnu ikke forelå.
Den påklagede værdiansættelse blev  

 herefter stadfæstet.
 LV 1987, E 4.2.
