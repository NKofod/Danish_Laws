 Denne datasammenskrivning omfatter lov nr. 116 af 11.  

 marts 1921 om foranstaltninger mod brandfare ved jernbanedrift med de  

 ændringer, der følger af lov nr. 487 af 21. december 1923 om tillæg til lov  

 nr. 116 af 11. marts 1921 om foranstaltninger mod brandfare ved  

 jernbanedrift.
 Ved jernbaneanlæg, hvor der skal anvendes 1) damplokomotiver 2) eller  

 andre brandfarlige driftsindretninger, gælder fremtidig følgende regler med  

 hensyn til benyttelsen og bebyggelsen af de til jernbanen grænsende arealer:
§ 1 Indenfor en afstand af 45 m fra nærmeste spors midtlinie må ingen ny  

 bygning opføres med tag eller beklædning, der helt eller delvis består af  

 strå, tagrør, lyng eller lignende let antændeligt materiale, og på allerede  

 forhåndenværende bygninger må tage og beklædninger, der er mindre ildfarlige,  

 ikke ombyttes med tage og beklædninger af noget af de ovennævnte mere  

 ildfarlige materialer.
 Forsåvidt en bygning opføres indenfor en afstand af 45 m fra nærmeste  

 spors midtlinie, må der ikke i den mod banen vendende væg findes udækkede  

 åbninger; dog kan ministeren for offentlige arbejder under særlige  

 omstændigheder dispensere fra disse bestemmelser.
 Erhverves der grund til fremtidige udvidelser, vil de ovennævnte afstande  

 være at regne fra midtlinien af det spor, som på det erhvervede areal kan  

 komme til at ligge ejendommen nærmest.
§ 2 Bygninger, der ved banens anlæg er beliggende indenfor de under § 1 nævnte  

 afstande, skal på baneanlægets bekostning bringes i en sådan stand, at de  

 fyldestgør de ovenangivne fordringer, eller nedrives eller flyttes.
§ 3 Indenfor en afstand af 45 m fra nærmeste spors midtlinie må ikke findes  

 oplag af letfængelige genstande, såsom møddinger, hæs, korn- og høstakke,  

 bunker af strå, tørv, kvas, hugge- og høvlspåner, savsmuld, træuld, medmindre  

 de er modtagne til forsendelse med banen, tilhører denne eller opbevares i  

 bygninger, som opfylder bestemmelserne i § 1.
 I høsttiden skal det dog være tilladt uden iagttagelse af foranstående  

 regler at have mindre oplag af hø, korn og andre afgrøder, som står til  

 tørring på marken, indtil en afstand af 15 m fra nærmeste spors midtlinie.
§ 4 Når jernbaner anlægges igennem eller langs med løvskove, skal et areal af  

 1 m's bredde imellem banens grænse og skoven ryddes for al bevoksning ved  

 anlægets foranstaltning.
Såfremt den mod banen vendende del af skoven består af nåletræer, skal der  

 foruden den ovennævnte 1 m brede stribe ligeledes ved anlægets foranstaltning  

 tilvejebringes en 1,5 m bred stribe igennem skoven i en afstand af 15 m fra  

 banens grænse.
Disse to helt rene striber forbindes i en afstand af 30 m med  

 hinanden ved 1 m brede rene striber.
På de bevoksede arealer imellem banehegnet og den ydre stribe skal træerne  

 indtil en højde af 1,5 m befries for alle tørre grene og jordbunden så vidt  

 muligt holdes ren for alle let brandbare stoffer.
Dette arbejde skal af banen  

 udføres hvert år inden 15. april, samtidig skal de ovennævnte striber gøres  

 fuldstændig rene.
 Ejeren beholder i øvrigt rådigheden over de pågældende arealer.
 I særdeles magre egne kan den i anledning af jernbaneanlæget nedsatte  

 besigtigelses- og ekspropriationskommission, såfremt den måtte anse det  

 nødvendigt og på den anden side økonomisk forsvarligt, til sikring af  

 tilgrænsende plantager eller skove træffe yderligere foranstaltninger samt  

 foretage udvidende ændringer i de ovenangivne bredde- og  

 afstandsbestemmelser.
 Ligeledes kan denne kommission, såfremt den måtte formene, at udgifterne  

 ved de foran beskrevne brandbælter ikke måtte stå i et rimeligt forhold til  

 de økonomiske værdier, der derigennem skal sikres, foretage indskrænkninger  

 såvel vedrørende anlæget som vedligeholdelsen af brandbælterne.
§ 5 Såfremt en ejer, efter at banen er anlagt, ønsker at beplante de til samme  

 stødende arealer med skov, skal han på egen bekostning anlægge brandbælter af  

 den under § 4 angivne beskaffenhed, hvorefter banen overtager  

 vedligeholdelsen.
 Såfremt arealet agtes beplantet med nåletræer, skal han dog være pligtig  

 så vidt muligt at beplante de imellem de to i § 4 nævnte striber beliggende  

 arealer med løvtræer eller, hvor dette ikke kan ske, dyrke dem med rodfrugter  

 eller foderplanter, der indhøstes i grøn tilstand.
§ 6 Hvor jernbaneanlæget passerer hedestrækninger eller andre lignende  

 brændbare, med tørt græs bevoksede arealer, vil der langs banegrænsen være at  

 tilvejebringe en 1 1/2 m ren stribe, hvorhos arealet mellem to linier  

 parallelle med banegrænsen i en afstand af 25 og 35 m fra denne oppløjes.
 Rensning af striben og oppløjning af arealet udenfor samme påhviler banen,  

 der skal udføre dette arbejde een gang årlig inden 15. april.
§ 7 For de ved denne lovs ikrafttræden under drift værende jernbaner vil der  

 være at nedsætte en kommission for Jylland og en for øerne, bestående af den  

 kongelige kommissarius ved nye jernbaneanlæg, 2 af ministeriet for offentlige  

 arbejder udnævnte medlemmer samt for hver amtrådskreds eller hver købstad 2  

 henholdsvis af amtsrådet eller af byrådet valgte medlemmer.
Denne kommission skal efter fra banebestyrelsen at have erholdt oplysning  

 om, på hvilke steder langs banen forholdende ikke er i overensstemmelse med  

 de ovenangivne regler, efter nærmere vurdering af faren på den ene side og  

 bekostningerne på den anden side gøre indstilling til ministeren for  

 offentlige arbejder om, i hvilket omfang reglerne i denne lov vil være at  

 bringe til anvendelse for de ved denne lovs ikrafttræden under drift værende  

 jernbaners vedkommende.
Når ministerens afgørelse heraf foreligger, skal  

 kommissionen kunne fastsætte den erstatning, der herfor vil være at yde de  

 vedkommende lodsejere.
Kommissionen er berettiget til at tilkalde særlig  

 sagkyndige i det omfang, den måtte anse det fornødent.
 Hvorefter alle vedkommende sig have at rette.
 Den, der lægger Hindringer i vejen for gennemførelsen af en i henhold til  

 lov nr. 116 af 11. marts 1921 om foranstaltninger med brandfare ved  

 jernbanedrift fastsat ordning eller handler i strid med en saadan ordning,  

 eller som paa anden maade gør sig skyldig i overtrædelse af nævnte lovs  

 bestemmelser, straffes med bøder paa indtil 500 kr., hvorhos han under en  

 daglig mulkt kan tilpligtes at fjerne de ulovlige indretninger eller  

 genoprette den ulovlig ændrede tilstand, ligesom udførelsen af de i henhold  

 til denne lov paalagte foranstaltninger efter udløbet af den derfor fastsatte  

 frist vil kunne ske paa vedkommende lodsejers bekostning ved det offentliges  

 foranstaltning.
 Sagen behandles som politisag.
 Hvorefter alle vedkommende sig have at rette.
