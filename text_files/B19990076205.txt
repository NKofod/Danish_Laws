Bekendtgørelse om tilskud, regnskab  

 m.v. for Designskolen Kolding I medfør af § 16 c, stk. 1, i lov nr. 289 af 27. april  

 1994 om videregående kunstneriske uddannelsesinstitutioner under  

 Kulturministeriet, som ændret ved lov nr. 142 af 17. marts 1999, og i  

 medfør af § 2, stk. 2, i lov nr. 131 af 28. marts 1984 om  

 statens regnskabsvæsen m.v. fastsættes:
Tilskud § 1. Driftstilskud for Designskolen Kolding skal  

 anvendes til skole- og undervisningsvirksomhed.
Nærmere vilkår  

 for fastlæggelsen af Kulturministeriets driftstilskud, herunder  

 fastlæggelsen af det årlige optagelsestal, kan fastsættes i  

 det årlige tilsagnsbrev fra Kulturministeriet.
Stk. 2. Statens driftstilskud udbetales i rater månedligt  

 forud.
Størrelsen af raterne fastlægges af Kulturministeriet med  

 udgangspunkt i den forventede udgiftsfordeling over året.
 § 2. Institutionen kan herudover modtage tilskud,  

 hvor de nærmere udbetalingsvilkår fastsættes i et  

 tilsagnsbrev fra Kulturministeriet.
 § 3. Ved indtægtsdækket virksomhed  

 skal institutionen følge Finansministeriets generelle regler  

 herom.
 § 4. Institutionen er omfattet af de til enhver  

 tid gældende generelle disponeringsregler samt regler vedrørende  

 driftsbevillinger i Finansministeriets Budgetvejledning med tilhørende  

 cirkulærer.
 Stk. 2. Undervisning og øvrige aktiviteter, hvortil  

 tilskuddet er ydet, skal gennemføres i overensstemmelse med  

 gældende regler, herunder i overensstemmelse med vilkårene i  

 Kulturministeriets tilsagnsbreve.
 Stk. 3. Institutionen kan opspare tilskud til anvendelse inden  

 for institutionens formål i følgende finansår.
 § 5. Hvis institutionen ikke overholder  

 betingelserne for tilskud, eller institutionen i øvrigt ikke  

 overholder regler og øvrige vilkår, kan kulturministeren  

 beslutte at tilbageholde tilskud helt eller delvist eller kræve tilskud  

 tilbagebetalt.
 § 6. Kulturministeren kan forlange de  

 nødvendige oplysninger af institutionen til brug for  

 fastlæggelse af tilskud m.v.
 Garanti for lån til byggeri m.v.
§ 7. Kulturministeren kan modregne udbetalte  

 beløb i henhold til garanti for lån optaget i Kongeriget  

 Danmarks Hypotekbank og Finansforvaltning i medfør af § 12 a i  

 Undervisningsministeriets lov om erhvervsskoler i institutionens tilskud.
Ved  

 gentagne tilfælde af misligholdelse af lånevilkårene kan  

 kulturministeren tilbageholde en del af institutionernes tilskud med henblik  

 på betaling af fremtidige ydelser på lånene.
 Stk. 2. Kulturministeren kan opsige garantien i forhold til  

 institutionen, hvis institutionen overtræder garantivilkårene  

 eller har afgivet urigtige oplysninger i forbindelse med opnåelse af  

 garantien, eller hvis institutionens godkendelse bortfalder.
Kapitalforvaltning § 8. Bestyrelsen skal forvalte institutionens  

 midler, så de bliver til størst mulig gavn for institutionens  

 formål.
 Stk. 2. Institutionen er forpligtet til at vedligeholde sin  

 ejendom på et forsvarligt niveau i overensstemmelse med en af  

 bestyrelsen og Kulturministeriet godkendt flerårig plan samt til at  

 sikre en forsvarlig standard af udstyr m.v. til de tilskudsberettigede  

 aktiviteter.
 Stk. 3. Institutionen skal under størst mulig  

 hensyntagen til sikkerheden anbringe de likvide midler på en eller  

 flere af følgende måder:
 1)	I fondsaktiver eller gældsbreve, for hvilke den danske stat  

 eller en dansk kommune står som udsteder eller garant.
 2)	I fondsaktiver udstedt af danske realkreditinstitutter eller andre  

 finansieringsinstitutter under offentligt tilsyn.
 3)	Som indestående i pengeinstitutter hjemmehørende i  

 Danmark eller i et andet land inden for De Europæiske  

 Fællesskaber.
 4)	I værdipapirer bortset fra aktier, som i øvrigt efter  

 deres art og sikkerhed kan stilles i klasse med de i nr. 1 og 2 nævnte  

 aktiver.
 § 9. Indgåelse af lejemål og  

 anlægsudgiftslignende investeringer skal godkendes af  

 Kulturministeriet.
Revision, regnskab og budget § 10. Institutionens regnskab revideres af  

 rigsrevisor i henhold til § 2 i lov om revision af statens regnskaber  

 m.m.
 § 11. Institutionens regnskabsår  

 følger kalenderåret.
 Stk. 2. Senest 3 måneder efter regnskabsårets  

 afslutning indsender institutionen et regnskab til Kulturministeriet til  

 godkendelse.
 § 12. Regnskabet udarbejdes efter de af  

 Finansministeriet til enhver tid fastsatte retningslinier for udarbejdelse af  

 virksomhedsregnskaber samt efter eventuelle supplerende retningslinier  

 fastsat af Kulturministeriet.
 Stk. 2. Der stilles endvidere følgende krav til  

 regnskabet:
 1)	Afskrivninger skal være specificeret, og afskrivningsmetoderne  

 skal være oplyst.
 2)	Balancen skal indeholde en opgørelse over omsætnings-  

 og anlægsaktiver samt kort- og langfristet gæld, herunder en  

 opgørelse af egenkapitalen.
 3)	Eventuel momsregistrering skal oplyses.
 Stk. 3. Institutionen skal udarbejde en institutionsinstruks  

 efter de af Finansministeriet til enhver tid fastsatte regler herfor.  

 Instruksen skal godkendes af Kulturministeriet.
§ 13. Forud for hvert regnskabsår godkender  

 bestyrelsen et budget efter indstilling fra lederen.
Budgettet sendes til  

 Kulturministeriet senest 1. november med henblik på godkendelse.
Stk. 2. Budgettet skal udarbejdes efter nærmere  

 retningslinier, som fastsættes af Kulturministeriet.
Det skal indeholde  

 et budget for det kommende år samt budgetoverslag for de  

 følgende 3 år.
Ikrafttrædelse § 14. Bekendtgørelsen træder i kraft den 16.  

 oktober 1999.
