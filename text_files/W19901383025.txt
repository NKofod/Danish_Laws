Ansøgning om erhvervelse af ejendom nr. 3, idet dele af anden  

 landbrugsejendom forventes inddraget til byudvikling.
Afslag, idet der kun i  

 ganske særlige tilfælde meddeles tilladelse til at erhverve ejendom nr. 3.  

 Der forelå ikke godkendt fysisk planlægning, der viste, at dele af jorderne  

 skulle inddrages til byudvikling indenfor 5 år.
Endvidere afslag på ansøgning  

 om videreoverdragelse af ejendommen til sønnen, idet denne først ville være  

 færdiguddannet 3-4 år senere.
I skrivelse af 3. april 1990 har De på vegne af Uffe Christiansen påklaget  

 den af Jordlovsudvalget i skrivelse af 8. marts 1990 trufne afgørelse,  

 hvorefter der meddeltes afslag på Deres klients ansøgning om erhvervelse af  

 landbrugsejendommen matr. nr. 1 a m.fl. Åstrup Hgd., Sct.
Hans som ejendom  

 nr. 3. Der meddeltes samtidig Deres klient påbud om, at genafhænde den  

 omhandlede landbrugsejendom inden 6 måneder fra skrivelsens dato.
Landbrugsejendommen matr. nr. 1 a m.fl. Åstrup Hgd., Sct.
Hans er af areal  

 193,4136 ha.
Uffe Christiansen er i forvejen ejer af landbrugsejendommen  

 matr. nr. 14 a Sdr.
Harritslev By, Harritslev m.fl. af areal ca. 97,6 ha, som  

 han bor på, og landbrugsejendommen matr. nr. 1 a  Fuglsig  

 Hgd., Hjørring Jorder af areal ca. 89,9 ha.
 Jordlovsudvalget begrunder afgørelsen med, at kun en del af  

 landbrugsejendommen matr. nr. 1 a  Fuglsig Hgd., Hjørring Jorder kan påregnes  

 inddraget til byudvikling og omfartsvej.
 I klageskrivelsen anfører De, at den omhandlede landbrugsejendom skal  

 tjene som nødvendig forudsætning for oppebærelse af en harmonisk bedrift, og  

 henviser i den forbindelse til, at landbrugsejendommen 1 a  Fuglsig Hgd.,  

  Hjørring Jorder inden for en nærmere afgrænset periode vil overgå til anden  

 anvendelse, som følge af den planlagte byudvikling og den planlagte  

 motorvejsstrækning omkring Hjørring.
 I skrivelse af 17. april 1990 har Jordbrugsdirektoratet fremsendt Deres  

 klage hertil og indstillet, at afgørelsen fastholdes.
 I skrivelse af 7. maj 1990 til Landbrugsministeriet har De suppleret den  

 indgivne klage.
 De fremfører bl.a., at Deres klient har en svinebesætning på ca. 500  

 årssøer, hvortil kommer opfedning af smågrise, og at han selv avler al det  

 korn, han bruger til fodring, og at Deres klient for at få tilstrækkelig jord  

 hertil i sin tid erhvervede landbrugsejendommen matr. nr. 1 a  

  Fuglsig Hgd., Hjørring Jorder.
De fremfører videre, at den projekterede motorvej mellem Aalborg og  

 Hirtshals vil komme til at berøre den sydlige del af den ovenfor anførte  

 landbrugsejendom, mens den nordlige del af denne landbrugsejendom vil blive  

 berørt af den langsigtede udbygningsplan for Hjørring by.
De henviser således  

 til, at disse to projekter vil medføre, at jordtilliggendet til  

 landbrugsejendommen matr. nr. 1 a  Fuglsig Hgd., Hjørring Jorder vil blive  

 reduceret betydeligt, og at Deres klient erhvervede den omhandlede  

 landbrugsejendom Åstrup Hgd., Sct.
Hans, der er beliggende ca. 3 km fra Deres  

 klients anden landbrugsejendom matr. nr. 14 a   Sdr.
Harritslev, Harritslev  

 m.fl., for at sikre, at han i fremtiden også vil have den fornødne jord, så  

 han kan være selvforsynende med korn til sin svinebesætning.
 De fremfører tillige, at Deres klient har en søn, der er under  

 landbrugsuddannelse, og at det er hensigten, at denne søn, når han er  

 færdiguddannet i 1993, skal indtræde som medejer eller eventuelt overtage en  

 af ejendommene.
 De fremfører endelig, at såfremt de fremkomne oplysninger ikke kan anses  

 for at være tilstrækkelig til at meddele dispensation for lovens  

 bestemmelser, anmoder De om, at der gives Deres klient udsættelse i  

 yderligere et år, for at afvente en endelig fastlæggelse af motorvejens  

 linieføring samt forslaget til jordfordeling.
Landbrugsministeriet skal indledningsvis bemærke, at tilladelse til at  

 være ejer af mere end to landbrugsejendomme kun meddeles i ganske særlige  

 tilfælde.
En midlertidig tilladelse til erhvervelse af ejendom nr. 3 vil  

 kunne meddeles i et år, såfremt erhvervelsen sker med henblik på  

 sammenlægning, der kan tillades efter landbrugslovens § 13, og såfremt de  

 øvrige erhvervelsesbetingelser er opfyldt, eller hvis ansøgeren forpligtiger  

 sig til senest et år efter erhvervelsen at afhænde en af sine andre  

 ejendomme, jf. § 60 i Landbrugsministeriets cirkulære nr. 38 af 8. marts 1990  

 om landbrugsloven.
Det samme forhold gør sig gældende, hvis en af de  

 ejedomme, ansøgeren i forvejen ejer, ifølge godkendt planlægning kan  

 forventes inddraget til de planlagte ikke jordbrugsmæssige formål inden 5 år.
Af skrivelsen fra Hjørring kommune af 20. april 1990 til Dem fremgår, at  

 den del af landbrugsejendommen matr. nr. 1 a  Fuglsig Hdg., Hjørring Jorder,  

 der er beliggende nord for Fuglsigvej, indgår i den langsigtede  

 udbygningsplan for Hjørrings erhvervsområde.
Det fremgår videre, at da der  

 endnu er store arealer indenfor byzonen, kan det ikke forventes, at der  

 bliver behov for at inddrage dele af ejendommen i byzone før tidligst om  

 15-20 år.
Landbrugsministeriet finder således, at dette forhold ikke kan give  

 anledning til, at der meddeles en midlertidig dispensation til erhvervelse af  

 ejendom nr. 3.
 I skrivelsen fra Hjørring kommune er endvidere fremført, at det ifølge en  

 skitse fra motorvejskontoret kan forventes, at landbrugsejendommen matr. nr.  

  1 a  Fuglsig Hgd., Hjørring Jorder vil blive gennemskåret af en øst-vest  

 gående vejforbindelse fra motorvejen til Ålborgvej, men at den nøjagtige  

 placering ikke er fastlagt på nuværende tidspunkt.
 Landbrugsministeriet finder, at en senere frastykning af dele af  

 landbrugsejendommen matr. nr. 1 a  Fuglsig Hgd., Hjørring Jorder i  

 forbindelse med anlægning af den nye motorvej mellem Ålborg-Hirtshals samt  

 den nye omfartsvej ikke berettiger Deres klient til at være ejer af 3  

 landbrugsejendomme.
 Landbrugsministeriet skal videre anføre, at der normalt ikke kan meddeles  

 tilladelse til at erhverve landbrugsejendom nr. 3 med henblik på senere  

 overdragelse til en søn eller datter under landmandsuddannelse, jf. § 61,  

 stk. 4 i ovennævnte cirkulære om landbrugsloven.
Landbrugsministeriet stadfæster herved den af Jordlovsudvalget trufne  

 afgørelse, idet fristen for afhændelse af den erhvervede landbrugsejendom  

 matr. nr. 1 a m.fl. Åstrup Hgd., Sct.
Hans eller en af de i forvejen ejede  

 landbrugsejendomme matr. nr. 14 a Harritslev By, Harritslev m.fl. eller matr.  

 nr. 1 a  Fuglsig Hgd., Hjørring Jorder dog forlænges til 6 måneder fra  

 nærværende skrivelses dato.
Dokumentation for, at en af de 3 landbrugsejendomme er afhændet, skal  

 fremsendes til Jordbrugskommissionen for Nordjyllands Amt, Niels Bohrsvej 30,  

 Postbox 8300, 9220 Ålborg Øst P.M.V.
 e.b.
