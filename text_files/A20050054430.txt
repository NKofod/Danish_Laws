Lov  

 om kommunale borgerservicecentre VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
 § 1.  

  

 Formålet  

 med denne lov er at fremme, at kommunalbestyrelserne opretter  

 borgerservicecentre,  

 som kan fungere som borgernes indgang til den offentlige sektor.
 § 2.  

  

 Med  

 borgerservicecenter forstås i denne lov en enhed inden for kommunens  

 administration, som varetager administrative borgerbetjeningsopgaver for  

 kommunen samt eventuelt for andre myndigheder, jf. stk. 2.
 Stk. 2.  

  

 Et  

 borgerservicecenter kan for andre myndigheder varetage administrative  

 borgerbetjeningsopgaver, som disse myndigheder kan overlade til kommunen.
 Stk. 3.  

  

 Medmindre  

 andet følger af lovgivningen, beslutter kommunalbestyrelsen, hvilke  

 administrative  

 borgerbetjeningsopgaver der skal varetages af det eller de  

 borgerservicecentre,  

 som kommunalbestyrelsen opretter.
§ 3.  

  

 Varetager  

 et borgerservicecenter en administrativ borgerbetjeningsopgave for en anden  

 myndighed,  

 kan denne myndighed videregive oplysninger til borgerservicecenteret.
Det  

 gælder dog kun, såfremt videregivelsen er fornøden til borgerservicecenterets  

 varetagelse af opgaven.
Stk. 2.  

  

 Varetager  

 et borgerservicecenter en administrativ borgerbetjeningsopgave for en anden  

 myndighed, kan borgerservicecenteret til denne myndighed videregive de  

 oplysninger, som borgerservicecenteret er i besiddelse af som følge af  

 varetagelsen af opgaven.
Det gælder dog kun, såfremt videregivelsen er  

 fornøden  

 til myndighedens varetagelse af tilknyttede opgaver eller tilsyns- og  

 kontrolopgaver i forhold til borgerservicecenterets opgavevaretagelse.
Stk. 3.  

  

 I en sag,  

 der rejses ved ansøgning, kan et borgerservicecenter indhente oplysninger,  

 som  

 er fornødne til sagens behandling, om ansøgerens rent private forhold hos en  

 anden del af kommunens forvaltning, under hvis lovgivningsområde sagen  

 henhører.
Tilsvarende kan en anden del af forvaltningen indhente sådanne  

 oplysninger hos borgerservicecenteret, hvis oplysningerne er tilvejebragt ved  

 borgerservicecenterets administration af det lovgivningsområde, der henhører  

 under den pågældende del af forvaltningen.
 Stk. 4.  

  

 Et  

 borgerservicecenter, som varetager administrative borgerbetjeningsopgaver for  

 en anden myndighed, kan til brug for borgerservicecenterets varetagelse af  

 opgaverne indhente de samme oplysninger fra myndigheder og fra private, som  

 ifølge lovgivningen ville kunne indhentes af den anden myndighed, hvis denne  

 havde varetaget opgaven.
Stk. 5.  

  

 Når et  

 borgerservicecenter i medfør af stk. 2 videregiver arbejdsdokumenter,  

 der  

 i henhold til lov om offentlighed i forvaltningen og forvaltningsloven er  

 interne, til en anden myndighed, mister dokumenterne ikke som følge af  

 videregivelsen deres interne karakter.
Det samme gælder interne  

 miljøoplysninger omfattet af lov om aktindsigt i miljøoplysninger.
Det gælder  

 dog kun, såfremt videregivelsen er fornøden til myndighedens varetagelse af  

 tilsyns- og kontrolopgaver i forhold til borgerservicecenterets  

 opgavevaretagelse.
 Stk. 6.  

  

 Bestemmelserne  

 i stk. 1 og 2 gælder tilsvarende, når borgerservicecenteret varetager en  

 kommunal administrativ borgerbetjeningsopgave, som er tilknyttet en anden  

 myndigheds opgaver.
 § 4.  

  

 I  

 skatteforvaltningsloven, lov nr. 427 af 6. juni 2005, foretages følgende  

 ændring:
 1.  

  

 I  

  

 § 16, stk. 3,  

  

 ændres »§ 3,  

 stk. 1, 2 og 5« til: »§ 3, stk. 1 og 2«.
 § 5.  

  

 Loven træder i kraft den 1. november 2005.
 Stk. 2.  

  

 Loven  

 finder ikke anvendelse på en amtskommunes varetagelse af administrative  

 borgerbetjeningsopgaver.
§ 6.  

  

 Forslag til revision af § 3, stk. 3, fremsættes for Folketinget  

 senest i folketingsåret 2008-09.« § 7.  

  

 Loven gælder ikke for Færøerne og Grønland.
Givet på Amalienborg, den 24. juni  

 2005 Under Vor Kongelige Hånd og Segl MARGRETHE R.
