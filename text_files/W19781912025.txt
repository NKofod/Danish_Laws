 Udtalt, at udgiften til køb og pålægning af gulvtæpper for en familie  

 med et 3-årigt barn, der led af blødersygdom i svær grad, måtte anses som en  

 nødvendig merudgift ved barnets forsørgelse, og at der derfor kunne ydes  

 hjælp til udgiften i medfør af bistandslovens § 48, stk.
 1.
Et ægtepar indankede en afgørelse truffet af amtsankenævnet.
Nævnets  

 afgørelse var sålydende: »Amtsankenævnet finder, at udgiften til køb og  

 pålægning af tæppe i stuen og køkkenet vedrører indretningen af boligen for  

 at gøre den bedre egnet som opholdssted for klagerens søn.
Efter  

 bistandslovens § 62 kan det sociale udvalgs afgørelse herom ikke indbringes  

 for anden administrativ myndighed, og amtsankenævnet kan derfor ikke foretage  

 sig videre i sagen«.
Ansøgningen var begrundet med, at familiens yngste barn, født i 1975, led  

 af blødersygdom.
Familiens sundhedsplejerske havde oplyst, at barnet let  

 faldt i køkken og stue på grund af glatte parketgulve.
Familiens læge havde  

 anbefalet ansøgningen og havde anført, at enhver foranstaltning, der kunne  

 reducere følgerne af fald i hjemmet, såsom tæppebelægning af gulvene, ville  

 være til nytte med hensyn til at mindske varige skader, specielt hvad leddene  

 angår.
Lægen havde oplyst, at barnet allerede mange gange havde måttet  

 indlægges omgående på hospital, særlige efter at han var begyndt at gå.
 Det sociale udvalg havde begrundet afgørelsen med, at indkøb og pålægning  

 af gulvtæppe i sammenhængende stue og køkken må regnes for en normal udgift i  

 forbindelse med bolig i eget parcelhus, og at en udgift til tæppe iøvrigt  

 ikke kan siges at være en merudgift ved barnets forsørgelse i hjemmet.
 Ifølge foreliggende tilbud kunne tæppebelægning af 58 m2 anskaffes for  

 4.830 kr. incl. pålægning. ..BI.-Det fremgik iøvrigt af sagen, at der ydedes  

 hjælp i henhold til bistandslovens § 48 som kompensation for moderens  

 opgivelse af selverhverv som rengøreringsassistent. Ægtefællen var faglært  

 arbejder.
Ankestyrelsen havde indhentet oplysninger fra det hospital, hvor barnet  

 behandledes.
Hospitalet havde bl.a. udtalt, at barnet ved mindre traume ville  

 kunne pådrage sig større blødninger, især ledblødninger.
 Ankestyrelsen henviste i sin afgørelse til bistandslovens § 48, hvorefter  

 personer, der i hjemmet forsørger et barn under 18 år med vedvarende fysisk  

 og psykisk lidelse, har ret til at få dækket nødvendige merudgifter som følge  

 af lidelsen.
 Udgiften til tæppelægning i stue og køkken fandtes i det foreliggende  

 tilfælde at kunne henføres under § 48.
 Ankestyrelsen fandt således, at ansøgningen burde imødekommes.
