Pressenævnet  

 lagde til grund, at Økonomisk Ugebrev havde forelagt klager artiklens  

 oplysninger, inden artiklen blev bragt, at klager i den forbindelse havde  

 fået  

 mulighed for at kommentere artiklens og den anonyme kildes vurderinger, og at  

 klagers kommentarer hertil fremgik af artiklen.
På denne baggrund fandt  

 Pressenævnet ikke grundlag for at udtale kritik af Økonomisk Ugebrev for  

 tilsidesættelse af god presseskik.
Nævnet havde i den forbindelse noteret  

 sig,  

 at Økonomisk Ugebrev havde beklaget, at ugebrevet ikke bragte klagers  

 kommentarer i en separat boks ved siden af artiklen, som det var aftalt.  

 Pressenævnet fandt i øvrigt ikke, at der var grundlag for at udtale kritik af  

 Økonomisk Ugebrev.
Pressenævnet  

 fandt endvidere, at artiklen indeholdt Økonomisk Ugebrevs vurdering af  

 klagers  

 praksis med hensyn til såkaldte performance bonds.
Ugebrevets vurdering  

 hviler  

 navnlig på oplysninger og vurderinger fra en anonym kilde, hvis synspunkter  

 fremgik af artiklen.
Vurderinger var ikke oplysninger af faktisk karakter,  

 over  

 for hvilke der kan kræves genmæle, og Pressenævnet fandt på denne baggrund,  

 at  

 der ikke var grundlag for at pålægge Økonomisk Ugebrev at bringe et genmæle.
Kendelse  

 fra Pressenævnet i sag 2005-6-151 Eksport Kredit Fonden har klaget til Pressenævnet over en artikel  

 i Økonomisk Ugebrev den 13. december 2004, idet man finder, at god presseskik  

 er tilsidesat.
Eksport Kredit Fonden har endvidere klaget over, at Økonomisk  

 Ugebrev har afvist at bringe et genmæle.
 Artiklen, der blev bragt under overskriften   

  

 Eksport Kredit Fonden undviger betalinger  

 til staten  

  

 , havde følgende ordlyd:
EKF ophober penge i garantier med lav risiko- dermed undgår  

 fonden massiv tilbagebetaling til staten.
Særligt vindmølleindustrien får  

 glæde  

 af garantierne.
EKF afviser, at man skulle holde penge tilbage fra sin ejer.
 Ved at placere hver tredje garantikrone i vindmøller i ofte  

 risikofrie lande som Tyskland og England undgår Eksport Kredit Fonden (EKF)  

 at  

 betale store summer tilbage til staten.
Hvis EKF´s egenkapital overstiger 12 procent af fondens  

 garantiansvar, skal den overskydende del af egenkapital nemlig betales  

 tilbage.  

 Men med de massive interesser i vindmøller i rige europæiske lande undgår  

 EKF,  

 at egenkapitalen bliver for stor.
I alt har EKF placeret tæt på en tredjedel  

 af  

 sin portefølje- 5,4 mia. kr.- i vindmøller.
Kilder med indsigt i EKF´s  

 forretning  

 bekræfter over for Ugebrevet, at EKF´s støtte til vindmøller i princippet  

 fungerer som risikoløs pengeopsparing med den smarte funktion, at staten ikke  

 kan kræve pengene tilbagebetalt, når pengene allerede er investeret.
Det  

 foregår ofte via en funktionsgaranti- de såkaldte performance-bonds - der har  

 en meget lav risiko, hvilket afspejles i en meget lav præmie på garantien.
 I EKF har der bredt sig en stemning af, at man gerne vil være  

 så lig den kommercielle finanssektor som muligt.
Derfor har man tilsidesat  

 nogle af de oprindelige krav om, at EKF skal operere med områder, der er så  

 risikofyldte,  

 at markedet ikke vil være med.
Man kan jo stille sig spørgsmålet, hvorfor EKF  

 overhovedet skal støtte store vindmøller uden risiko, samtidig med at små og  

 mellemstore virksomheder holdes ude, siger kilden, der ønsker at være  

 anonym.  

 I vindmølleindustrien mærker man  

 tydeligt interessen fra EKF´s side til at stille garantier.
EKF er gået  

 voldsomt  

 i brechen for at komme til på markedet for vindmøller.
Det fremgår af  

 vindmølleindustriens hjemmeside.
Her forklarer EKF selv, hvordan man opsøger  

 kontakten  

 til vindmølleindustrien.  Vi sidder ikke og venter på, at f.eks.
Vestas  

 sender  

 en ansøgning til os, nu opsøger vi kunden i stedet,  skriver [A], leder  

 af  

 EKF´s projektfinansiering, på hjemmesiden.
Direktør for EKF, [B], ser ikke noget mærkeligt i placeringen af  

 fondens penge.
Han afviser blankt, at man holder midler tilbage fra ejerne i  

 staten. EKF er en statsejet institution, og staten bestemmer til enhver  

 tid,  

 hvor stor EKF´s egenkapital skal være.
Vindmølleprojekter - især  

 havmølleparker  

 - er højrisikable.
Uanset hvor i verden de er placeret, udtaler [B].
 Det ville da være dejligt, hvis nogen gad betale os en præmie  

 for ikke at tage en risiko, konstaterer [B] tørt og fortsætter:  

 Det skal  

 forstås på den måde, at det er markedet, der bestemmer, og de mener åbenbart,  

 at det kan betale sig at forsikre sig hos os, siger [B].
I forhold til tilbagebetalingen til staten beskriver han det som  

 samme problemstilling som i det private erhvervsliv. At vi har større  

 forpligtigelser på grund af vindmøllerne, betyder mindre tilbagebetaling til  

 staten.
Det er samme princip som i en aktionærejet bank - overskudskapital  

 skal  

 betales tilbage til ejerne, siger [B]. Eksport Kredit Fonden har den 15. december 2004 anmodet  

 Økonomisk Ugebrev om at bringe følgende genmæle:
Genmæle Økonomisk Ugebrev bragte mandag den 13. december 2004 en artikel  

 på side 1 og side 6 med en række fejlbehæftede påstande om Eksport Kredit  

 Fonden (EKF). På den baggrund benytter EKF hermed Medieansvarslovens mulighed  

 for at kræve genmæle.
Økonomisk Ugebrev skrev, at Eksport Kredit Fonden undviger  

 betalinger til staten.
Dette er ikke korrekt, eftersom overførsler til  

 staten  

 er baseret på et regnskab, der er revideret af Rigsrevisionen og det  

 statsautoriserede revisionsselskab PricewaterhouseCoopers.
Desuden er EKF  

 ejet  

 af staten, som er repræsenteret i fondens bestyrelse med tre ud af otte  

 medlemmer.
EKF har de seneste fem år i alt overført 561 millioner kr. til  

 staten  alene for 2003 har EKF overført 210 millioner kr.
I artiklerne beskyldte Økonomisk Ugebrev EKF for at ophobe  

 penge i garantier med lav risiko  især i  

 vindmølleindustrien og at EKFs  

 støtte til vindmøller i princippet fungerer som risikoløs  

 pengeopsparing.
EKF  

 har ikke mulighed for af egen drift at placere garantier og kan  

 derfor heller  

 ikke ophobe penge i garantier.
EKF kan kun yde garantier på baggrund af  

 konkrete ansøgninger fra virksomheder eller projektpartnere og mod en betalt  

 præmie, der afhænger af risikoen.
 EKF fastsætter præmien på performance bonds med udgangspunkt i  

 markedspræmien på tilsvarende produkter hos kommercielle kreditinstitutter.  

 Præmien på performance bonds er lavere end på andre garantier, fordi EKF i  

 forbindelse med performance bonds kan gøre regres gældende mod leverandøren.
EKFs formål er netop at styrke danske virksomheders eksport til  

 vanskelige markeder.
EKF har ikke tilsidesat nogle af de oprindelige  

 krav om,  

 at EKF skal operere med områder, der er så risikofyldte, at markedet ikke vil  

 være med..
For tiden har EKF over halvdelen af sit samlede  

 garantiansvar i  

 verdens mest risikofyldte lande, blandt andre Libyen, Algeriet, Senegal,  

 Nigeria, Argentina, Vietnam, Pakistan, Ukraine, Khasakstan og Iran.
Dertil  

 kommer store garantiansvar til risikofyldte brancher som vindmølleindustri og  

 cementindustri.
Det er en væsentlig opgave for EKF at opsøge alle dele af dansk  

 erhvervsliv for at informere om mulighederne for rådgivning og finansiering i  

 forbindelse med eksport til vanskelige markeder.
EKF holder således ikke små  

 og  

 mellemstore virksomheder ude.
Tværtimod er hver tredje kunde hos EKF en  

 mindre  

 eller mellemstor virksomhed.
I øvrigt har EKF ikke bedt om at blive omtalt på vindmølleindustriens  

 hjemmeside  det initiativ har foreningen selv taget. Økonomisk Ugebrev afviste den 16. december 2004 anmodningen om  

 genmæle.
 Eksport Kredit Fonden har i relation til spørgsmålet om tilsidesættelse  

 af god presseskik anført:
At Økonomisk Ugebrev ikke har bragt korrekt og hurtig  

 information, idet ugebrevet trods flere henvendelser fra Eksport Kredit  

 Fonden  

 har undladt at berigtige de forkerte oplysninger i artiklen og dermed skadet  

 fondens omdømme, at Økonomisk Ugebrev ikke har udvist fornøden kildekritik over  

 for den anonyme kilde i artiklen, at Økonomisk Ugebrev har tilsidesat pligten til i særlig grad at  

 efterprøve oplysninger, som kan være skadelige, krænkende eller virke  

 agtelsesforringende, og at Økonomisk Ugebrev har tilsidesat pligten til på eget  

 initiativ at berigtige urigtige meddelelser, så snart ugebrevet fik kendskab  

 hertil.
 Eksport Kredit Fonden har i relation til spørgsmålet om genmæle  

 anført:
At oplysningerne i artiklen skader fondens omdømme, idet der  

 blev anvendt stærkt værdiladede ord og vendinger som undviger,  

 ophober,  

 tilsidesat og holdes ude, at det foreslåede genmæle alene forholder sig til faktiske fejl  

 i artiklen, at fonden på grund af ejer- og revisionsmæssige forhold ikke har  

 mulighed for at undvige betalinger fra staten, at fonden ikke har mulighed for af egen drift at placere  

 garantier og derfor heller ikke kan ophobe penge i garantier.
Fonden kan kun  

 yde garantier på baggrund af konkrete ansøgninger og mod en betalt præmie,  

 der  

 afhænger af risikoen, at fonden fastsætter præmien på performance bonds med  

 udgangspunkt i markedspræmien, og at denne præmie er lavere end andre  

 garantier, da der kan gøres regres gældende mod leverandøren, at fonden overholder sit forretningsgrundlag, idet fonden  

 udelukkende holder sig til vindmølleprojekter, hvor kommercielle banker på  

 grund af risikoen ikke vil tage den fulde risiko.
Fonden har endvidere over  

 halvdelen af sit samlede garantiansvar i verdens mest risikofyldte lande, at omfanget af garantier til vindmølleprojekter ikke påvirker  

 fondens muligheder for at tilbyde garantier til små og mellemstore  

 virksomheder, at det er en væsentlig opgave for fonden at opsøge alle dele af  

 dansk erhvervsliv for at informere om muligheden for rådgivning og  

 finansiering  

 i forbindelse med eksport til vanskelige markeder, og at fonden ikke har bedt om at blive omtalt på  

 vindmølleindustriens hjemmeside.
Dette initiativ har foreningen selv taget.
 Økonomisk Ugebrev har i relation til spørgsmålet om tilsidesættelse  

 af god presseskik anført:
At artiklen ikke indeholder urigtige oplysninger, og at der derfor  

 ikke er noget at berigtige, at ugebrevet står inde for den anonyme kildes lødighed, at artiklen blev forelagt Eksport Kredit Fonden, inden den blev  

 bragt, og at Eksport Kredit Fonden tydeligt blev oplyst om, at ugebrevet  

 ville  

 citere dem for et hvilket som helst synspunkt i et hvilket som helst  

 sprogbrug,  

 de måtte ønske, og at Økonomisk Ugebrev erkender og beklager den fejl, at Eksport  

 Kredit Fonden var blevet lovet, at deres udtalelse ville blive placeret  

 separat  

 i en boks ved siden af selve artiklen.
I stedet blev udtalelsen flettet ind i  

 selve artiklen, uden at dette blev forelagt Eksport Kredit Fonden.
 Økonomisk Ugebrev har i relation til spørgsmålet om genmæle  

 anført, at der ikke kan kræves genmæle over for et medies meninger, samt at  

 der  

 ikke var fejl i beskrivelsen af de faktiske forhold. Økonomisk Ugebrev  

 anfører  

 i den forbindelse følgende:
At ugebrevet på baggrund af sin research drager den subjektive  

 konklusion, at de garantiprodukter, Eksport Kredit Fonden leverer til  

 vindmølleindustrien, ikke er nødvendige eller væsentlige for denne industri,  

 og  

 at Eksport Kredit Fonden dermed binder midler, som mest hensigtsmæssigt burde  

 betales tilbage til ejerne i staten, at ugebrevet er berettiget til at drage denne subjektive  

 konklusion, at der i ordet undviger ikke ligger en påstand om ulovligheder, at Eksport Kredit Fonden i større eller mindre grad kan agere i  

 modstrid med sine ejeres eller samfundets interesser, uden at dette medfører  

 påtale fra revisorerne, at statens ejerskab af Eksport Kredit Fonden efter ugebrevets  

 opfattelse ikke hindrer, at fonden undviger betalinger til staten, at Eksport Kredit Fonden ikke har mulighed for af egen drift at  

 placere garantier hos selskaber, men at fonden har mulighed for at imødekomme  

 eller afslå ansøgninger om sådanne garantier, hvilket er det afgørende for,  

 om  

 der kan ske ophobning af penge i garantierne, at ugebrevet ikke har anført, at Eksport Kredit Fonden  

 konsekvent tilsidesætter nogle oprindelige krav, men at det tværtimod fremgår  

 af artiklen, at det er hver tredje garantikrone, problemstillingen omhandler, at påstanden om tilsidesættelse af nogle oprindelige krav er den  

 anonyme kildes legitime synspunkt, at artiklens oplysning om, at små og mellemstore virksomheder  

 holdes ude, ikke er helt præcis, men at det er den pågældende kildes egen  

 formulering, og at det er en subjektiv vurdering, om vindmølleprojekter er  

 højrisikable eller ej.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Kirsten Dyregaard.
 Pressenævnet udtaler:
Pressenævnet lægger til grund, at Økonomisk Ugebrev har forelagt  

 Eksport Kredit Fonden artiklens oplysninger, inden artiklen blev bragt, at  

 Eksport Kredit Fonden i den forbindelse har fået mulighed for at kommentere  

 artiklens og den anonyme kildes vurderinger, og at Eksport Kredit Fondens  

 kommentarer hertil fremgår af artiklen.
På denne baggrund finder Pressenævnet  

 ikke grundlag for at udtale kritik af Økonomisk Ugebrev for tilsidesættelse  

 af  

 god presseskik.
Nævnet har i den forbindelse noteret sig, at Økonomisk  

 Ugebrev  

 har beklaget, at ugebrevet ikke bragte Eksport Kredit Fondens kommentarer i  

 en  

 separat boks ved siden af artiklen, som det var aftalt.
Pressenævnet finder i  

 øvrigt ikke, at der er grundlag for at udtale kritik af Økonomisk Ugebrev.
Pressenævnet finder endvidere, at artiklen indeholder Økonomisk  

 Ugebrevs vurdering af Eksport Kredit Fondens praksis med hensyn til såkaldte  

 performance bonds.
Ugebrevets vurdering hviler navnlig på oplysninger og  

 vurderinger fra en anonym kilde, hvis synspunkter fremgår af artiklen.  

 Vurderinger er ikke oplysninger af faktisk karakter, over for hvilke der kan  

 kræves genmæle, og Pressenævnet finder på denne baggrund, at der ikke er  

 grundlag for at pålægge Økonomisk Ugebrev at bringe et genmæle.
 Afgjort den 22. juni 2005.
