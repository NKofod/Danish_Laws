Vejledning om lektorkvalificering og  

 lektorbedømmelse  

 ved seminarier og centre for videregående uddannelser, der uddanner  

 pædagoger Vejledningen henvender sig til seminariernes ledelser, til  

 de adjunkter, der er i gang med lektorkvalificeringen, til deres vejleder(e),  

 til seminarielærere, der er ansat før 1. august 2000, og som har  

 valgt at lade sig lektorbedømme, og til medlemmerne af  

 lektorbedømmelsesudvalgene.
 Vejledningen er udarbejdet på grundlag af  

 bekendtgørelse nr. 715 af 19. juli 2000 om lektorbedømmelse ved  

 seminarier og centre for videregående uddannelser, der uddanner  

 pædagoger (i det følgende kaldet lektorbekendtgørelsen).  

 Der henvises endvidere til Undervisningsministeriets cirkulære nr.  

 11437 af 23. juni 2000 om stillingsstruktur m.v. og om arbejdstid ved  

 seminarier, der uddanner pædagoger (i det følgende kaldet  

 stillingsstrukturcirkulæret).
1. ANSÆTTELSESFORLØB 1.1. Ansættelse Ansættelse i lærerstillinger sker som adjunkt  

 eller lektor, jf. stillingsstrukturcirkulæret § 1.
 En ansøger kan ikke ansættes som adjunkt ved  

 et pædagogseminarium, hvis den pågældende har 6 års  

 forudgående adjunktansættelse ved pædagogseminarier.  

 Lektorer, der efter reglerne om lektorbekendtgørelsen for  

 pædagogseminarierne er positivt bedømt i ét fag, kan ikke  

 lektorbedømmes på ny efter samme regler - heller ikke i et andet  

 fag.
Det skal understreges, at lektorkvalificeringen konkret  

 sker ved ansættelsesseminariet, men at lektorbedømmelsen er  

 generel og ikke institutionsbundet.
Derfor hverken kan eller skal der finde  

 ny lektorbedømmelse sted, hvis en lektor skifter ansættelsessted  

 til et andet pædagogseminarium, jf. lektorbekendtgørelsen §  

 6.
 Ansættelse af lærere, som er positivt  

 lektorbedømt inden for et andet institutionsområde, f.eks.  

 universiteter, teknika/ingeniørhøjskoler, Danmarks  

 Erhvervspædagogiske Læreruddannelse, ernærings- og  

 husholdningsøkonomseminarier, lærerseminarier eller  

 håndarbejdslærerseminarier, sker derimod efter de  

 sædvanlige regler om adjunktansættelse i op til 6 år og  

 positiv bedømmelse forud for overgang til lektoransættelse.  

 Seminariet kan i disse situationer vælge at give adjunkten mulighed for  

 at lade sig bedømme enten efter en kortere periode eller allerede ved  

 ansættelsen som lektor, jf. afsnit 1.3.
 Kompetencen til at ansætte og afskedige adjunkter og  

 lektorer ligger hos seminariernes bestyrelser, evt. med delegation til  

 rektor, jf. § 10, stk. 2 og 3, i  lovbekendtgørelse nr. 980 af 1.  

 november 2000 om uddannelse af pædagoger.
Reglerne om lektorbedømmelse er uafhængige af  

 reglerne for afskedigelse af personale, og seminariernes ledelser skal  

 fortsat være opmærksomme på de særlige regler, der  

 gælder herom.
Seminariet kan således altid efter de herom  

 gældende regler - f.eks. ved manglende beskæftigelsesgrundlag  

 eller uegnethed - opsige ansættelsesforholdet, også selv om der  

 ved udløbet af adjunktansættelsesperioden foreligger en positiv  

 lektorbedømmelse.
 Det bemærkes, at der gælder særlige  

 forhold for lærere, der allerede er ansat som tjenestemænd, se  

 afsnit. 7.
 For overenskomstansatte adjunkter og lektorer gælder  

 reglerne om ansættelse og opsigelse i henholdsvis overenskomst for  

 akademikere i staten og overenskomst for ledere og lærere ved en  

 række videregående uddannelsesinstitutioner.
1.2. Normalt adjunktforløb Adjunktstillingen er en tidsbegrænset stilling med  

 undervisningspligt.
Ansættelse som adjunkt sker normalt for en  

 4-årig periode.
Perioden kan - i tilfælde af en ikke positiv  

 lektorbedømmelse - forlænges med yderligere 2 år, jf.  

 nedenfor.
 Seminariet gør ved ansættelsen adjunkten  

 bekendt med reglerne for lektorbedømmelse m.v., og udleverer denne  

 vejledning.
 Senest 6 måneder inden udløbet af det fjerde  

 ansættelsesår indgiver adjunkten en ansøgning om  

 lektorbedømmelse.
 Hvis adjunkten ikke indstiller sig til  

 bedømmelse, fratræder adjunkten stillingen uden yderligere  

 varsel ved udløbet af 4. ansættelsesår.
Er bedømmelsen positiv overgår  

 adjunkten til lektoransættelse ved adjunktperiodens udløb.  

 Positiv lektorbedømmelse midt i en adjunktperiode, f.eks. efter  

 ét eller 3 år, fremskynder således ikke overgangen til  

 lektoransættelse.
Det anbefales derfor altid at udnytte hele den  

 igangværende adjunktperiode til kvalificering.
 Er bedømmelsen ikke positiv, fratræder  

 adjunkten sin stilling uden yderligere varsel ved udløbet af  

 ansættelsesperioden, medmindre seminariet - på adjunktens  

 begæring - træffer beslutning om at ansætte adjunkten for  

 en periode på yderligere 2 år, jf.  

 stillingsstrukturcirkulærets § 3, stk. 2. Ønsker seminariet ikke  

 at genansætte adjunkten for yderligere en periode, skal adjunkten med 3  

 måneders varsel underrettes om, at ansættelsen ikke  

 forlænges efter den igangværende periodes udløb, jf.  

 stillingsstrukturcirkulæret § 2, stk. 4.
 Genansættes adjunkten for en ny toårig  

 periode, kan adjunkten senest 6 måneder inden udløbet af denne  

 periode ansøge om fornyet bedømmelse, normalt med udgangspunkt  

 i  samme fag som ved den første bedømmelse.
 Er bedømmelsen herefter positiv, overgår  

 adjunkten til lektoransættelse ved periodens udløb.
 Undlader adjunkten at ansøge om fornyet  

 lektorbedømmelse, eller er bedømmelsen ikke positiv,  

 fratræder adjunkten stillingen uden yderligere varsel ved  

 udløbet af den toårige periode.
 Den samlede ansættelsestid som adjunkt kan  

 således ikke strække sig ud over 6 år i alt, medmindre  

 særlige forhold gør sig gældende, jf. afsnit 1.4, og der  

 er kun mulighed for at ansøge om bedømmelse én gang  

 (eller to gange, hvis første bedømmelse ikke er positiv).
1.3. Afkortet forløb og direkte ansættelse  

 som lektor Hvis en ansøger til en stilling har erhvervet sig  

 særlige kvalifikationer af betydning for varetagelsen af stillingen  

 uden dog at være kvalificeret til umiddelbart at kunne ansættes  

 som lektor, kan den pågældende ansættes som adjunkt for et  

 kortere tidsrum end 4 år, og lektorbedømmelse kan ske i  

 tilknytning til den kortere ansættelsesperiode.
Den  

 pågældende skal dog som hovedregel have haft ansættelse som  

 adjunkt mindst 1 år, inden ansættelse som lektor kan finde  

 sted.
 I tilfælde af, at et afkortet forløb ender  

 med, at lektorbedømmelsen ikke er positiv, kan adjunkten  

 (gen)ansættes som adjunkt for en 2-årig periode, jf. ovenfor  

 afsnit 1.2.
Hvis seminariet ønsker at ansætte en  

 stillingsansøger direkte som lektor, forudsætter det, enten at  

 vedkommende tidligere er blevet positivt lektorbedømt ved et  

 pædagogseminarium, eller at der i umiddelbar forbindelse med  

 ansættelsen har fundet lektorbedømmelse sted med positivt  

 resultat, jf. dog afsnit 7.1. Er resultatet af bedømmelsen ikke  

 meddelt seminariet inden ansættelsestidspunktet, kan ansøgeren  

 ansættes midlertidigt som adjunkt.
Er resultatet af bedømmelsen  

 positivt, overgår adjunkten til lektoransættelse med virkning  

 tilbage fra ansættelsestidspunktet.
Er resultatet af bedømmelsen  

 ikke positiv, kan adjunkten (gen)ansættes som adjunkt for en  

 2-årig periode, jf. ovenfor afsnit 1.2.
 Såvel ved ansættelse af adjunkten for mindre  

 end 4 år som ved direkte ansættelse som lektor er det seminariet,  

 der afgør, om en afkortet/midlertidig adjunktperiode kan komme  

 på tale, idet det dog i begge tilfælde forudsættes, at  

 ansøgeren er indforstået med, at den normale procedure  

 fraviges.
 I de her omhandlede tilfælde, bortset fra direkte  

 ansættelse som lektor, indgives ansøgning om  

 lektorbedømmelse senest 6 måneder før adjunktperiodens  

 udløb.
1.4. Forlængelse af adjunktforløbet ved  

 barsel og adoption Ved fravær på grund af barsels- eller  

 adoptionsorlov kan de fastsatte frister for anmodning om  

 lektorbedømmelse efter ansøgning forlænges svarende til  

 fraværsperiodens længde, dog højst 32 uger pr. barsels-  

 eller adoptionsorlov, jf. bemærkningerne til  

 stillingsstrukturcirkulærets § 3.
1.5. Særligt om adjunktansættelse på  

 deltid Ansættelse som adjunkt i en adjunkt-/lektorstilling  

 i henhold til stillingsstrukturen forudsættes normalt at være en  

 stilling på fuld tid.
 Hvis der undtagelsesvis opstår behov for at  

 ansætte adjunkter på nedsat tid, bør det af hensyn til  

 adjunktens muligheder for at kvalificere sig til lektorbedømmelse  

 sikres, at adjunkten ansættes med så høj en  

 beskæftigelsesgrad som muligt, og at adjunkten gives de fornødne  

 muligheder for at kvalificere sig.
 Adjunkter, der ansættes på nedsat tid,  

 omfattes af stillingsstrukturen med ret og pligt til lektorbedømmelse  

 inden for de tidsmæssige rammer, der er fastsat i  

 stillingsstrukturcirkulæret, jf. ovenfor afsnit 1.2.
 Det skal bemærkes, at ansættelse på  

 mindre end halv tid må betragtes som uforeneligt med  

 stillingsstrukturens forudsætninger.
 Lektorkvalificeringsperioden regnes fra det tidspunkt,  

 hvor ansættelse som adjunkt på heltid eller deltid finder sted.  

 Timelæreransættelse tæller ikke med, da den ikke rummer  

 mulighed for kvalificering.
1.6. Særligt om midlertidig ansættelse som  

 vikar i en adjunktstilling Midlertidig ansættelse i adjunktstillinger  

 bør kun anvendes i de konkrete situationer, hvor ansættelse i en  

 adjunkt-/lektorstilling iht. stillingsstrukturen ikke er relevant, og  

 bør i hvert enkelt tilfælde være konkret begrundet med  

 midlertidig vakance i en adjunktstilling.
I henhold til  

 stillingsstrukturcirkulærets § 5 kan en adjunktstilling, der er  

 midlertidigt vakant, besættes med en vikar.
 Ved midlertidig ansættelse som vikar i en  

 adjunktstilling gælder følgende ved en evt. senere  

 ansættelse som adjunkt i en adjunkt-/lektorstilling i henhold til  

 stillingsstrukturen:
 Midlertidig ansættelse som vikar i en  

 adjunktstilling medregnes ikke i den maksimalt 6-årige adjunktperiode  

 ved en evt. senere ansættelse som adjunkt i en  

 adjunkt-/lektorstilling.
 Midlertidig ansættelse som vikar i en  

 adjunktstilling kan i forbindelse med evt. senere ansættelse som  

 adjunkt i en adjunkt-/lektorstilling danne grundlag for en kortere  

 adjunktansættelse end de normalt 4 år, og lektorbedømmelse  

 kan ske i tilknytning til den kortere adjunktansættelse, jf. afsnit  

 1.3.
 Det skal bemærkes, at adjunkter ikke bør  

 fastholdes i løse vikaransættelser over flere år, men i  

 sådanne tilfælde bør tilbydes  ansættelse efter  

 stillingsstrukturen.
2. ADJUNKTPERIODEN 2.1. Arbejdets art Der henvises til "Arbejdsbeskrivelse for adjunkter og  

 lektorer ved seminarier, der uddanner pædagoger", jf.  

 stillingsstrukturcirkulæret, Bilag A.
 Beskrivelsen er opdelt i en række opgaver, som  

 påhviler alle undervisere, og en række opgaver, som særligt  

 påhviler lektorerne.
2.2. Lektorkvalificeringen Adjunkter skal i henhold til stillingsstrukturaftalen  

 sikres mulighed for at kvalificere sig til lektorbedømmelse.
Med andre  

 ord skal adjunkten gives de fornødne muligheder for gennem sit arbejde  

 at tilvejebringe et grundlag for lektorbedømmelse.
 Det er adjunktens ansvar at kvalificere sig til  

 lektoransættelse, mens det er seminariets ansvar at støtte  

 adjunkten gennem ledelsesmæssig og kollegial vejledning og gennem  

 relevant tilrettelæggelse af adjunktens arbejde.
Seminariet må derfor i samarbejde med adjunkten lave  

 en plan for lektorkvalificeringsforløbet.
Planen skal give adjunkten  

 mulighed for at løse forskellige af de typer af arbejdsopgaver, der  

 indgår i grundlaget for lektorbedømmelsen, og således tage  

 højde for, at  lektorbedømmelse er en helhedsvurdering af  

 adjunktens kvalifikationer, jf. lektorbekendtgørelsens § 3, stk. 2.  

 Tildeling af arbejdsopgaver til adjunkten bør derfor ske ud fra et  

 hensyn til adjunktens muligheder for at kvalificere sig i forhold til  

 bedømmelseskriterierne i § 3, stk. 2, og der bør etableres en  

 løbende vejledning af adjunkten, jf. nedenfor afsnit 2.3.
2.3. Vejledning af adjunkten Seminariet tilbyder adjunkten vejledning i  

 adjunktperioden.
Seminariet orienterer ved ansættelsen adjunkten om,  

 hvilke muligheder for vejledning seminariet tilbyder.
 Seminariet vurderer i forståelse med adjunkten, om  

 der skal gives vejledning af både en fagkollega og en kollega fra en  

 anden faggruppe, evt. en fælles vejleder for alle adjunkter ved  

 seminariet.
Adjunkten, ledelsen og vejlederen drøfter sammen  

 adjunktens arbejdsopgaver, jf. afsnit 1.6, og aftaler et  

 kvalificeringsforløb for adjunkten, hvori også supervision ved  

 vejlederen kan indgå.
Adjunkten, vejlederen og eventuelt ledelsen  

 evaluerer jævnligt det aftalte kvalificeringsforløb, som om  

 nødvendigt justeres.
 Det løbende samarbejde mellem adjunkten og  

 vejlederen(-erne) skal bidrage til, at adjunkten får et grundlag for at  

 arbejde med udviklingen af sine kvalifikationer til lektoransættelse,  

 og at seminariet får et grundlag for eventuelle seminarieudtalelser til  

 bedømmelsesudvalget.
3. ANSØGNING OM BEDØMMELSE 3.1. Form og indhold Bedømmelse sker  med udgangspunkt i ét fag  

 inden for en af uddannelsens faggrupper, jf. dog afsnit 3.3. Adjunkter, der  

 underviser i flere fag, må således vælge, hvilket af fagene  

 der skal være udgangspunkt for bedømmelsen.
 Der gøres opmærksom på, at  

 ansøgning om lektorbedømmelse er et personligt, individuelt  

 projekt.
 Adjunktens ansøgning skal være således  

 udformet, at den kan danne grundlag for bedømmelsesudvalgets vurdering  

 af, om adjunkten "må antages at kunne løse de arbejdsopgaver,  

 der påhviler lektorer ved institutioner, der uddanner  

 pædagoger", jf. lektorbekendtgørelsens § 3, stk. 2.
Ansøgningen bør foruden dokumentation i  

 relation  til de områder, der er nævnt i afsnit 3.2., omfatte  

 kopi af eksamenspapirer, curriculum vitae og eventuelt kopier af udtalelser  

 fra tidligere ansættelsesforhold.
Relevant publiceret materiale  

 anføres.
Eksempler på artikler, publikationer, egne  

 studieplaner, årsplaner og studiemateriale og -vejledninger i  

 kommenteret form kan vedlægges ansøgningen.
Af praktiske hensyn bør mængden af medsendt  

 materiale dog begrænses.
Der kan eventuelt henvises til en vedlagt  

 materialeliste.
Der bør kun medsendes kopieret materiale, da det ikke  

 kan forventes, at udvalget tilbagesender materialet til ansøgeren, jf.  

 afsnit 5.3 Ansøgningen bør have et overskueligt omfang,  

 der muliggør en behandling ved udvalget inden for de til  

 formålet afsatte rammer.
Det forudsættes, at ansøgningen - dvs. det  

 materiale, ansøgeren har produceret specielt med henblik på  

 bedømmelsen, og som danner grundlag for denne - normalt har et omfang  

 på 15 - 30 sider.
Bilag kan ikke forudsættes læst, men kan  

 fungere som dokumentation.
Ansøgningen med bilag - alt i 3 eksemplarer -  

 stiles til lektorbedømmelsesudvalget.
Ansøgningen afleveres til  

 seminariet, som videresender den til udvalgets 3 medlemmer.
Seminariet  

 arkiverer et eksemplar af ansøgningen i pågældendes  

 personalesag.
Det fremgår af lektorbekendtgørelsens § 3,  

 stk. 1, at bedømmelsesudvalget har mulighed for at bede om supplerende  

 materiale, herunder en udtalelse om adjunktens faglige niveau,  

 undervisningsmæssige kvalifikationer og deltagelse i udviklingsarbejde  

 m.v. fra ansættelsesinstitutionen.
Udvalget kan med adjunktens samtykke  

 tillige indhente tilsvarende udtalelse fra tidligere ansættelsessteder.  

 I ansættelsesstedets udtalelse kan indgå tilkendegivelser af  

 faglig og pædagogisk art fra studerende og fra adjunktens kolleger.
Udvalget kan også indkalde adjunkten til en samtale  

 og kan desuden efter adjunktens ønske overvære adjunktens  

 undervisning.
Dog ikke nødvendigvis sådan at alle udvalgets  

 medlemmer overværer undervisningen.
3.2. Grundlaget for bedømmelsen Det understreges, at bedømmelsen er en  

 helhedsbedømmelse af adjunktens kvalifikationer m.h.t. at  

 tilrettelægge undervisningsforløb og omsætte og formidle  

 faglig viden i relation til pædagoguddannelsen og pædagogers  

 praksisfelt, jf. lektorbekendtgørelsens § 3, stk. 2.
Som grundlag for bedømmelsen skal adjunkten gennem  

 sin ansøgning dokumentere sine kvalifikationer i forhold til  

 nedenstående pkt.
A og evt. også pkt.
B.
A.
Undervisningsmæssige kvalifikationer, herunder deltagelse i  

 fagets udvikling og indsigt i fagets kontekst.
Disse kvalifikationer dokumenteres med synspunkter  

 på og overvejelser over det fag, hvori der ønskes  

 lektorbedømmelse.
Synspunkter og overvejelser bør  

 perspektiveres både i forhold til pædagogers professionelle  

 praksis og til undervisning i pædagoguddannelsen  

 (seminarieunderviserpraksis). Det anbefales, at kandidaten under  

 forløbet til stadighed overvejer didaktiske forhold, og hvad der i  

 særlig grad konstituerer faget i pædagoguddannelsen med  

 udgangspunkt i lov, bekendtgørelse og den lokale studieordning og  

 byggende på adjunktens praktiske erfaringer.
 Kvalifikationerne dokumenteres endvidere med eksempler  

 på planlagte og gennemførte undervisningsforløb,  

 undervisningsoplæg, foredrag, udarbejdede materialer e.l. fra  

 pædagoguddannelsen og evt. også fra efteruddannelse af  

 pædagoger eller anden uddannelses- og kursusvirksomhed m.v. ved  

 seminariet.
B.
Deltagelse i andre opgaver med relation til  

 pædagoguddannelsen eller andre områder inden for institutionens  

 formål Medvirken i et eller flere forsøgs- og  

 udviklingsprojekter i seminarieregi eller i relation til pædagogers  

 praksisfelt dokumenteres i form af f.eks. dagbøger, oplæg eller  

 rapporter.
Medvirken ved forskningsprojekter i samarbejde med andre  

 institutioner og andre former for videnskabeligt arbejde kan anføres  

 og dokumenteres.
Som eksempler på andre områder, der kan  

 indgå i grundlaget for bedømmelsen, kan nævnes:
nye arbejdsmåder, eksamensformer, fagsamarbejde, udvikling af  

 pædagoguddannelsen, IT og internationalisering praktikforløb, efteruddannelseskurser, institutionsudvikling,  

 udvikling af pædagogisk materiale og forsøgs- og  

 udviklingsarbejde Ovenstående er ikke en "checkliste". Det  

 understreges, at det ikke er omfanget af det indsendte  

 dokumentationsmateriale, der er afgørende ved bedømmelsen, men  

 materialets repræsentativitet og især adjunktens refleksioner  

 over faget i relation til uddannelsen og pædagogers praksis.
Det forventes ikke, at adjunkten har dækket alle  

 felter, idet der blandt andet skal tages hensyn til, hvilke felter adjunktens  

 seminarium giver vedkommende mulighed for at dække.
Hvis imidlertid et  

 større område - f.eks. medvirken ved efteruddannelse - helt  

 mangler, bør seminariet eller adjunkten oplyse  

 lektorbedømmelsesudvalget om, hvorfor dette er tilfældet.
3.3. Bedømmelse i andre uddannelsesopgaver end  

 fag inden for pædagoguddannelsen Efter lektorbekendtgørelsens § 2, stk. 3, kan der  

 foretages lektorbedømmelse i andre uddannelsesopgaver end fag inden  

 for pædagoguddannelsen.
 En adjunkt/seminarielærer, der er ansat ved en  

 institution, der er godkendt til at udbyde pædagoguddannelsen, men som  

 af ministeriet godkendes til også at udbyde en anden formaliseret  

 uddannelse, der er på mindst samme niveau som pædagoguddannelsen,  

 kan således blive lektorbedømt i uddannelsesopgaver i relation  

 til denne uddannelse, hvis den pågældende overvejende eller  

 udelukkende underviser på denne uddannelse.
 Ovenstående beskrivelse af grundlaget for  

 bedømmelsen finder tilsvarende anvendelse ved sådanne  

 lektorbedømmelser.
Bekendtgørelsens § 2, stk. 3, giver ikke mulighed  

 for lektorbedømmelse med udgangspunkt i tværfaglige temaer eller  

 administrative opgaver e.l. (som f.eks. pædagogisk udviklingsarbejde  

 eller internationalisering) i relation til pædagoguddannelsen.
Dette  

 hindrer ikke, at sådanne forhold kan inddrages i bedømmelsen.,  

 jf. bekendtgørelsen, § 3, stk. 2, og afsnit 3.2. ovenfor.
4. BEDØMMELSESUDVALG 4.1. Sammensætning Ud over de to faste medlemmer af udvalget, der er udpeget  

 af ministeriet for en fireårig periode, udpeger seminariet ad hoc et  

 medlem af lektorbedømmelsesudvalget, jf.  

  lektorbekendtgørelsens § 2, stk. 6. Dette medlem skal være  

 lektorkompetent, jf. § 2, stk. 7, - gerne, men ikke nødvendigvis i  

 adjunktens fag - og kan være ansat på seminariet, men  

 behøver ikke at være det.
Medlemmet kan dog ikke være  

 rektor, souschef eller medlem af bestyrelsen på  

 ansættelsesseminariet.
Ved sammensætning af  

 bedømmelsesudvalg skal det tilstræbes, at der er kendskab til  

 såvel pædagoguddannelsen som pædagogers praksisfelt.
I henhold til lektorbekendtgørelsens § 2, stk. 8,  

 meddeles adjunkten bedømmelsesudvalgets sammensætning af  

 ansættelsesseminariet, når udvalget er endeligt sammensat.  

 Adjunkten har herefter mulighed for inden for en frist på 8  

 kalenderdage over for Undervisningsministeriet at gøre indsigelse mod  

 udvalgets sammensætning.
Indsigelsen kan alene være begrundet i  

 et eller flere medlemmers inhabilitet.
Undervisningsministeriet behandler herefter sagen og  

 meddeler sin afgørelse til ansættelsesseminariet, adjunkten og  

 lektorbedømmelsesudvalgets formand.
For hvert af de faste medlemmer af  

 udvalget udpeges en suppleant, jf. § 2, stk. 2. Suppleanterne træder  

 alene til, hvis den person, de er suppleant for, får forfald på  

 grund af f.eks. inhabilitet eller længerevarende sygdom.
Herudover har  

 en suppleant ikke adgang til at deltage i udvalgets bedømmelse af  

 konkrete ansøgninger.
 Der er mulighed for, at udvalgene - inkl. suppleanter -  

 med passende mellemrum gør status på grundlag af afsluttede  

 bedømmelser.
Særligt vedrørende  

habilitetsspørgsmålet bemærkes, at baggrunden for  

 reglen i lektorbekendtgørelsens § 2, stk. 8, om inhabilitet er  

 hensynet til at undgå, at lektorbedømmelser påvirkes af  

 uvedkommende hensyn.
Et bedømmelsesudvalgsmedlem, der har særlig  

 f.eks. personlig eller økonomisk interesse i et bestemt udfald af  

 bedømmelsen, er således inhabil.
Det samme gælder, hvis  

 medlemmet har et nært familiemæssigt tilknytningsforhold (eller  

 fast samlivsforhold) til en person, der er inhabil på grund af en  

 særlig interesse i udfaldet af bedømmelsen.
Også andre  

 omstændigheder, der er kan rejse tvivl om medlemmets upartiskhed, kan  

 føre til inhabilitet - f.eks. meget nært venskab eller alvorligt  

 (konstaterbart) uvenskab mellem medlem og ansøger.
Uanset de konkrete  

 omstændigheder foreligger der kun inhabilitet, hvis de forhold, der  

 udløser overvejelser om inhabilitet, indebærer fare for, at  

 bedømmelsen vil kunne blive påvirket af uvedkommende hensyn.
 Det bemærkes, at det forhold, at et udvalgsmedlem  

 kender ansøgeren, f.eks. fra kollegiale sammenhæng, ikke i sig  

 selv fører til, at medlemmet er inhabilt.
Et fast medlem af et bedømmelsesudvalg bør  

 altid vurdere, om der i forbindelse med en konkret ansøgning  

 foreligger forhold, der bevirker inhabilitet.
Er det tilfældet,  

 bør medlemmet melde forfald med den virkning, at suppleanten  

 indtræder i udvalget.
Ved udpegning af ad hoc medlemmet bør  

 både den udpegende institution og vedkommende selv foretage en  

 tilsvarende vurdering.
Når udvalget er endeligt sammensat følges  

 reglen i § 2, stk. 8, jf. ovenfor.
4.2. Afholdelse af udgifter i forbindelse med  

 udvalgsarbejdet Honorar til de eksterne medlemmer af  

 lektorbedømmelsesudvalgene ydes i henhold til aftale om vederlag til  

 medlemmer af lektorbedømmelsesudvalg ved  

 folkeskolelærerseminarier, ernærings- og husholdningsseminarier,  

 pædagogseminarier, håndarbejdsseminarier og sociale  

 højskoler, jf. cirkulære nr. 11977 af 8. maj 2001. Honoraret  

 samt - efter nærmere aftale med seminariet - eventuelle  

 nødvendige rejseudgifter m.v. afholdes af adjunktens  

 ansættelsesseminarium.
 Eksterne medlemmer er medlemmer, der ikke er ansat  

 på adjunktens ansættelsesseminarium.
 For et medlem, der er ansat ved samme institution som den  

 adjunkt, der ansøger om lektorbedømmelse, betragtes  

 bedømmelsesarbejdet som en del af arbejdstiden i det  

 pågældende ansættelsesforhold.
5. BEDØMMELSEN 5.1. Grundlaget Der henvises til afsnit 3.2.
5.2. Bedømmelsens udformning og indhold Bedømmelsen bør i indledningen  

 anføre, at bedømmelsen sker i faget .... inden for faggruppen  ., at den bedømte er adjunkt ...., cpr.nr. ...., ansat ved .....  

 seminarium, at ansøgningen er modtaget fra seminariet den.... samt at udvalget har bestået af......., heraf som  

 formand....
 Derefter kan det kort angives, hvad der har ligget til  

 grund for bedømmelsen ud over selve ansøgningen, som f.eks.  

 curriculum vitae, beskrivelser af undervisningsforløb, rapporter,  

 publikationer og andet, udtalelse fra seminariet eller tidligere  

 ansættelsessteder og eventuelt samtale med adjunkten.
 Selve bedømmelsen kan bygges op over  

 hovedområderne i lektorbekendtgørelsens § 3, stk. 2, jf. denne  

 vejlednings afsnit 3.2., evt. med fremhævelse af de punkter, der er  

 lagt særlig vægt på, eller af områder, som ikke synes  

 dækket ind i ansøgningen.
 Bedømmelsen munder ud i en konklusion, der - hvis  

 bedømmelsen er positiv - kan lyde: "Udvalget finder på det  

 foreliggende grundlag, at NN er kvalificeret til at overgå til  

 ansættelse som lektor".
Hvis bedømmelsen ikke er positiv, anføres en  

 kort eksemplificeret begrundelse.
I de tilfælde, hvor udvalget finder  

 det muligt og relevant, kan begrundelsen suppleres med forslag til, hvordan  

  de manglende kvalifikationer muligvis vil kunne opnås.
5.3. Bedømmelsesfrister, svar og håndtering  

 af ansøgningsmaterialet Senest 2 måneder og 2 uger efter at adjunkten har  

 indgivet ansøgning om bedømmelse, fremsender formanden for  

 udvalget på udvalgets vegne et udkast til bedømmelse til  

 adjunkten.
 Hvis udvalget som grundlag for sin bedømmelse har  

 rekvireret og inddraget andet materiale end det af adjunkten indsendte, skal  

 adjunkten gøres bekendt med dette materiale.
Inden for en frist på 8 kalenderdage fra modtagelsen  

 af bedømmelsesudkastet har adjunkten mulighed for til formanden at  

 fremsende kommentarer til udkastet.
Eventuelle kommentarer kan alene dreje  

 sig om påpegning af faktuelle uoverensstemmelser mellem  

 bedømmelsesgrundlaget og udkastet til bedømmelse.
 Lektorbedømmelsesudvalget udformer herefter den  

 endelige bedømmelse.
 Senest 3 måneder efter, at ansøgning om  

 bedømmelse er indgivet, meddeler formanden for  

 lektorbedømmelsesudvalget adjunkten med kopi til seminariet det  

 endelige resultat af bedømmelsen.
 Seminariet arkiverer et eksemplar af udvalgets meddelelse  

 om bedømmelsesresultatet i adjunktens personalesag, jf. også  

 afsnit 3.1. om arkivering af ansøgningen.
Udvalget skal opbevare sine eksemplarer af  

 ansøgning og bilagsmateriale i 6 uger efter bedømmelsen eller -  

 hvis der er rejst klage i sagen - indtil klagen er endeligt afgjort.
Herefter  

 kan udvalget destruere ansøgning og bilagsmateriale.
 Ansøgning og bilagsmateriale   og indholdet heri -  

 benyttes af udvalgets medlemmer alene i forbindelse med bedømmelsen og  

 kan ikke uden ansøgerens samtykke anvendes til andre formål.
6. KLAGEADGANG Som nævnt ovenfor i afsnit 4 og afsnit 5.3. har  

 adjunkten adgang til dels at gøre indsigelse mod  

 bedømmelsesudvalgets sammensætning, dels at fremsætte  

 kommentarer til bedømmelsesudkastet.
Herudover kan klage over afgørelser i henhold til  

 lektorbekendtgørelsen kun indbringes for Undervisningsministeriet,  

 hvis den vedrører retlige spørgsmål.
Fristen for  

 indgivelse af klage er 2 uger fra den dag, afgørelsen er meddelt den  

 pågældende, jf. lektorbekendtgørelsen § 7. Se dog afsnit 4  

 vedrørende inhabilitetsindsigelser.
Ved klage over retlige spørgsmål  

 forstås alene klage over brud på fastlagte procedurer eller  

 overtrædelse af almindelige forvaltningsretlige regler og  

 grundsætninger. (Forvaltningsretlige grundsætninger er  

  sådanne uskrevne retsregler, som håndhæves af domstolene  

 og andre myndigheder og anvendes af Folketingets Ombudsmand, og som er  

 almindeligt anerkendt i samfundet uden at kunne udledes direkte af nogen lov,  

 retssædvane eller analogi, og som fastsætter visse  

 begrænsninger i forvaltningens magt.
Begrænsningerne angår  

 både afgørelsernes indhold og præmisser samt de formelle  

 fremgangsmåder).
 Adjunkten har således ikke klageadgang for så  

 vidt angår det skøn, som lektorbedømmelsesudvalget  

  anlægger med hensyn til, om adjunkten opfylder betingelserne for  

 positiv lektorbedømmelse.
7. Overgangsordning for lærere, der er eller har  

 været ansat før 1. august 2000 Lærere, som før 1. august 2000 har  

 været fastansat ved et pædagogseminarium, er ikke omfattet af  

 stillingsstrukturen pr. 1. august 2000. Dog gælder arbejdsbeskrivelsen,  

 jf. afsnit 2.1., også for disse lærere.
 Allerede ansatte seminarielærere kan i visse  

 tilfælde vælge at overgå til ansættelse efter  

 stillingsstrukturen, jf. overgangsreglerne i  

 stillingsstrukturcirkulæret, § 10, og Undervisningsministeriets brev af  

 6. august 2002 om fristforlængelse.
Det bemærkes særligt vedrørende  

 tjenestemandsansatte og tjenestemandslignende ansatte lærere, der  

 søger at overgå til ansættelse som lektor,  

 at lektorbedømmelsen i disse tilfælde forudsætter, at  

 den pågældende forud for bedømmelsen har deponeret en  

 ansøgning om afsked til ansættelsesmyndigheden.
I tilfælde  

 af, at bedømmelsen er negativ, kan seminariet give den  

 pågældende adgang til en fornyet bedømmelse.
Lærere,  

 der gives mulighed for en fornyet bedømmelse, skal senest 9  

 måneder efter meddelelsen om den negative bedømmelse tilmelde  

 sig en fornyet bedømmelse.
I tilfælde, hvor den  

 pågældende ikke gives adgang til en fornyet bedømmelse,  

 hvor læreren ikke tilmelder sig en fornyet bedømmelse senest 9  

 måneder efter meddelelsen om den negative bedømmelse, eller hvor  

 også den fornyede bedømmelse er negativ, imødekommer  

 ansættelsesmyndigheden den ansøgte afsked og meddeler dette til  

 den pågældende ved brev, hvori fratrædelsesvilkårene  

 er fastsat.
Vedrørende overenskomstansatte lærere, der  

 søger at overgå til ansættelse som lektor, bemærkes  

 at i tilfælde af, at bedømmelsen er negativ, kan seminariet give  

 den pågældende adgang til en fornyet bedømmelse.  

 Lærere, der gives mulighed for en fornyet bedømmelse, skal  

 senest 9 måneder efter meddelelsen om den negative bedømmelse  

 tilmelde sig en fornyet bedømmelse.
I tilfælde, hvor den  

 pågældende ikke gives adgang til en fornyet bedømmelse,  

 hvor læreren ikke tilmelder sig en fornyet bedømmelse senest 9  

 måneder efter meddelelsen om den negative bedømmelse, eller hvor  

 også den fornyede bedømmelse er negativ, fratræder den  

 pågældende sin stilling med overenskomstmæssigt varsel.
