 I medfør af § 7, stk. 1, i lov nr. 93 af 11. april 1916 om udgifter i  

 strafferetsplejen, som ændret ved lov nr. 166 af 18. maj 1937, fastsættes:
 § 1.  Taksten for beregning af de udgifter til  

 underhold, forplejning og hjemsendelse, der som sagsomkostninger kan  

 inddrives hos visse indsatte i kriminalforsorgens institutioner, forhøjes fra  

 75 til 100 kr. pr. påbegyndt tidsrum af 24 timer fra indsættelsen i anstalten  

 eller arresthuset, jf. dog § 2.
 § 2.  Refusionsbeløbet for indsatte, der med mindst  

 eet døgns varsel - fx som følge af udgang eller lignende - vides at ville  

 være fraværende fra institutionen i ikke under 3 døgn, og hvis forplejning  

 under udgangen m.v. ikke betales af kriminalforsorgen, nedsættes med 40 kr.  

 mod hidtil 30 kr. for hvert døgns fravær.
 Stk. 2.  For dømte, der selv skaffer sig fuld  

 forplejning, nedsættes refusionsbeløbet med 40 kr. pr. døgn.
 § 3.  Cirkulæret træder i kraft den 1. juli 1984.
 Stk. 2.  Justitsministeriets cirkulære nr. 173 af 26.  

 oktober 1982 ophæves.
 Justitsministeriet, den 15. juni 1984.
Erik Ninn-Hansen /Bjarne Christensen Til politiet og fængselsmyndighederne.
