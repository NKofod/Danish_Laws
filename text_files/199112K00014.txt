Nr LSF 14 Forslag til Lov om ændring af ligningsloven (Tilskud til strukturprojekter  

 inden for jordbrug og fiskeri) den 3. oktober 1991 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 398 af 6. juni 1991 foretages følgende ændringer:
 1. § 27B, stk. 1, nr. 3, affattes således:
»3) Tilskud, der er ydet af Den europæiske Udviklings- og Garantifond  

 for Landbruget i henhold til Det europæiske økonomiske Fællesskabs forordning  

 nr. 355/77 om en fælles foranstaltning til forbedring af vilkårene for  

 forarbejdning og afsætning af landbrugsvarer, i henhold til forordning nr.  

 4042/89 om forbedring af vilkårene for forarbejdning og afsætning af  

 fiskerivarer og akvakulturprodukter samt i henhold til forordningerne nr.  

 866/90 og nr. 867/90 af 29. marts 1990 om forbedring af vilkårene for  

 forarbejdning og afsætning af henholdsvis landbrugsprodukter og  

 skovbrugsprodukter.« 2. § 27B, stk. 1, nr. 4, affattes således:
»4) Tilskud, der er ydet efter lov nr. 222 af 24. maj 1978, lov nr.  

 590 af 12. december 1984 og lov nr. 89 af 23. februar 1991 om tilskud til  

 strukturprojekter inden for jordbruget.« 3. § 27B, stk. 1, nr. 8, affattes således:
»8) Tilskud, der er ydet efter §§ 2-5 og § 7 i lov nr. 154 af 11.  

 april 1984 om midlertidige statstilskud til visse strukturforbedringer m.m.  

 inden for fiskeriet, samt tilskud, der er ydet efter §§ 4, 5 og 7 i lov nr.  

 222 af 22. april 1987 om støtte til visse strukturforanstaltninger inden for  

 fiskeriet m.v.« 4. I § 27B, stk. 1, nr. 9, indsættes efter litra c som nyt  

 litra:
»d) Forordning nr. 4028/86 om fællesskabsforanstaltninger til  

 forbedring og tilpasning af fiskeri- og akvakulturstrukturerne.
Det gælder  

 dog ikke tilskud til forsøgsfiskeri efter forordningens artikel 13-17 og til  

 endeligt ophør af visse fiskefartøjers aktivitet efter artikel 24.« § 2 Loven har virkning fra og med indkomståret 1991.
Bemærkninger til lovforslaget 1. Lovforslaget indeholder alene konsekvensændringer af  

 ligningsloven som følge af gennemførelsen af anden lovgivning.
 Forslaget går ud på at ajourføre ordningen i ligningslovens § 27B med  

 udsat beskatning op til 10 år af tilskud til strukturprojekter inden for  

 jordbruget og fiskeriet.
Lov om påligningen af indkomst- og formueskat til staten (ligningsloven)  

 er senest ændret ved lov nr. 398 af 6. juni 1991, jf.
Folketingstidende  

 1990-91, sp. 38, 574, 6803, 7260; tillæg A, sp. 287; tillæg B, sp. 949;  

 tillæg C, sp. 749.
2. Ligningslovens § 27B, stk. 1, nr. 3 og 4, foreslås ændret.  

 Baggrunden er, at EF-Rådets forordning (EØF) nr. 355/77 af 15. februar 1977  

 om en fælles foranstaltning til forbedring af vilkårene for forarbejdning og  

 afsætning af landbrugsvarer er ophævet.
Forordningen er afløst af Rådets  

 forordning (EØF) nr. 4042 af 19. december 1989 om forbedring af vilkårene for  

 forarbejdning og afsætning af fiskerivarer og akvakulturprodukter samt  

 forordningerne nr. 866/90 og nr. 867/90 af 29. marts 1990 om forbedring af  

 vilkårene for forarbejdning og afsætning af henholdsvis landbrugsprodukter og  

 skovbrugsprodukter.
Endvidere er lovene nr. 187 af 30. marts 1973 og nr. 222  

 af 24. maj 1978 om tilskud til strukturprojekter inden for jordbruget  

 ophævet og erstattet med lov nr. 590 af 12. december 1984, der siden er  

 ophævet og erstattet med lov nr. 89 af 23. februar 1991.
Lov nr. 590 af 12. december 1984 trådte i kraft den 1. januar 1985. Der  

 skete ved denne ændring ingen udvidelse af tilskudsområdet.
Der er på dette  

 punkt således alene tale om en konsekvensændring af redaktionel karakter.
Ifølge loven om tilskud til strukturprojekter inden for jordbruget kan  

 landbrugsministeren yde tilskud til at gennemføre projekter, hvis formål er  

 at udvikle eller rationalisere virksomheder, der beskæftiger sig med  

 behandling, forarbejdning eller afsætning af varer, der hidrører fra  

 landbrug, gartneri eller frugtavl.
Landbrugsministeren kan endvidere yde  

 tilskud til tilpasning og forbedring af produktionsbetingelserne inden for  

 jordbruget og til tilpasning samt udvikling af jordbrugsproduktionen.
 Med den nye lov, nr. 89 af 23. februar 1991, om tilskud til  

 strukturprojekter inden for jordbruget gennemføres forordningerne nr. 866/90  

 og nr. 867/90.
 Med den nye lov og de nye forordninger videreføres den hidtil gældende  

 projektstøtteordning, men ordningen udvides til også at omfatte visse  

 projekter til forbedring af vilkårene for forarbejdning og afsætning af  

 skovbrugsprodukter.
Med nærværende lovforslag kommer forarbejdning og afsætning af  

 skovbrugsprodukter også ind under reglerne i ligningslovens § 27B.
Udgifterne  

 til projekter under skovbrugsområdet skal afholdes inden for de på  

 finansloven afsatte bevillinger.
 3. Endvidere foreslås en ændring af ligningslovens § 27B, stk. 1,  

 nr. 8 og 9.
Efter ligningslovens § 27B, stk. 1, nr. 8, kan visse tilskud til  

fiskeriet indtægtsføres over en 10-årig periode.
Det dejer sig om  

 tilskud, som ydes til investeringer, der foretages med henblik på forøgelse  

 af produktiviteten ved fangsternes behandling, energibesparende  

 foranstaltninger, omlægning, samt til visse nybygninger.
Det samme gælder for  

 udgifter til modernisering og etablering af anlæg til opdræt og dyrkning af  

 fisk, krebsdyr og bløddyr.
Støtte er tidligere blevet ydet efter lov nr. 154  

 af 11. april 1984 om midlertidige statstilskud til visse strukturforbedringer  

 m.m. inden for fiskeriet.
Efter ligningslovens § 27B, stk. 1, nr. 9, litra c, gælder de samme regler  

 for tilskud, der er ydet efter EF-forordning nr. 2908/83 om en fælles  

 foranstaltning til omstrukturering, modernisering og udvikling af fiskeriet  

 og akvakulturen.
Det drejer sig dels om tilskud til modernisering m.v. af  

 fiskeriet, dels om tilskud til akvakulturanlæg.
Denne forordning blev med virkning fra 1. januar 1987 ophævet og afløst af  

 forordning nr. 4028/86. Forordning 4028/86 viderefører den hidtidige  

 tilskudsordning og udvider denne til bl.a. også at omfatte forsøgsfiskeri  

 samt endeligt ophør af visse fiskefartøjers aktivitet.
Forordningens  

 foranstaltninger er gældende i 10 år fra og med 1. januar 1987. Der blev dog  

 ikke givet tilskud til fiskeriet i indkomståret 1987.
 En forudsætning for at opnå støtte efter forordningen er, at støtte til  

 den pågældende investering ligeledes kan opnås gennem medlemsstaten.
 Forordningens støtteområder er gennemført ved lov nr. 222 af 22. april  

 1987 om støtte til visse strukturforanstaltninger inden for fiskeriet m.v.  

 Med gennemførelsen af denne lov blev lov nr. 154 af 11. april 1984 om  

 midlertidige statstilskud til visse strukturforbedringer m.m. inden for  

 fiskeriet ophævet.
Med nærværende lovforslag vil der ikke ske en udvidelse af § 27B's  

 anvendelsesområde, for så vidt angår fiskeriet.
De nye tilskudsordninger til  

 f.eks. forsøgsfiskeri og tilskud til ophør af visse fiskefartøjers aktivitet  

 beskattes derfor fuldt ud i tilskudsåret.
 4. Lovforslagets provenumæssige og administrative virkninger.
 Lovforslaget skønnes ikke at få nogen provenumæssige eller adminsitrative  

 konsekvenser.
 5. Ikrafttræden.
 Efter forslaget skal lovændringen have virkning for tilskud, der  

 udbetales i indkomståret 1991 eller senere.
 Tilskud, der hidtil har været omfattet af § 27B, vil fortsat kunne  

 periodiseres efter denne bestemmelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 398 af 6. juni 1991 foretages følgende ændringer:
 1. § 27B, stk. 1, nr. 3, affattes således:
»3) Tilskud, der er ydet af Den europæiske Udviklings- og Garantifond  

 for Landbruget i henhold til Det europæiske økonomiske Fællesskabs forordning  

 nr. 355/77 om en fælles foranstaltning til forbedring af vilkårene for  

 forarbejdning og afsætning af landbrugsvarer, i henhold til forordning nr.  

 4042/89 om forbedring af vilkårene for forarbejdning og afsætning af  

 fiskerivarer og akvakulturprodukter samt i henhold til forordningerne nr.  

 866/90 og nr. 867/90 af 29. marts 1990 om forbedring af vilkårene for  

 forarbejdning og afsætning af henholdsvis landbrugsprodukter og  

 skovbrugsprodukter.« § 27 B.
Følgende tilskud medregnes ved opgørelsen af den  

 skattepligtige indkomst inden for en 10 års periode, der begynder med det  

 indkomstår, hvori den skattepligtige erhverver tilskuddet:
1) - - - 2) - - - 3) Tilskud, der er ydet af udviklingsfonden i henhold til Det Europæiske  

 økonomiske Fællesskabs forordning nr. 17/64 om betingelserne for støtte fra  

 Den europæiske Udviklings- og Garantifond for Landbruget, som senest ændret  

 ved forordning nr. 355/77, og i henhold til forordning nr. 355/77 om en  

 fælles foranstaltning til forbedring af vilkårene for forarbejning og  

 afsætning af landbrugsvarer.
 2. § 27B, stk. 1, nr. 4, affattes således:
»4) Tilskud, der er ydet efter lov nr. 222 af 24. maj 1978, lov nr.  

 590 af 12. december 1984 og lov nr. 89 af 23. februar 1991 om tilskud til  

 strukturprojekter inden for jordbruget.« 4) Tilskud, der er ydet efter lov nr. 187 af 30. marts 1973 og lov nr. 222  

 af 24. maj 1978 om tilskud til strukturprojekter inden for jordbruget.
 3. § 27B, stk. 1, nr. 8, affattes således:
»8) Tilskud, der er ydet efter §§ 2-5 og § 7 i lov nr. 154 af 11.  

 april 1984 om midlertidige statstilskud til visse strukturforbedringer m.m.  

 inden for fiskeriet, samt tilskud, der er ydet efter §§ 4, 5 og 7 i lov nr.  

 222 af 22. april 1987 om støtte til visse strukturforanstaltninger inden for  

 fiskeriet m.v.« 8) Tilskud, der er ydet efter §§ 2-5 og § 7 i loven fra 1984 om  

 midlertidige statstilskud til visse strukturforbedringer m.m. inden for  

 fiskeriet.
 4. I § 27B, stk. 1, nr. 9, indsættes efter litra c som nyt  

 litra:
»d) Forordning nr. 4028/86 om fællesskabsforanstaltninger til  

 forbedring og tilpasning af fiskeri- og akvakulturstrukturerne.
Det gælder  

 dog ikke tilskud til forsøgsfiskeri efter forordningens artikel 13-17 og til  

 endeligt ophør af visse fiskefartøjers aktivitet efter artikel 24.« 9) Tilskud, der er ydet af Den europæiske Udviklings- og Garantifond for  

 Landbruget i henhold til følgende forordninger fra Det europæiske økonomiske  

 Fællesskab:
 a) Forordning nr. 1852/78 om gennemførelse af en midlertidig fælles  

 foranstaltning til omlægning af kystfiskeriet, som senest ændret ved  

 forordning nr. 2992/81, inden for det tilskudsområde, der er fastlagt i  

 forordningens artikel 2, litra a).
 b) Forordning nr. 31/83 om gennemførelse af en midlertidig fælles  

 foranstaltning til omlægning af kystfiskeriet og akvakulturen.
 c) Fordring nr. 2908/83 om en fælles foranstaltning til omstrukturering,  

 modernisering og udvikling af fiskeriet og akvakulturen.
Efter 2. behandling den 13. december 1991 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 398 af 6. juni 1991, foretages følgende ændring:
 § 27 B ophæves.
§ 2 Loven har virkning for tilskud, der erhverves fra og med indkomståret  

 1993.
