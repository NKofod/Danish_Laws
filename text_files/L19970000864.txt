 Ved noteveksling i Maputo henholdsvis den 27. august og 7. oktober 1996 er  

 der indgået en aftale mellem Danmark og Mozambique, ifølge hvilken den danske  

 regering yder 50 mio. kr. i støtte til et retssektorprojekt i Mozambique.
 Projektets overordnede formål er at fremme den demokratiske udvikling i  

 Mozambique gennem en styrkelse af den dømmende magt og fremme af borgernes  

 retssikkerhed.
 Det umiddelbare formål er at bidrage til en effektivisering af  

 retssektoren gennem forbedringer af retsbygninger på distriktsniveau,  

 opgradering af retsbiblioteker og støtte til træning, samt støtte til en  

 lovreform.
 Overenskomsten trådte i kraft den 14. oktober 1996 og forventes afsluttet  

 ved udgangen af 2001.
