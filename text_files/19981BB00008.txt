Fremsat den 20. oktober 1998 af  

 Birthe Rønn Hornbech (V),  

 Inge Dahl-Sørensen (V),  

 Svend Erik Hovmand (V), Bertel Haarder (V),  

 Karsten Nonbo (V), Lars Løkke Rasmussen (V),  

 Karen Rønde (V), Hans Christian Schmidt (V)&n  

 bsp;og Ulla Tørnæs (V) Forslag til folketingsbeslutning om en retssikkerhedsreform Folketinget pålægger regeringen snarest muligt  

 og inden årsskiftet at nedsætte en retssikkerhedskommission, der  

 inden afslutningen af folketingsåret 1999-2000 skal komme med forslag  

 til de fornødne ændringer i retsplejeloven, forvaltningsloven  

 m.v. til fremme af borgernes retssikkerhed.
Forslagene skal omfatte  

 følgende elementer:
 1.	Kvalitetskrav til lovforslag, herunder krav om  

 retssikkerhedsdiskussion i alle lovforslag, hvor det offentlige udøver  

 myndighed over for borgerne.
 2.	Begrænsning af tvangsindgreb over for borgerne.
 3.	Nøje opregnede betingelser for tvangsindgreb.
 4.	Adfærdsregler for myndighedsudøvere.
 5.	Magtadskillelse i forvaltningen.
 6.	Lettere adgang for borgerne til at anlægge sager mod det  

 offentlige.
 7.	Forvaltningsmyndighedernes pligt til at efterleve domspraksis og af  

 egen drift efter domstolsafgørelser at genoptage lignende sager, hvor  

 borgeren har krav på tilbagebetaling.
 8.	Udvidet adgang til retshjælp.
 9.	Undersøgelse af teknologiens betydning for borgernes  

 retssikkerhed.
 10.	Årlig retssikkerhedsredegørelse.
Bemærkninger til forslaget Almindelige bemærkninger Beslutningsforslaget er en uændret  

 genfremsættelse af beslutningsforslag nr.
B 106, folketingsåret  

 1996-97 (se Folketingstidende 1996-97, forhandlingerne side 6509 og  

 Tillæg A side 4394 og 4399) og beslutningsforslag nr.
B 32,  

 folketingsåret 1997-98, 1. samling (se Folketingstidende 1997-98,  

 forhandlingerne side 2192 og Tillæg A side 1107 og 1112).
Princippet om magtfordelingen mellem den udøvende,  

 den lovgivende og den dømmende magt er grundlovsfæstet.
Dette  

 princip er fastsat for at beskytte Danmarks borgere mod vilkårlige  

 indgreb.
 Den stadig stigende hærskare af forskrifter for  

 borgerne har forrykket forholdet mellem stat og individ i en uheldig  

 retning.
Lovgivningen er i stigende grad ufuldstændig.  

 Nærmere fastsættelse af reglerne for borgernes færden er  

 overladt til ministrene i form af bemyndigelsesbestemmelser.
Dette har  

 betydet, at det i højere og højere grad er forvaltningen, der i  

 stedet for Folketinget fastsætter regler for borgerne.
Samtidig har der været en tendens til i stigende  

 grad at fastsætte straf som sanktion for overtrædelserne og  

 overlade det til forvaltningsmyndighederne at udstede  

 bødeforelæg frem for at forelægge sagen for domstolene.  

 Dertil kommer, at borgerne ifalder straf, uden at elementære  

 retsgarantier er iagttaget.
Bødestørrelsen fastsættes  

 administrativt af embedsmænd, der ikke er uddannet til bevisindsamling  

 og bevisafvejning.
Ikke sjældent får man det indtryk, at det  

 nærmest er borgeren selv, der skal bevise sin uskyld.
Den udøvende magts område er derved vokset  

 ganske væsentligt på bekostning af den lovgivende og den  

 dømmende magt.
Dette har betydet en svækkelse af den enkelte  

 borgers retssikkerhed.
De mange love og bekendtgørelser, de stadig mere  

 indviklede regler og hyppige lovændringer, der regulerer borgernes  

 adfærd, er i sig selv et problem, idet et retssystem som det danske  

 nødvendigvis må forudsætte borgernes pligt til at kende  

 loven.
Det er derfor et grundlæggende retssikkerhedsproblem, at  

 borgerne ikke kan finde ud af, hvad der er lov og ret i Danmark.
De mange bemyndigelsesbestemmelser og administrative  

 bødeforelæg svækker yderligere den enkelte borgers  

 retsbeskyttelse.
Denne svækkede retsbeskyttelse bliver yderligere  

 markant på grund af det totale fravær af bestemmelser i  

 retsplejeloven, der fastsætter spilleregler for  

 forvaltningsmyndigheder.
Vedtagelsen af forvaltningsloven og løbende  

 ajourføring af f.eks. registerlovgivning og lov om offentlighed i  

 forvaltningen kan ikke kompensere for den omstændighed, at  

 retsplejeloven stort set alene gælder for domstole, politi og  

 anklagemyndighed.
 Retsstillingen er i dag bedre sikret for den, der  

 forsætligt overtræder straffeloven og f.eks. begår drab  

 eller voldtægt, end for den borger, der uagtsomt overtræder en af  

 de tusindvis af bestemmelser i andre love.
 Forslagsstillerne finder det meget betænkeligt, at  

 Folketingets flertal som en yderligere indskrænkning i borgernes  

 retssikkerhed i de senere år har foretaget indgreb i den enkelte  

 borgers grundlovssikrede frihedsrettigheder, herunder navnlig husfreden og  

 ejendomsretten.
I kølvandet på den stigende regulering af  

 borgernes adfærd er nemlig fulgt en stadig stigende kontrolvirksomhed,  

 der med hjemmel i lovgivningen giver myndighederne mulighed for indgreb af  

 f.eks. ransagningslignende karakter.
De mange love, der uden nærmere  

 betingelser f.eks. giver kontrollerende myndigheder adgang til private hjem,  

 er en udhuling af grundlovens bestemmelse om husfredens  

 ukrænkelighed.
 Forslagsstillerne mener derfor, at tiden er inde til at  

 udforme en omfattende retssikkerhedsreform.
 Al lovgivning, der muliggør vilkårlig  

 krænkelse af den grundlovssikrede husfred og ejendomsret, skal tages op  

 til revision.
 Ingen indgreb i husfreden eller ejendomsretten skal  

 fremtidig kunne finde sted, uden at enten betingelserne i grundlovens § 72 om  

 retskendelse eller bestemmelserne i grundlovens § 73 om ekspropriation er  

 opfyldt eller det nøje i loven er opregnet, hvilke betingelser der i  

 øvrigt skal være opfyldt.
 I den forbindelse mener forslagsstillerne, at reglerne for  

 udarbejdelse af lovforslag bør ændres grundlæggende.
 Ethvert lovforslag, der giver mulighed for  

 myndighedsudøvelse over for den enkelte borger eller grupper af  

 borgere, bør indeholde en grundig diskussion af, hvilke  

 retssikkerhedsmæssige konsekvenser lovforslaget vil have for  

 borgerne.
 Med hensyn til bemyndigelsesbestemmelser, der overlader  

 til ministeren at fastsætte ikketekniske regler af betydning for den  

 enkelte borger, bør der ligeledes i lovforslaget optages en  

 nærmere beskrivelse af, hvad bemyndigelsen skal anvendes til, og de  

 retssikkerhedsmæssige konsekvenser.
 Med forbillede i retsplejelovens regler for politi og  

 anklagemyndighed skal der fastsættes nærmere regler for enhver  

 myndigheds adfærd.
Bemærkninger til forslagets enkelte punkter Ad 1 Udformningen af lovforslag er i dag aldeles  

 utilstrækkelig.
Lovforslagets bemærkninger er for ofte  

 ufuldstændige og forhastede, ligesom der lovgives for meget i  

 bemærkningerne.
Love skal være klare og  

 lettilgængelige.
En meget stor del af lovene vedrører  

 erhvervsgruppers og almindelige borgeres dagligdag.
Det er derfor helt  

 afgørende, at lovene også kan læses og forstås af  

 borgerne og medierne, der ofte vil være det led, der formidler  

 lovgivningen og forberedelsen af lovene til borgerne.
Det må tillige være et uomgængeligt krav  

 til en moderne retsstat, at de lovforslag, som den til enhver tid siddende  

 regering fremsætter, giver lovgiver et fuldstændigt  

 beslutningsgrundlag.
Kravet om klarhed vil tvinge både aktørerne  

 i det lovforberedende arbejde og Folketinget til en gennemtænkning af  

 lovenes konsekvenser og de med lovgivningen forbundne politiske og retlige  

 spørgsmål.
De hyppigt fremsatte forslag til ændringslove  

 øger uoverskueligheden.
Det foreslås derfor, at der i ethvert  

 lovforslag af den slags som bilag indsættes et udkast til  

 lovbekendtgørelse.
Forslagsstillerne finder i det hele taget, at der  

 bør stilles langt strengere kvalitetskrav til lovforslagene.
Lovgiver  

 skal have mulighed for at kende ikke mindst de retssikkerhedsmæssige  

 konsekvenser af lovforslaget.
Lovforslagets bemærkninger udgør  

 ud over lovteksten den væsentligste del af lovgivers  

 beslutningsgrundlag.
Det foreslås derfor, at der stilles krav om, at alle  

 lovforslag, hvor det offentlige har myndighedsopgaver, skal indeholde en  

 retssikkerhedsdiskussion og de konsekvenser, lovforslaget indebærer for  

 borgernes retssikkerhed.
Dette krav vil ikke blot medføre et  

 grundigere lovforberedende arbejde i ministerierne, men vil gøre  

 lovforslagets konsekvenser mere gennemskuelige for Folketinget.
 Et krav om, at lovforslaget skal indeholde en  

 nøjere beskrivelse og begrundelse for, at der i forslaget optages  

 bemyndigelsesbestemmelser, vil have samme effekt.
Et særligt problem udgør de hundredvis af  

 straffebestemmelser.
Strafsanktionen er i de senere år bragt i  

 anvendelse for mere formelle overtrædelser.
Det bør være  

 en selvfølge, at straffebestemmelser   og ikke mindst dem, der er  

 fastsat i medfør af bekendtgørelser   alene indsættes  

 efter en nøje overvejelse af, hvorvidt andre sanktioner kan  

 overflødiggøre straf.
Der tænkes navnlig på  

 erstatning, ugyldighed og mulighed for tilbagekaldelse af tilladelser som  

 sanktionsmulighed.
Disse overvejelser skal fremgå af lovforslagets  

 bemærkninger.
Såfremt overtrædelse af en lov skal  

 sanktioneres med straf, bør gerningsindholdet beskrives meget  

 præcist.
Det er således et stigende problem, at strafbarhed i en  

 række miljølove er afhængig af forvaltningsmyndighedernes  

 forgodtbefindende.
Det er helt uacceptabelt, at politianmeldelse kan  

 afhænge af politiske overvejelser.
Den slags hører ikke hjemme i  

 et retssamfund.
 Forslagsstillerne foreslår endelig, at den nedsatte  

 retssikkerhedskommission overordnet skal overveje nye retningslinjer for  

 balancen mellem lovtekst og bemærkninger med det sigte at undgå  

 lovgivning i bemærkningerne.
Ad 2 Den bestående lovgivning skal gennemgås med  

 henblik på at fjerne unødvendige muligheder for tvangsindsgreb  

 over for borgerne.
Det gælder navnlig de mange bestemmelser om  

 myndigheders adgang til privat ejendom, herunder bestemmelser om politiets  

 bistand til at gennemtvinge adgang.
 Tvangsindgreb bør ikke i fremtiden hjemles,  

 medmindre det enten kræver retskendelse og/eller betingelserne for at  

 foretage indgreb i øvrigt er nøje beskrevet dels i den enkelte  

 lov, dels i en ny bog i retsplejeloven.
Ad 3-5 Forslagsstillerne vil ikke stille krav om, at enhver  

 bestemmelse, der giver en myndighed adgang til privat ejendom, skal  

 være betinget af retskendelse.
Det er derimod helt afgørende, at  

 der fastsættes generelle betingelser for tvangsindgreb og regler, der  

 beskriver, hvorledes den kontrollerende myndighed skal forholde sig,  

 såfremt der konstateres lovovertrædelser.
I forbindelse med de mange myndighedsbeføjelser i  

 form af uanmeldt kontrol er det helt afgørende af hensyn til borgernes  

 retssikkerhed, at der i lighed med retsplejelovens bestemmelser for politi,  

 anklagemyndighed og domstole fastsættes generelle og specielle regler  

 for de myndigheder, der ikke i dag er reguleret af retsplejeloven.  

 Retsplejeloven foreskriver f.eks. nøje, hvornår politiet  

 må ransage, og hvornår der skal rejses sigtelse, og at den  

 sigtede skal oplyses om, at han ikke har pligt til at udtale sig.
Oplysninger  

 om adgang til forsvarer skal tillige oplyses af politiet.
Sådanne  

 regler gælder slet ikke for andre myndigheder.
 Retsusikkerheden forstærkes af, at det er de samme  

 myndigheder, der sidder i de kommissioner, der er fremkommet med lovudkast,  

 og som senere udformer lovforslagene og forslagenes bemærkninger, og  

 som derefter administrerer de samme love og udsender forskrifter til  

 underordnede myndigheder.
Myndigheder kan f.eks., uden at ransagningsbetingelserne  

 er opfyldt, trænge ind i borgernes boliger og kontrollere uden at rejse  

 sigtelse.
Myndighederne foretager afhøringer uden at gøre  

 opmærksom på, at udtalelserne kan blive anvendt ved en senere  

 straffesag.
Finder myndighederne beviser for strafbart forhold, gælder  

 hverken regler om tilkaldelse af politi eller advokat, ligesom myndighederne  

 hverken er uddannet til eller har forskrifter for indsamling af beviser og  

 afvejning af disse.
 Disse myndigheder har tillige ikke sjældent aldeles  

 manglende forståelse for, at det er myndighederne, der skal bevise  

 strafbart forhold, og ikke borgerne, der skal bevise uskyld.
I den senere tid har bevisbyrderegler i strafferetsplejen  

 i forbindelse med fund af store økonomiske midler hos rockere  

 været diskuteret.
Politiets muligheder for at anvende de såkaldte  

 tilfældighedsfund er nøje fastlagt i retsplejeloven.
Hvad andre myndigheder, der under kontrol finder beviser  

 for strafbart forhold, skal foretage sig, er ikke reguleret.
Borgeren  

 befinder sig i en gråzone, hvor myndigheden kommer med det formål  

 at kontrollere, men hvor sagen kan føre til tiltalerejsning, uden at  

 borgeren har de retssikkerhedsgarantier, der gælder inden for  

 strafferetsplejen.
Dette område er kun i ringe omfang diskuteret i  

 teorien og udgør for forslagsstillerne et af samfundets største  

 retssikkerhedsproblemer.
 De mange retsplejebestemmelser for politiet tilsigter  

 på en gang at begrænse politiets magtudfoldelse, samtidig med at  

 borgeren advares om at tage sig i agt, evt. med bistand af en advokat.
 Retsplejeloven bygger i det hele taget på det  

 grundlæggende princip om, at ingen er skyldig, før han er  

 dømt.
 Det foreslås derfor, at der dels ved en  

 ændring af retsplejeloven, dels ved at der i hver enkelt lov, hvor der  

 gives hjemmel til myndighedsudøvelse, fastsættes klare regler  

 for fremgangsmåden ved tvangsindgreb, forsvarlig bevisindsamling og  

 bevisafvejning, og at der fastsættes beløbsgrænser for,  

 hvilke bødeforelæg der kan forelægges administrativt.
Ad 6 I civile retssager er sagsøger og sagsøgte  

 ligestillede.
I hvert fald på papiret.
Denne ligestilling gælder  

 imidlertid stort set ikke i sager, hvor den enkelte borger anlægger sag  

 mod det offentlige.
For selv om magtforholdet mellem den enkelte og det  

 offentlige er meget anderledes, end da retsplejeloven så dagens lys, er  

 retsplejeloven ikke ændret tilsvarende.
Det offentlige har en knusende fortrinsret.
Den enkeltes  

 retssikkerhed derimod er slet ikke udviklet i takt med samfundets udvikling.  

 Der er ganske enkelt ikke lige adgang til retsvæsenet, endsige lige  

 adgang til at få sin ret.
Vil man som borger i dagens Danmark  

 gøre sig håb om at få medhold i en sag anlagt mod det  

 offentlige, skal man   med eller uden advokat   kunne beherske vanskelige  

 retsspørgsmål, helst bedre end modparten, der som offentlig  

 myndighed typisk vil være i besiddelse af væsentlige ressourcer  

 og ekspertise.
Borgeren skal tillige kunne overvinde den ulighed, der ligger  

 i, at den sagsøgte myndighed   der typisk har konciperet de af  

 Folketinget vedtagne lovforslag og udformet bemærkningerne hertil   kan  

 have en meget skråsikker opfattelse af den korrekte juridiske  

 forståelse af de spørgsmål, som har udviklet sig gennem  

 den administrative praksis.
En praksis, der altså er en  

 udmøntning af det af samme myndighed udførte lovforberedende  

 arbejde.
Sådanne sager omfatter ofte tillige tekniske forhold  

 af betydning for bedømmelse af sagerne.
Endelig vil der for den  

 enkelte borger typisk være bevismæssige vanskeligheder og  

 vanskeligheder med overhovedet at fremskaffe oplysninger, hvis eksistens den  

 enkelte borger ikke kender, og som beror hos det offentlige.
 Disse vanskeligheder, som omfatter både  

 forberedelsen af sagen og fremlæggelsen i retten, afhjælpes ikke  

 gennem reglerne om fri proces.
Forslagsstillerne foreslår derfor, at retsplejeloven  

 ændres, så der indsættes et særligt afsnit for  

 civilretlige sager, hvor den enkelte borger rejser sag mod det offentlige  

 eller omvendt.
En sådan ny bog i retsplejeloven skal indeholde  

 særlige processuelle lettelser og fordele for den enkelte borger, bl.a.  

 ud fra det synspunkt, at de to parter ikke er lige egnede til at foretage  

 indsamling af bevismateriale.
Reglerne skal tillige indeholde en særlig  

 pligt for det offentlige til at indsamle og fremlægge det  

 fornødne bevismateriale.
I en tid, hvor det er helt umuligt for den enkelte borger  

 at få et overblik over, endsige gennemskue de mange forskrifter,  

 må man gøre sig klart, at alene lovenes mængde og  

 indviklethed er en svækkelse af den enkeltes retssikkerhed.
Dette  

 forstærkes af, at forskrifterne er blevet mere og mere indgribende for  

 den enkelte borger, og at mere og mere magtudøvelse af meget  

 indgribende art er overladt til alle mulige offentlige instanser, uden at der  

 er indført nogen form for processuel fordel for den enkelte borger,  

 der måtte ønske at rejse sag ved domstolene.
Retsplejeloven er forældet og ude af trit med  

 udviklingen i forvaltningsretten.
Det bør i denne sammenhæng  

 erindres, at Folketingets Ombudsmand over for forvaltningen anvender et  

 bedømmelsesgrundlag, der er mere vidtgående end det  

 forvaltningsretlige bedømmelsesgrundlag, som domstolene anvender, jf.  

 Hans Gammeltoft-Hansen m.fl.
Forvaltningsret p. 594.
Ad 7 Såfremt en dom f.eks. medfører pligt til  

 tilbagebetaling, skal f.eks. skattemyndighederne være forpligtet til af  

 egen drift at tilbagebetale til andre borgere i lignende situation, uden at  

 disse behøver at anlægge sag.
Ad 8 Det bør være en selvfølgelighed i et  

 retssamfund, at alle har lige adgang til retsvæsenet.
Ad 9 Informationsteknologien rejser en lang række  

 retssikkerhedsproblemer for den enkelte borger.
Brug af informationsteknologi kan efterlade elektroniske  

 spor, der muliggør lagring af data om enkeltpersoner, der gør  

 registerlovgivningen helt indholdsløs.
Brugen af Internet  

 umuliggør anvendelse af de traditionelle ansvarsregler.
Informationernes grænseoverskridelser kan  

 gøre dansk lovgivning uanvendelig.
Der er et påtrængende  

 behov for en klar stillingtagen til retten til eller forbud mod kryptering  

 ved datatransmission og forholdet til grundlovens bestemmelser om  

 brevhemmelighed m.v.
 Disse og mange andre spørgsmål bør  

 samlet drøftes set i relation til forholdet mellem det offentliges  

 myndighedsudøvelse og den enkelte borgers retssikkerhed.
Ad 10 Da nedsættelsen af en kommission og senere  

 ændring af retsplejeloven m.v. ikke må blive en sovepude,  

 pålægges det regeringen at udarbejde en årlig  

 retssikkerhedsredegørelse.
Redegørelsen skal indeholde de  

 retssikkerhedsmæssige forbedringer, der er foretaget i de enkelte  

 ministerier, samt regeringens aktuelle overvejelser om at forbedre  

 retssikkerheden.
 Den første redegørelse gives ved starten af  

 næste folketingsår.
