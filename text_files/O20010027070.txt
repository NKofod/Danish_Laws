Resumé  



  

 En srilankansk dreng på 17 år rejste ind i Danmark og søgte om  men fik  

 afslag på  asyl.
Han fik også afslag på opholdstilladelse efter  

 udlændingelovens  

 § 9, stk. 2, nr. 4. Indenrigsministeriet skrev bl.a. at der ikke var sikre  

 oplysninger om at drengens familie ikke opholdt sig i hjemlandet.
Drengen led  

 af en posttraumatisk belastningsreaktion.
 Drengens advokat havde tidligere oplyst at drengen via Røde Kors  

 havde fået oplyst at hans farbror i hjemlandet ikke havde været i kontakt med  

 familien siden 1996.
Efter myndighedernes praksis om opholdstilladelse efter § 9, stk.  

 2, nr. 4, til uledsagede flygtningebørn skal det sikres at den pågældende  

 ikke  

 bringes i en reel nødsituation hvis vedkommende ikke får opholdstilladelse.  

 Der  

 skal således gives opholdstilladelse hvis forældrene er døde eller der er  

 sikre  

 oplysninger om at de ikke kan findes  og der ikke i øvrigt er et  

 sikkert  

 familiemæssigt eller socialt netværk.
Det kan desuden i nogle tilfælde føre  

 til  

 opholdstilladelse hvis den pågældende på grund af sygdom har behov for særlig  

 omsorg og bistand.
Ombudsmanden bad  i lyset af officialprincippet og praksis om  

 opholdstilladelse til uledsagede flygtningebørn  Indenrigsministeriet  

 om bl.a.  

 at udtale sig om hvem det påhviler at fremskaffe oplysninger om eventuelle  

 tilbageblevne familiemedlemmer i hjemlandet.
Ombudsmanden bad desuden  

 ministeriet oplyse om drengens sygdom kunne begrunde at der blev givet  

 opholdstilladelse efter § 9, stk. 2, nr. 4.
 Indenrigsministeriet gav herefter drengen opholdstilladelse efter  

 udlændingelovens § 9, stk. 2, nr. 4. (J.nr. 2001-0111-643).
Opholdstilladelse for uledsaget flygtningebarn efter  

 udlændingelovens § 9, stk. 2, nr. 4 A der var srilankansk  

 statsborger, indrejste i Danmark den 17. juli 1998 og søgte om asyl.
På dette  

 tidspunkt var han 17 år.
 Udlændingestyrelsen gav ham  

 afslag på asyl den 8. december 1998. Afgørelsen blev stadfæstet af  

 Flygtningenævnet den 11. maj 1999.
 Med brev af 20. maj 1999 til  

 Udlændingestyrelsen sendte As advokat til støtte for at meddele A  

 opholdstilladelse efter udlændingelovens § 9, stk. 2, nr. 4, en erklæring af  

 19. maj 1999 fra specialist i psykoterapi og børneneuropsykologi, cand.psych.  

 C  

 med bl.a. følgende indhold:
 Som nævnt i min skrivelse  

 af 10.5. har jeg kendt (A) siden 24.11.98, hvor han blev henvist til mig fra  

 Røde Kors Flygtningecenter i (Y). Baggrunden for henvendelsen var, at  

 (A)  

 gennem længere tid havde været grædende og depressiv.
Ved min første samtale med  

 ham den 24.11.98, hvor han kom sammen med sin tante, fremtrådte han som noget  

 yngre end svarende til sine dengang 17 år og som en meget trist, ængstelig og  

 lidt opgivende dreng.
Han virkede generelt depressiv og var stille og  

 grædende.  

 Fortalte at han har haft det sådan gennem længere tid og satte det i relation  

 til sin situation her som flygtning.
Han savner i høj grad sine forældre, ved  

 ikke hvor de opholder sig og ser konstant billeder for sig fra krigen, som  

 kører i hans hoved.
 Jeg har frem til d.d.  

 løbende samtaler med (A), og mit billede af ham er, at han er en dreng, der  

 på  

 trods af, at han nu er fyldt 18 år, fremtræder som en langt yngre dreng, en  

 meget trist og ængstelig dreng, og han virker belastet af, at han ikke ved,  

 hvor forældrene opholder sig og ikke ved, hvordan deres situation er.
 På baggrund af hans  

 ængstelighed og selvusikkerhed, og at han personlighedsmæssigt fremtræder som  

 langt yngre end svarende til sin lige 18 år, og ud fra at han ikke ved, hvor  

 forældrene opholder sig, mener jeg, at han bør have asyl af humanitære  

 årsager.
Såfremt der ønskes  

 yderligere oplysninger, står jeg meget gerne til rådighed, da det klart er  

 min  

 vurdering, at det vil være ganske urimeligt at sende (A) tilbage til Sri  

 Lanka. Den 8. juni 1999 traf  

 Udlændingestyrelsen afgørelse om at give A afslag på opholdstilladelse efter  

 udlændingelovens § 9, stk. 2, nr. 4. Styrelsen vejledte samtidig om  

 muligheden  

 for at indgive ansøgning til Indenrigsministeriet om opholdstilladelse efter  

 udlændingelovens § 9, stk. 2, nr. 2. Styrelsen begrundede afslaget efter § 9,  

 stk. 2, nr. 4, således:
 Styrelsen har på baggrund  

 af ansøgers alder vurderet, om ansøger kan få opholdstilladelse efter  

 udlændingelovens § 9, stk. 2, nr. 4. Efter denne bestemmelse kan man få  

 opholdstilladelse, hvis ganske særlige omstændigheder taler  

 derfor.
 Ved en sådan afgørelse  

 lægger styrelsen især vægt på, om man bringes i en reel nødsituation, hvis  

 man  

 ikke får opholdstilladelse i Danmark, herunder om ens situation vil være  

 meget  

 anderledes end den situation, der gælder for andre på samme alder i  

 hjemlandet.
 Styrelsen har ikke fundet,  

 at ansøger opfylder betingelserne for at få opholdstilladelse efter denne  

 bestemmelse.
 Styrelsen har herved lagt  

 vægt på, at ansøgers forældre, søskende samt faderens familie ifølge den  

 pågældendes egne oplysninger fortsat opholder sig i Sri Lanka, om end på et  

 for  

 ansøger ukendt sted.
Styrelsen finder således  

 ikke, at oplysningerne i brevet af 19.05.1999 vedrørende ansøgers tilstand  

 kan  

 føre til et andet resultat. Den 14. juni 1999 klagede  

 As advokat over afgørelsen til Indenrigsministeriet.
Han gjorde bl.a.  

 gældende  

 at A var 17 år da han kom til Danmark og at han, som det fremgik af  

 psykologerklæringen, var umoden af sin alder.
Han mistede kontakt med sin  

 familie i 1996 i forbindelse med familiens flugt fra Jaffnahalvøen til  

 Vanniområdet.
Han var på det tidspunkt sammen med sin tante som han flygtede  

 til Danmark sammen med.
Advokaten oplyste videre at A på intet tidspunkt  

 siden  

 1996 havde hørt fra sine forældre eller søskende, og at han ikke var klar  

 over  

 om de fortsat var i live.
Han havde, så vidt advokaten vidste, iværksat  

 tracing af forældrene via Dansk Røde Kors, og advokaten bad om at  

 ministeriet  

 ikke traf afgørelse i sagen før resultatet af eftersøgningen forelå.  

 Advokaten  

 henviste også til situationen i Sri Lanka.
 I brev af 13. august 1999  

 oplyste As advokat at A via Røde Kors havde fået en meddelelse dateret  

 den 23.  

 juni 1999 fra hans fars storebror (født 29. november 1933) om at denne ikke  

 siden familien i 1996 blev fordrevet havde haft forbindelse med sin lillebror  

 og dennes familie (dvs. med As far og den øvrige familie).
Den 7. december 1999  

 stadfæstede Indenrigsministeriet Udlændingestyrelsens afgørelse.
Ministeriet  

 skrev bl.a. følgende:
 Bestemmelsen  

[udlændingelovens § 9, stk. 2, nr. 4; min bemærkning] har i praksis blandt  

 andet været bragt i anvendelse i relation til uledsagede flygtninge.
Ved lovforslag nr.
L 155 af  

 11. december 1992 (Folketingstidende 1992-93, tillæg B, sp. 835-844) blev der  

 fremsat forslag til en ændring af udlændingeloven omfattende  

 opholdstilladelse  

 til mindreårige udlændinge.
Lovforslaget blev ikke vedtaget, men den  

 daværende  

 indenrigsminister tilkendegav i forbindelse med lovforslagets behandling i  

 Folketingets Retsudvalg Indenrigsministeriets fremtidige praksis for så vidt  

 angår meddelelse af opholdstilladelse til mindreårige uledsagede  

 flygtningebørn.
Tilkendegivelsen fremgår af den beretning af 16. marts 1993,  

 som afsluttede udvalgsarbejdet.
Retsudvalget tilsluttede sig i beretningen  

 indenrigsministerens tilkendegivelse.
 Der vil ifølge  

 tilkendegivelsen skulle meddeles opholdstilladelse efter udlændingelovens §  

 9,  

 stk. 2, nr. 4, i de tilfælde, hvor forældrene til de pågældende er døde,  

 eller  

 der foreligger sikre oplysninger om, at de ikke kan findes, og der ikke i  

 øvrigt findes et sikkert familiemæssigt eller andet lignende socialt netværk.  

 Det samme vil gælde, hvis den pågældende er afskåret fra at få kontakt med  

 sine  

 forældre, f.eks. fordi forældrene er i fængsel.
Det fremgår endvidere af  

 tilkendegivelsen, at det i vurderingen bør indgå, om der i hjemlandet er et  

 sådant socialt netværk, at den særlige omsorg, som de pågældende har behov  

 for,  

 kan opfyldes i hjemlandet eller det tidligere opholdsland.
Det vil tillige  

 kunne indgå i vurderingen, om den pågældende i længere tid har været uden  

 kontakt med sine forældre og derfor inden indrejsen til Danmark har været  

 undergivet offentlig omsorg, som vil kunne genetableres ved en tilbagevenden.
 Som det fremgår, følger det  

 af ministerens tilkendegivelse, at både de individuelle forhold hos den  

 pågældende samt de generelle forhold i det hjemland, som vedkommende  

 eventuelt  

 vil skulle sendes tilbage til, indgår i vurderingen.
 I den anledning skal  

 Indenrigsministeriet meddele, at ministeriet efter en gennemgang af sagen  

 ikke  

 har fundet grundlag for at ændre Udlændingestyrelsens afgørelse af 8. juni  

 1999.
Indenrigsministeriet har  

 herved lagt vægt på, at Deres klients nærmeste familie opholdt sig i Sri  

 Lanka,  

 da Deres klient udrejste til Danmark i juli 1998, og at der ikke foreligger  

 sikre oplysninger om, at Deres klients familie ikke opholder sig i Deres  

 klients hjemland.
Indenrigsministeriet har endvidere lagt vægt på, at Deres  

 klient må antages også at kunne komme i kontakt med sin faders storebror.
 Indenrigsministeriet  

 har  

 endvidere lagt vægt på, at de  

 generelle forhold i Sri Lanka ikke er af en sådan art, at det kan begrunde en  

 meddelelse af opholdstilladelse i medfør af udlændingelovens § 9, stk. 2, nr.  

 4.
Indenrigsministeriet kan i  

 øvrigt henholde sig til den begrundelse, som Udlændingestyrelsen har anført i  

 sin afgørelse af 8. juni 1999. I en erklæring af 30.  

 december 1999 skrev specialist i psykoterapi og børneneuropsykologi, cand.  

 psych.
C bl.a. følgende:
Undertegnede har haft  

 kontakt med (A) siden den 24.11.98, hvor han henvistes til mig pga. psykiske  

 vanskeligheder.
Hans symptomer var koncentrationsvanskeligheder, depressiv  

 forstemning og søvnproblemer, som han sætter i relation til de traumatiske  

 oplevelser, han har haft i Sri Lanka i form af luftangreb samt hans bekymring  

 i  

 forbindelse med, at han ikke ved, hvor hans forældre og søskende befinder  

 sig.
 Frem til oktober 1999, hvor  

 (A) overflyttes til asylcenter i Jylland, har jeg regelmæssigt kontakt med  

 ham,  

 idet han fortsat er meget påvirket af sine symptomer, og hvor den depressive  

 forstemning desuden medfører spisevanskeligheder og selvmordstanker.
Efter hans flytning til  

 Jylland skrev jeg igen erklæring til støtte for fortsat psykologisk  

 behandling,  

 idet jeg klart vurderer, at hans tilstand må opfattes som en posttraumatisk  

 belastningsreaktion efter den svære tid, han havde i Sri Lanka forud for hans  

 ankomst til Danmark.
Han har vedvarende symptomer på psykisk overfølsomhed  

 eller alarmberedskab i form af ind- og gennemsovningsbesvær, irritabilitet og  

 koncentrationsbesvær. (A) vil således i en periode fremover fortsat have  

 behov  

 for psykologisk behandling.
 Såfremt han hjemsendes til  

 Sri Lanka, vil behandlingen blive afbrudt, og da han efter min vurdering ikke  

 vil kunne få tilsvarende behandling i Sri Lanka, vil der være en alvorlig  

 risiko for, at hans symptomer bliver kroniske.
 Dette sat i relation til  

 hans unge alder og umodne personlighed gør, at man må frygte hans fremtidige  

 udvikling.
Efter mit skøn er det  

 uforsvarligt at udsætte ham for denne risiko. Advokaten indgav den 10.  

 januar 2000 ansøgning på As vegne om opholdstilladelse efter  

 udlændingelovens  

 § 9, stk. 2, nr. 2. Han gjorde bl.a. gældende at A havde behov for  

 psykologisk  

 behandling, at behandlingen måtte forventes afbrudt hvis han vendte tilbage  

 til  

 Sri Lanka, og at der herefter ville være alvorlig risiko for at As  

 symptomer  

 ville blive kroniske.
Han gjorde desuden gældende at A ikke ville kunne opnå  

 tilstrækkelig kvalificeret lægehjælp i sit hjemland.
 Den 14. januar 2000 afslog  

 Indenrigsministeriet ansøgningen om opholdstilladelse efter § 9, stk. 2, nr.  

 2.
 Advokaten bad i brev af 1.  

 februar 2000 Indenrigsministeriet om at genoptage sagen om opholdstilladelse  

 efter udlændingelovens § 9, stk. 2, nr. 2. Han vedlagde en erklæring af 24.  

 januar 2000 fra specialist i psykoterapi og børneneuropsykologi, cand. psych.  

 C  

 hvor bl.a. følgende var anført:
Da (A) ud over at have en  

 posttraumatisk belastningsreaktion efter den behandling, han har været udsat  

 for i Sri Lanka forud for sin ankomst til Danmark, fortsat fremtræder som en  

 meget umoden dreng, og således fremtræder langt yngre end sine 18 år, er det  

 klart min vurdering, at han, såfremt han sendes tilbage til Sri Lanka uden at  

 kunne få behandling for sin posttraumatiske belastningsreaktion, vil være  

 udsat  

 for en personlighedsændring af blivende karakter.
På nuværende tidspunkt,  

 efter  

 at have været i psykologisk behandling i 1½ år, skønnes han  

 personlighedsmæssigt, såvel intellektuelt som følelsesmæssigt, at fungere som  

 en ca. 15-årig, og såfremt han tilbagesendes til Sri Lanka og dermed afbryder  

 den psykologiske behandling, han hidtil har fået, er det klart min vurdering,  

 at han vil være udsat for en personlighedsændring af blivende og  

 invaliderende  

 karakter.
Jeg vil i høj grad frygte,  

 at han vil reagere med mistroisk holdning over for omverdenen, følelse af  

 tomhed og håbløshed, kronisk følelse af anspændthed samt en følelse af  

 fremmedgjorthed over for sin situation i Sri Lanka.
Desuden kan jeg frygte,  

 at  

 hans anorektiske symptomer vil vende tilbage, samt at hans tanker om selvmord  

 kunne blive gjort til handling.
På denne baggrund må jeg  

 klart tilråde, at han får opholdstilladelse og dermed kan fortsætte den  

 psykologiske behandling, som han har behov for. Indenrigsministeriet traf  

 den 7. februar 2000 afgørelse om ikke at genoptage behandlingen af sagen om  

 opholdstilladelse efter udlændingelovens § 9, stk. 2, nr. 2.
 Den 8. februar 2000 klagede  

 As advokat til mig over afslagene på opholdstilladelse efter  

 udlændingelovens  

 § 9, stk. 2, nr. 2 og nr. 4.
 I brev af 22. februar 2000  

 bad jeg Indenrigsministeriet og Udlændingestyrelsen om udtalelser og om udlån  

 af sagens akter.
 Udlændingestyrelsen og  

 Indenrigsministeriet henholdt sig i breve af 22. og 28. marts 2000 til  

 afgørelserne af henholdsvis 8. november 1999 og 13. januar 2000.
 I brev af 7. april 2000  

 meddelte jeg As advokat at jeg havde besluttet ikke at færdigbehandle  

 sagen  

 før jeg havde taget stilling til den generelle sag der på daværende tidspunkt  

 verserede her ved embedet om ministeriets praksis vedrørende  

 modenhedsvurdering  

 af uledsagede flygtningebørn, herunder spørgsmålet om hvorvidt en  

 modenhedsvurdering efter ministeriets opfattelse udgjorde en afgørelse i  

 forvaltningslovens forstand (mit j.nr. 1999-1270-649).
Indenrigsministeriet udtalte  

 i den generelle sag bl.a. at ministeriet havde bedt Udlændingestyrelsen om at  

 betragte beslutninger  om ikke (umiddelbart) at meddele  

 opholdstilladelse  

 efter udlændingelovens § 9, stk. 2, nr. 4, til mindreårige asylansøgere, men  

 i  

 stedet lade dem indgå i den almindelige asylprocedure  som afgørelser i  

 forvaltningslovens forstand.
Ministeriet udtalte også at sådanne afgørelser  

 ville kunne påklages til ministeriet.
 Den 26. juni 2000 sendte jeg  

  i lyset af Indenrigsministeriets udtalelse i den generelle sag   

 en kopi af  

 As advokats klage af 8. februar 2000 med bilag til ministeriet som en  

 anmodning fra ham om at ministeriet behandlede en klage over  

 Udlændingestyrelsens afgørelse om at lade A indgå i almindelig asylprocedure  

 hvilket allerede på daværende tidspunkt førte til afslag på opholdstilladelse  

 efter udlændingelovens § 9, stk. 2, nr. 4.
 Den 4. januar 2001 traf  

 Indenrigsministeriet afgørelse om at anse A for tilstrækkelig moden til at  

 gennemføre den almindelige asylsagsprocedure.
 I brev af 9. januar 2001  

 klagede As advokat på ny til mig over Udlændingestyrelsens og  

 Indenrigsministeriets afgørelser af henholdsvis 8. juni 1999 og 7. december  

 1999 om afslag på opholdstilladelse efter udlændingelovens § 9, stk. 2, nr.  

 4.  

 Han klagede også over Indenrigsministeriets afgørelse af 14. januar 2000 om  

 afslag på opholdstilladelse efter udlændingelovens § 9, stk. 2, nr. 2, og  

 ministeriets afgørelse af 7. februar 2000 om afslag på at genoptage sagen om  

 opholdstilladelse efter udlændingelovens § 9, stk. 2, nr. 2. Han præciserede  

 at  

 klagen ikke angik Indenrigsministeriets afgørelse vedrørende  

 modenhedsspørgsmålet.
 Den 17. januar 2001 bad jeg  

 Udlændingestyrelsen og Indenrigsministeriet om at udtale sig på ny og om  

 udlån  

 af sagens akter.
 Udlændingestyrelsen og  

 Indenrigsministeriet henholdt sig i breve af 29. marts og 7. juni 2001 til  

 afgørelserne af 8. juni 1999 og 7. december 1999 (vedrørende  

 opholdstilladelse  

 efter § 9, stk. 2, nr. 4) samt ministeriets afgørelser af 14. januar og 7.  

 februar 2000 (vedrørende opholdstilladelse efter § 9, stk. 2, nr. 2).
 I brev af 17. juli 2001  

 meddelte advokaten mig at han ikke havde yderligere bemærkninger til sagen.
 Den 14. august 2001 bad jeg  

 Indenrigsministeriet om en supplerende udtalelse vedrørende ministeriets  

 afgørelse af 7. december 1999 om opholdstilladelse efter udlændingelovens §  

 9,  

 stk. 2, nr. 4. Jeg skrev bl.a. følgende til ministeriet:
 Myndighedernes praksis  

 vedrørende opholdstilladelse efter udlændingelovens § 9, stk. 2, nr. 4, til  

 uledsagede flygtningebørn er nærmere beskrevet i Folketingets Retsudvalgs  

 beretning af 16. marts 1993 (Folketingstidende 1992-93, Tillæg B, sp.  

 835-844)  

 hvor bl.a. følgende er anført (spalte 839-841):
 For så vidt angår de  

 uledsagede asylansøgere under 18 år, som har fået afslag i asylproceduren,  

 har  

 indenrigsministeren tilkendegivet, at retningslinierne for den særlige  

 praksis  

 bør være følgende:
Det skal sikres, at den  

 pågældende ikke bringes i en reel nødsituation, såfremt vedkommende ikke  

 gives  

 opholdstilladelse i Danmark.
Ved vurdering heraf skal indgå, om den  

 pågældendes  

 situation adskiller sig væsentligt fra den situation, der gælder for andre  

 personer på samme alder i det land, den pågældende kommer fra.
Der vil således skulle  

 meddeles opholdstilladelse efter udlændingelovens § 9, stk. 2, nr. 4, i de  

 tilfælde,  

 hvor forældrene til den pågældende er døde eller der foreligger sikre  

 oplysninger om, at de ikke kan findes, og der ikke i øvrigt findes et sikkert  

 familiemæssigt eller andet lignende socialt netværk.
Det samme vil gælde,  

 hvis  

 den pågældende er afskåret fra at få kontakt med sine forældre, f.eks. fordi  

 forældrene er fængslet.
 Det bør i vurderingen indgå,  

 om der i hjemlandet eller det tidligere opholdsland er et sådant socialt  

 netværk, hvilket for eksempel vil være tilfældet i en række europæiske lande,  

 at den særlige omsorg, som de pågældende har behov for, kan opfyldes i  

 hjemlandet eller det tidligere opholdsland.
 Det vil tillige kunne indgå  

 i vurderingen, om den pågældende i længere tid har været uden kontakt med  

 sine  

 forældre og derfor inden indrejsen til Danmark har været undergivet offentlig  

 omsorg, som vil kunne genetableres ved en tilbagevenden.
Pågår der krigshandlinger  

 eller lignende uroligheder i den pågældendes hjemland eller det tidligere  

 opholdsland, kan dette i visse tilfælde medføre, at der gives  

 opholdstilladelse.
Det vil gælde, hvor forholdene som følge af  

 krigshandlingerne eller urolighederne må anses for meget usikre, og hvor der  

 vil være en væsentlig risiko for, at den pågældende bringes i en reel  

 nødsituation ved en tilbagevenden.
 Hvis den pågældende på grund  

 af sygdom har behov for særlig omsorg og bistand, vil dette i sig selv i  

 nogle  

 tilfælde kunne føre til, at der vil blive givet opholdstilladelse.
 Indenrigsministeren har i  

 den forbindelse peget på, at der allerede i medfør af udlændingelovens § 9,  

 stk. 2, nr. 2, i visse tilfælde gives opholdstilladelse, såfremt en person  

 lider af en akut eller livstruende sygdom, men at der kan være tilfælde, hvor  

 sygdommen ikke er af en så alvorlig karakter, at der efter praksis kan gives  

 opholdstilladelse i medfør af udlændingelovens § 9, stk. 2, nr. 2, men hvor  

 der  

 henset til, at der er tale om en person under 18 år, bør gives den pågældende  

 ret til fortsat ophold i Danmark.
 I denne situation bør det  

 indgå i vurderingen, om forholdene i hjemlandet eller det tidligere  

 opholdsland  

 er sådan, at den pågældende dér vil kunne opnå den fornødne omsorg i form af  

 den nødvendige behandling og pleje.
Som det fremgår, vil man  

 efter de angivne retningslinier både skulle vurdere de individuelle forhold  

 hos  

 den pågældende samt de generelle forhold i det land, som vedkommende  

 eventuelt  

 vil skulle sendes tilbage til. I.  

  

 Som det fremgår af den beskrevne praksis, vil der skulle gives  

 opholdstilladelse efter § 9, stk. 2, nr. 4, i tilfælde hvor forældrene til  

 den pågældende  

 er døde, eller der foreligger sikre oplysninger om, at forældrene ikke kan  

 findes, og der ikke i øvrigt findes et sikkert familiemæssigt eller andet  

 lignende socialt netværk.
 Indenrigsministeriet lagde  

 ved afgørelsen af 7. december 1999 bl.a. vægt på, at (A)s nærmeste  

 familie  

 opholdt sig i Sri Lanka da han udrejste til Danmark i juli 1998. Ministeriet  

 lagde desuden bl.a. vægt på:   at der ikke foreligger sikre oplysninger  

 om, at  

 Deres klients familie ikke opholder sig i Deres klients hjemland.
Ministeriet ses ikke under  

 behandlingen af sagen at have forsøgt at fremskaffe oplysninger om hvor  

 (A)s  

 familie opholder sig.
Jeg må endvidere forstå ministeriets afgørelse sådan at  

 ministeriet ikke har lagt (afgørende) vægt på oplysningen fra advokaten om at  

 (A)s farbror ikke har haft forbindelse med familien siden 1996.  

 Ministeriet  

 ses imidlertid ikke at have bedt advokaten eller (A) om at fremskaffe  

 yderligere oplysninger om familien.
 Jeg beder på den baggrund   

 i lyset af officialprincippet og den beskrevne praksis om opholdstilladelse  

 til  

 uledsagede flygtningebørn efter udlændingelovens § 9, stk. 2, nr. 4   

 ministeriet udtale sig om i hvilket omfang det efter ministeriets opfattelse  

 påhviler myndighederne eller ansøgeren at fremskaffe (den fornødne  

 dokumentation for) oplysninger om eventuelle tilbageblevne familiemedlemmer i  

 ansøgerens hjemland i en situation som den foreliggende.
 Desuden beder jeg  

 ministeriet oplyse, hvilke krav myndighederne stiller til dokumentationen for  

 de fremlagte oplysninger.
II.  

  

 Det fremgår ligeledes af den beskrevne praksis at det i sig  

 selv i nogle tilfælde kunne føre til at der vil blive givet opholdstilladelse  

 hvis den pågældende på grund af sygdom har behov for særlig omsorg og  

 bistand.  

 Det fremgår desuden at der kan være tilfælde hvor sygdommen ikke er af en så  

 alvorlig karakter at der efter praksis kan gives opholdstilladelse efter  

 udlændingelovens § 9, stk. 2, nr. 2, men hvor der henset til at der er tale  

 om  

 en person under 18 år, bør gives den pågældende ret til fortsat ophold i  

 Danmark.
I denne situation bør det  ifølge den beskrevne praksis   

 indgå i  

 vurderingen om forholdene i hjemlandet er sådan at den pågældende dér vil  

 kunne  

 opnå den fornødne omsorg i form af den nødvendige behandling og pleje.
Det fremgår af sagen at (A)  

 lider af en posttraumatisk belastningsreaktion.
Den behandlende psykolog har  

 bl.a. givet udtryk for at der er risiko for en personlighedsændring af  

 blivende  

 og invaliderende karakter hvis hans behandling her i landet afbrydes.
Desuden  

 har advokaten gjort gældende at der ikke vil kunne opnås kvalificeret  

 lægehjælp  

 til (A) i Sri Lanka.
 Indenrigsministeriet har,  

 som det fremgår, afslået at give opholdstilladelse til (A) på dette grundlag  

 efter udlændingelovens § 9, stk. 2, nr. 2.
Jeg beder Indenrigsministeriet  

 om at gøre nærmere rede for sin praksis i tilfælde som det foreliggende hvor  

 sygdommen ikke af ministeriet vurderes til at være af en så alvorlig karakter  

 at der kan gives opholdstilladelse efter udlændingelovens § 9, stk. 2, nr. 2,  

 men hvor der er tale om en person under 18 år.
Ministeriet bedes i den  

 forbindelse oplyse om en sygdom som den (A) lider af, efter sin art kan  

 begrunde at der efter omstændighederne gives opholdstilladelse efter § 9,  

 stk.  

 2, nr. 4. Endvidere beder jeg ministeriet oplyse om ministeriet i den  

 konkrete  

 sag har foretaget en undersøgelse af behandlingsmulighederne i  

 hjemlandet. Indenrigsministeriet  

 meddelte mig i brev af 29. oktober 2001 at ministeriet samme dag havde givet  

 A  

 opholdstilladelse efter udlændingelovens § 9, stk. 2, nr. 4. Ministeriet  

 henviste til en kopi af et brev af samme dato til As advokat.  

 Ministeriet  

 meddelte at ministeriet herefter ikke foretog sig videre i anledning af mit  

 brev af 14. august 2001.
 I Indenrigsministeriets brev  

 af 29. oktober 2001 til As advokat stod bl.a. følgende:
 Indenrigsministeriet har  

 efter en fornyet vurdering af sagen fundet at kunne lægge til grund, at Deres  

 klient via den Internationale Komité for Røde Kors i Sri Lanka har fået  

 oplyst,  

 at Deres klients farbror ikke har haft forbindelse til Deres klients far  

 eller  

 dennes familie siden 1996, som oplyst i Deres brev af 13. august 1999 til  

 Indenrigsministeriet.
Indenrigsministeriet finder  

 det på den baggrund efter en samlet vurdering rettest at meddele Deres klient  

 opholdstilladelse i medfør af udlændingelovens § 9, stk. 2, nr. 4, efter  

 Udlændingestyrelsens nærmere bestemmelse. Den 7. november 2001  

 meddelte jeg As advokat med kopi til Indenrigsministeriet at jeg  

 herefter ikke  

 foretog mig mere i sagen.
