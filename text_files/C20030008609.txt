Cirkulære om ophævelse af standardfradrag for depotgebyrer  

  

 og bankbokse - afrunding af fradrags- og godtgørelsesprocent  

1) Indledning 1.  

 	  

    

 Told- og  

 Skattestyrelsen har revurderet praksis vedrørende adgangen til indenfor den  

 finansielle sektor, at anvende standardfradrag.
 Anledningen er  

 blandt andet, at en række pengeinstitutter enten allerede anvender momslovens  

 § 38, stk. 1, i forbindelse med opgørelse af den delvise  

 fradragsret,  

 eller har anmodet de regionale told- og skattemyndigheder om adgang til at  

 opgøre fradragsretten efter momslovens § 38, stk. 1.
Ophævelse af standardfradrag 2.  

 	  

    

 Told- og  

 Skattestyrelsen skal meddele, at den finansielle sektors hidtidige adgang til  

 med en standardsats, at fradrage købsmoms af varer og ydelser, der delvis  

 indkøbes til brug for virksomhedens ikke-momspligtige del og til de  

 momspligtige pengeinstitutydelser som bankbokse og depotgebyrer, herved  

 ophæves.
 3.  

 	  

    

 Ophævelsen af  

 standardfradrag betyder, at den finansielle sektors adgang til at fradrage  

 købsmoms af varer og ydelser, der indkøbes til brug i såvel den  

 ikke-momsregistrerede del, som den momsregistrerede del af virksomheden,  

 herefter skal beregnes efter momslovens almindelige regler om delvis  

 fradragsret, jf. momslovens § 38, stk. 1.
 4.  

 	  

    

 Da der ikke findes  

 en egentlig definition af omsætningen i et pengeinstitut, drøfter styrelsen i  

 øjeblikket med Finansrådet og Forsikring og Pension, hvilke regnskabsmæssige  

 poster, der skal indgå i en opgørelse, der kan anvendes i stedet for  

 omsætning,  

 samt andre modeller, der kan anvendes i forbindelse med beregningen af den  

 delvise fradragsprocent i momslovens § 38, stk. 1.
 5.  

 	  

    

 Resultatet af disse  

 drøftelser vil senere blive offentliggjort, som retningslinjer for  

 beregningen  

 af den delvise fradragsprocent i momslovens § 38, stk. 1.
Ikrafttrædelsestidspunkt vedrørende beregning af  

 delvis fradragsprocent 6.  

 	  

    

 Under henvisning  

 til, at der er tale om en praksisændring har ophævelsen af standardsatsen  

 først  

 virkning pr. 31. december 2003.
 Dette betyder, at  

 virksomhederne fra den 1. januar 2004, skal beregne fradraget for købsmoms af  

 varer og ydelser, der indkøbes til brug i såvel den ikke-momsregistrerede  

 del,  

 som den momsregistrerede del af virksomheden, efter momslovens § 38,  

 stk. 1.
 7.  

 	  

    

 Retningslinjerne for  

 beregningen, der er omtalt i pkt. 5, vil ligeledes finde anvendelse fra 1.  

 januar 2004.
 8.  

 	  

    

 Virksomheder, der  

 allerede anvender momslovens § 38, stk. 1, ved opgørelse af den  

 delvise fradragsret, kan fastholde beregningen af fradragsprocenten indtil de  

 under pkt. 5 nævnte retningslinjer foreligger og træder i kraft.
9.  

 	  

    

 Virksomheder, der  

 inden den 1. januar 2004 ønsker, at anvende momslovens § 38,  

 stk. 1,  

 ved opgørelse af den delvise fradragsret, har mulighed herfor.
Virksomheden  

 skal dog rette henvendelse til den regionale told- og skattemyndighed med  

 forslag til opgørelse af omsætningen i forbindelse med beregning af  

 fradragsprocenten i henhold til momslovens § 38, stk. 1. Disse  

 virksomheder skal efterfølgende følge retningslinjerne for opgørelse af den  

 delvise fradragsret, fra retningslinjernes ikrafttrædelsestidspunkt.
 10.  

 	  

    

 Samtidig ophæves  

 meddelelse nr. 245 af 26. oktober 1994 om standardfradrag ved udlejning af  

 bankbokse og Told- og Skattestyrelsens afgørelse TSS.1331/91 om  

 standardfradrag  

 ved fakturering af depotgebyrer.
Oprunding af fradrags- og godtgørelsesprocent 11.  

 	  

    

 Styrelsen er blevet  

 opmærksom på, at der tilsyneladende er usikkerhed om, hvorvidt der kan ske  

 oprunding af fradragsprocenten i henhold til momslovens § 38,  

 stk. 1,  

 og godtgørelsesprocenten, jf. momslovens § 45, stk. 4.
 Told- og  

 Skattestyrelsen skal derfor præcisere reglerne om oprunding af fradrags- og  

 godtgørelsesprocenterne.
12.  

 	  

    

 Reglerne om fradrag  

 og godtgørelse fremgår af artikel 17, stk. 3 og 5, og artikel 19 i 6.  

 momsdirektiv.
Artikel 17, stk. 5, og artikel 19, omhandler ikke  

 godtgørelse , men alene delvis fradragsret.
Godtgørelse er  

 omhandlet i artikel 17, stk. 3, litra c, og der er i direktivet givet  

 valgfrihed med hensyn til at udmønte bestemmelsen i en fradragsordning eller  

 en  

 godtgørelsesordning.
Da Danmark har valgt at udmønte artikel 17, stk. 3,  

 litra c, i en godtgørelsesordning, finder pro-rata satsen i artikel 19 ikke  

 anvendelse.
Fradragsprocenten efter momslovens § 38, og godtgørelsen  

 efter  

 momslovens § 45, stk. 4, beregnes herefter hver for sig.
13.  

 	  

    

 På denne baggrund kan  

 det lægges til grund, at Den delvise  

 fradragsprocent i henhold til § 38, stk. 1, i momsloven kan rundes  

 op  

 til nærmeste hele procent.
 Der kan  

  

 ikke  

  

 ske oprunding til nærmeste hele procent af godtgørelsesprocenten i henhold  

 til  

 momslovens § 45, stk. 4. Der regnes med to decimaler efter de  

 almindelige afrundingsregler.
 14.  

 	  

    

 Såfremt en virksomhed  

 skal opgøre sin delvise fradragsprocent efter momslovens § 38,  

 stk. 1, og samtidig har krav på godtgørelse af afgift efter momslovens  

 § 45,  

 stk. 4, kan virksomheden ikke lægge fradragsprocenten og  

 godtgørelsesprocenten sammen og herefter foretage oprunding af procenten til  

 nærmeste hele procent.
Ikrafttrædelse vedrørende oprunding 15.  

 	  

    

 Præciseringen har  

 virkning fra offentliggørelsen af dette cirkulære.
Told- og Skattestyrelsen, den 9. juli  

 2003 Ole Kjær /Else Veggerby 1)  

 I Told- og Skattestyrelsens interne nummerrække har cirkulæret nr. 2003-20.
