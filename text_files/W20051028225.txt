Klage over ændringen af tvangsmedicinering fra Risperdal til Risperdal Depot Sundhedsvæsenets Patientklagenævn fandt efter en samlet  

 vurdering, at patienten på tidspunktet for beslutningen om overgang til  

 tvangsbehandling med injektion Risperdal Depot var sindssyg, og at det ville  

 være  

 uforsvarligt ikke at tvangsbehandle ham, da udsigten til hans helbredelse  

 eller  

 en betydelig og afgørende bedring i tilstanden ellers ville blive væsentligt  

 forringet, og at betingelserne for tvangsbehandling således var opfyldt.
 Sundhedsvæsenets Patientklagenævn oplyste, at det af §  

 5 i bekendtgørelse om tvangsbehandling, fiksering tvangsprotokoller mv. på  

 psykiatriske afdelinger imidlertid fremgår, at depotpræparater i videst  

 muligt  

 omfang skal undgås i forbindelse med tvangsmedicinering.
Sundhedsvæsenets Patientklagenævn fandt ud fra en  

 konkret vurdering, at Risperdal i depotform ikke opfyldte kravet om mindst  

 indgribende behandlingsform på det tidspunkt, hvor beslutningen om  

 tvangsbehand-ling blev truffet.
Uanset at det fremgik, at patienten opfattede  

 den daglige medicinering som et tvangsindgreb, og at den daglige medicinering  

 fyldte meget i hans bevidsthed, lagde nævnet afgørende vægt på, at det ikke  

 af  

 hverken læge- eller sygeplejejournal eller af overlægens erklæring fremgik  

 oplysninger om, at den daglige medicinadministration skulle have været  

 forbundet  

 med betydelig brug af fysisk magtanvendelse, eller at den havde været særlig  

 angstprovokerende.
På den baggrund fandt nævnet, at betingelserne for  

 tvangsmedicinering med et depotpræparat ikke var opfyldt.
