Fremsat den 23. marts 2007 af Ole Sohn (SF),  

 Pernille Vigsø Bagge (SF) og Pernille Frahm (SF) og Sanne Schroll (SF) Forslag til folketingsbeslutning om  

 øget ret for deltidsansatte til fuldtidsansættelse i den offentlige sektor Folketinget opfordrer regeringen til senest i oktober 2007 at  

 fremsætte forslag om, at alle deltidsansatte i den offentlige sektor, som er  

 i  

 et job, hvor de har fået en frigørelsesattest, skal tilbydes fuldtidsarbejde  

 inden for en rimelig frist, og til tage initiativer til at sikre, at de  

 offentlige arbejdsgivere tilbyder de faglige organisationer at forhandle om  

 forbedret ret til at overgå til fuldtidsansættelse for andre deltidsansatte,  

 der ønsker at overgå til fuld tid.
Bemærkninger til forslaget I dag mangler der kvalificeret arbejdskraft på en række  

 velfærdsområder.
Samtidig er en ikke ubetydelig del af medarbejderne ansat på  

 deltid trods et ønske om fuldtidsarbejde.
Dette paradoks er tilmed stigende.  

 Siden 2001 er mangelen på kvalificeret arbejdskraft på en række  

 velfærdsområder  

 steget.
Samtidig er omfanget af deltidsansættelse også steget siden 2001.  

 Hvor  

 den gennemsnitlige normale ugentlige arbejdstid inden for området offentlige  

 og  

 personlige tjenester i 2001 var 34,3 timer, var den faldet til 33,9 timer i  

 2006, jf. tabel 1.
Tabel 1. Gennemsnitlig normal ugentlig arbejdstid efter  

 branche (9-grp.) og tid 2001 2002 2003 2004 2005 2006 Offentlige og personlige tjenester 34,3 34,1 33,9 33,8 34,1 33,9 Hvis man teoretisk forestiller sig, at der havde været både  

 penge og politisk vilje til at fuldtidsansætte alle deltidsansatte, der  

 ønsker  

 at skifte til et fuldtidsjob, ville dette i 2006 have kunnet skaffe flere  

 tusinde kvalificerede medarbejdere.
Hvis blot hver femte deltidsansat kom på  

 fuld tid, ville det svare til ca. 15.000 flere fuldtidsansatte.
Men sådan er det ikke.
De offentlige arbejdsgivere har hverken  

 penge nok eller den fornødne politiske vilje til at tilbyde de deltidsansatte  

 fuldtidsjob.
Danmarks Statistiks arbejdsmarkedsundersøgelse fra 2006 viser,  

 at  

 23 pct. af de deltidsansatte i staten, amterne og kommunerne ikke kan få  

 flere  

 timer, selv om de ønsker det.
En undersøgelse fra fagforbundet FOA fra 2006  

 viste, at en fjerdedel af dem, der er på deltid, er på »tvunget deltid«, hvor  

 de ikke kan få mere arbejdstid, selv om de ønsker det.
Hvis de fik fuld tid,  

 ville det give 8.000 stillinger ekstra, har FOA beregnet. (»Flere hænder i  

 den  

 offentlige sektor med samme antal ansatte«.
FOA, Analysesektionen, 30.  

 oktober  

 2006).
På den enkelte arbejdsplads og i den enkelte kommune ser man  

 ofte en interesse i at bruge de lønmidler, der er til rådighed, til at  

 ansætte  

 folk på deltid.
Men det betyder så, at den pædagog eller social- og  

 sundhedsassistent,  

 der er på tvunget deltid ét sted og ofte skal møde på skiftende tider, ikke  

 har  

 nogen reel mulighed for at supplere op med et deltidsjob et andet sted, hvis  

 hverdagen med børn, familie og institutionslukketider skal gå op.
Derved går  

 daginstitutioner og ældreomsorg glip af kvalificeret arbejdskraft.
 Med forslaget ønsker forslagsstillerne at bidrage til en  

 løsning af dette problem.
 Forslagsstillerne foreslår, at alle deltidsansatte i den  

 offentlige sektor, som er i et job, hvor de har fået en frigørelsesattest,  

 skal  

 tilbydes fuldtidsarbejde inden for en rimelig frist (f.eks. svarende til  

 opsigelsesfristen eller hurtigere, hvis parterne er enige om det). For at  

 sætte  

 kommunerne, regionerne og staten i stand til økonomisk at imødekomme en sådan  

 ret for de deltidsansatte foreslår forslagsstillerne, at staten uden for det  

 aftalte udgiftsloft yder refusion for merudgifter i op til 1 år til at lade  

 deltidsansatte med frigørelsesattest overgå til fuldtidsansættelse.
 Herudover foreslår forslagsstillerne, at de offentlige  

 arbejdsgivere opfordres til at forhandle med de faglige  

 organisationer/tillidsrepræsentanter  

 for andre deltidsansatte, der ønsker at overgå til fuld tid.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om øget ret for deltidsansatte til fuldtidsansættelse i  

 den offentlige sektor.
(Beslutningsforslag nr.
B 122).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
