Betænkning afgivet af Retsudvalget den  

 20. maj 1999 Betænkning over Forslag til lov om ændring af lov for  

 Færøerne om rettens pleje, lov for Færøerne om  

 retsafgifter, lov om rettens pleje i Grønland, lov om statens  

 tjenestemænd i Grønland, lov om landvæsensretter og lov om  

 nordisk vidnepligt m.v.
(Rekruttering og udnævnelse af dommere,  

 dommerfuldmægtiges ansættelsesvilkår, dommeres bierhverv og  

 ændringer som følge af oprettelsen af Domstolsstyrelsen  

 m.v.) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Udvalget har endvidere indhentet  

 en skriftlig tilkendegivelse fra Færøernes hjemmestyre  

 vedrørende betydningen af et af justitsministerens  

 ændringsforslag.
 Der er af justitsministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Det Konservative Folkepartis, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget)  

 lovforslaget til  vedtagelse med de af justitsministeren stillede  

 ændringsforslag.
 Et mindretal inden for flertallet (Socialistisk  

 Folkepartis medlem af udvalget) kan støtte lovforslaget, efter at  

 Færøernes hjemmestyre har tilkendegivet sin fulde tilslutning  

 til lovforslaget, ligesom det grønlandske hjemmestyre efter  

 justitsministerens oplysninger under 1. behandling af lovforslaget ikke har  

 haft indvendinger mod de foreslåede ændringer.
 Et mindretal (Venstres medlemmer af udvalget) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Et andet mindretal (Dansk Folkepartis medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et tredje mindretal (Centrum-Demokraternes medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et fjerde mindretal (Fremskridtspartiets medlem af  

 udvalget) indstiller lovforslaget til vedtagelse med de stillede  

 ændringsforslag.
Ændringsforslag Til § 1 Af	justitsministeren, tiltrådt af et flertal (S,  

 KF, SF, RV, EL, FP og KRF):
 1) I det under nr. 9 foreslåede § 43 a, stk. 2,  

 4. pkt., ændres »stemmeflerhed« til: »stemmelighed«.
 Af	et mindretal (FP):
 2) Den under nr. 9 foreslåede affattelse af §  

 47 affattes således:
» 3) I det under nr. 9 foreslåede § 47 a, stk.  

 1, udgår 3. pkt.
 Af	justitsministeren, tiltrådt af et flertal (S,  

 KF, SF, RV, EL, FP og KRF):
 4) I den under nr. 9 foreslåede affattelse af §  

 52 indsættes efter stk. 3 som nyt stykke:
» Af	et mindretal (FP):
Til § 3 5) I den under nr. 4 foreslåede affattelse af §  

 7 affattes stk. 1 således:
»Landsdommeren må kun have fast  

 indtægtsgivende dommerlignende hverv ved siden af hovedstillingen,  

 såfremt det fremgår af lovgivningen, at de pågældende  

 hverv skal varetages af en dommer.
For landsdommeren gælder i  

 øvrigt med hensyn til bibeskæftigelse,  

 disciplinærforfølgning, suspension og afskedigelse reglerne i §  

 47 a, stk. 1, 1., 2. og 4. pkt., § 47 a, stk. 2 og 3, samt §§ 47 b-50.« Bemærkninger Til nr. 1 Der er tale om en ændring af redaktionel karakter,  

 som har til formål at bringe den foreslåede bestemmelse i  

 overensstemmelse med den tilsvarende bestemmelse i den danske retsplejelovs §  

 43 a, stk. 2, 4. pkt.
 Efter den ændrede bestemmelse gør formandens  

 stemme udslaget ved stemmelighed (ikke stemmeflerhed) i  

 Dommerudnævnelsesrådet.
Til nr. 2, 3 og 5 Ændringsforslagene indebærer, at en dommer  

 efter den færøske og den grønlandske retsplejelov ikke  

 kan have dommerlignende beskæftigelse ved siden af sit dommerhverv,  

 bortset fra hverv som formand for eller medlem af særlige domstole  

 eller administrative nævn, råd eller lignende, hvor hvervet efter  

 lovgivningen skal varetages af en dommer.
Til nr. 4 Færøernes hjemmestyre har i sit  

 høringssvar bl.a. stillet forslag om en ændring af den  

 færøske retsplejelov, så også sager om  

 udstationering eller ansættelse af dommerfuldmægtige ved retten  

 på Færøerne skal behandles af  

 Dommerudnævnelsesrådet.
 Som det fremgår af pkt. 3.4. i de almindelige  

 bemærkninger til lovforslaget, er dette forslag   i modsætning  

 til hjemmestyrets øvrige ændringsforslag   ikke medtaget i  

 lovforslaget, fordi det vil indebære et væsentligt brud med den  

 for Danmark (og Grønland) gældende generelle ordning.  

 Lovforslaget blev derfor sendt til Færøernes hjemmestyre med  

 henblik på, at Lagtinget fik mulighed for at udtale sig herom, jf. den  

 skriftlige fremsættelse af lovforslaget af 12. maj 1999.
 Færøernes landsstyre har ved brev af 17. maj  

 1999 meddelt, at landsstyret har besluttet ikke at forelægge sagen for  

 Lagtinget på ny.
 På denne baggrund findes det rigtigst, at  

 lovforslaget også på dette punkt udformes i overensstemmelse med  

 Færøernes hjemmestyres ønsker.
 Det foreslås derfor, at  

 Dommerudnævnelsesrådets kompetence udvides til også at  

 omfatte stillinger som fuldmægtig (dvs. dommerfuldmægtig eller  

 retsassessor) ved retten på Færøerne.
 Fuldmægtige ved domstolene ansættes med  

 domstolene som ansættelsesområde, jf. den foreslåede  

 bestemmelse i den færøske retsplejelovs § 52, stk. 1. Ved  

 »domstolene« forstås domstolene i alle dele af riget, dvs. også i  

 Danmark og Grønland, jf. bemærkningerne til den foreslåede  

 bestemmelse i kapitel 1, § 2 f, stk. 1, i den grønlandske  

 retsplejelov.
 Ansættelse af fuldmægtige ved domstolene  

 foretages af Domstolsstyrelsen, der også træffer afgørelse  

 om ændring af tjenestested (udstationering). Det foreslås derfor,  

 at Dommerudnævnelsesrådet skal afgive indstilling til  

 Domstolsstyrelsen om, hvilke fuldmægtige der skal have tjenestested ved  

 retten på Færøerne.
