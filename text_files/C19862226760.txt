 Herved udsendes skole- og lærervejledning ved anvendelse af  

 bedømmelsesplaner inden for de tekniske hovederhvervsområder, jfr.  

 bekendtgørelse nr. 542 af 12. november 1981, udarbejdet efter drøftelse med  

 Dansk Teknisk Lærerforening og Sammenslutningen af ledere af tekniske skoler.
 Vejledningen omfatter forhold vedr. både efg-basisuddannelserne som efg-2.  

 dels-uddannelserne.
 P. d. v.
Peter Grünbaum Uddannelseskonsulent A.
Formålet med at gennemføre en bedømmelse A 1: Basisuddannelse Ved basisuddannelsens begyndelse gøres eleverne bekendt med  

 bedømmelsesplanen.
Formålet med bedømmelsen i basisuddannelsen  er at  

 give grundlag for elevens valg af uddannelsesområde.
Dvs. valget er elevens,  

 men læreren skal/kan bl.a. gennem sine bedømmelser af eleven vejlede og råde  

 eleven for dermed at medvirke til et hensigtsmæssigt erhvervsvalg.  

 Bedømmelsen har dog også en sædvanlig indlæringspædagogisk funktion som  

 intern evaluering, og kan endvidere udløse specialpædagogisk støtte, jfr.  

 afsnit B.5.
 Ved at eleven gennemfører en række opgavesituationer, hvor såvel interesse  

 som evner afprøves, skaffer eleven sig grundlag for at foretage såvel  

 linievalg som valg af 2. dels-uddannelse.
A 2: 2. dels-uddannelse I 2. dels-uddannelsen gøres eleverne bekendt med bedømmelsesplanen ved  

 begyndelsen af 1. skoleophold.
 Formålet med bedømmelsen i 2. dels-uddannelsen er at give grundlag  

 for udstedelse af vejledning, skoleerklæring og uddannelsesbevis samt at  

 iværksætte eventuel støtteundervisning, jfr. afsnit B.5.
 Eleven tilskyndes til at anvende den løbende bedømmelse i sit  

 uddannelsesvalg, dvs. hvor 2. dels-uddannelsen er trindelt.
Eleven skal bedømmes løbende i det enkelte skoleophold med henblik på at  

 vurdere, om der er behov for støtte i form af supplerende faglig oplæring i  

 virksomheden og/eller supplerende undervisning på skolen.
Der kan være tale  

 om initiativer, enten i forbindelse med det skoleophold, der er under  

 gennemførelse eller ekstra skoleophold eller dele heraf.
B.
Grundlaget for at gennemføre en bedømmelse B 1: Målbeskrivelser i kursusplanen Det er vigtigt, at eleven får gennemgået målbeskrivelserne fra  

 kursusplanen i starten af undervisningen såvel i basisuddannelsen som de  

 enkelte skoleophold i 2. delsuddannelsen.
 Eleven orienteres ligeledes om, hvornår der foretages interne og eksterne  

 bedømmelser, jfr. bedømmelsesplanens beskrivelse heraf.
B 2: Bedømmelsesform Læreren bedømmer elevens opgaveløsninger og drøfter resultatet med eleven,  

 så han/hun bliver opmærksom på stærke og svage sider.
Såfremt eleven har løst en opgave med et mindre tilfredsstillende  

 resultat, skal der tages stilling til, hvorledes dette kan afhjælpes.
Der kan  

 f.eks. blive tale om at gentage opgaven, tage emnet op igen senere o.lign.  

 Bedømmelsen må ikke anvendes som et disciplinærmiddel, og fravær kan ikke i  

 sig selv begrunde dårligere bedømmelse.
 Eventuelle problemer med fravær må løses efter de derom givne  

 retningslinier, jfr. cirkulæreskrivelser V-489 af 15. januar 1981 om  

 Retningslinier vedrørende mødepligt til efg-undervisningen og I-407 af 15.  

 august 1985 vedrørende efg-elevers forsømmelse.
B 3: Bedømmelsestidspunkter Den enkelte lærer skal igennem hele undervisningsforløbet bedømme eleven.  

 Der skal foretages bedømmelser inden for al obligatorisk undervisning.
 Bedømmelsesresultater påføres kun på beviser (såvel for gennemført  

 basisuddannelse som for 2. dels-uddannelsen) i den udstrækning, beviset har  

 rubrikker hertil.
Helhedsbedømmelser, der involverer flere lærere, aftales tilrettelagt på  

 passende tidspunkter under skoleopholdet, så eleven kan få mest mulig udbytte  

 af bedømmelsen.
Det er skolens ledelse, der i samarbejde med lærerne  

 tilrettelægger undervisningen således, at bedømmelsesplanens intentioner kan  

 realiseres og et bedømmelsesresultat opnås.
B 4: Bedømmelsesbetegnelser Det vil være angivet i bedømmelsesplanen, hvilken karakterskala læreren  

 skal anvende i sin bedømmelse af eleven, jfr.
V-679 og V-680 begge dateret  

 18. marts 1985.
 For god ordens skyld skal det bemærkes, at en helhedsbedømmelse ikke er  

 udtryk for et gennemsnit, men de involverede lærere skal sammen nå frem til  

 helhedsbedømmelsen.
B 5: Specialpædagogisk støtte Uddrag af vejledende retningsliner om specialpædagogisk støtte til elever  

 med særlige forudsætninger:
 Ingen ansøger kan afvises som følge af, at vedkommende har et fysisk eller  

 psykisk handicap eller en ikke dansk sproglig, kulturel eller etnisk  

 baggrund.
Elever med særlige forudsætninger, der er optaget i uddannelserne, har ret  

 til at blive tilbudt specialpædagogisk støtte på et så tidligt tidspunkt i  

 uddannelsen, at de ikke forlader uddannelsen i utide eller får uddannelsen  

 forsinket uden at være blevet hjulpet.
Støtten kan gives på ethvert trin i  

 uddannelsen, dvs. såvel under basisuddannelsen som 2. dels-uddannelsen.  

 Skolen kan ikke undlade at tilbyde elever, der har behov derfor,  

 specialpædagogisk støtte i den første del af basisuddannelsen med henvisning  

 til kursusplanens opbygning eller til, at den ikke er fagspecifikt udformet.
 Specialpædagogisk støtte kan bl.a. omfatte tilpasning af  

 undervisningsmaterialer og læremidler, specialundervisning (særlig  

 tilrettelagt undervisning), supplerende undervisning, sygeundervisning,  

 tekniske hjælpemidler og uddannelsestolk.
Forpligtelsen til at afholde udgifterne i forbindelse med  

 specialpædagogisk støtte påhviler skolen, såvel under skoleophold som i  

 praktikperioder.
Specialpædagogisk støtte under virksomhedsophold ydes i  

 samråd med praktikvirksomhe- den/læremesteren.
 Grundlaget for planlægning af og tilbud om specialpædagogisk støtte vil  

 naturligt være en første samtale mellem eleven og læreren i faget.  

 Initiativet kan både komme fra eleven og læreren, men da der ofte er tale om  

 forhold, der vedrører flere fag eller forhold i praktikpladsen, bør også  

 elevens sædvanlige studievejleder inddrages på et tidligt tidspunkt.
 Elevens inddrages i tilrettelæggelsen af tilbud om støtte, således at  

 han/hun får sikret væsentlig indflydelse på støttens omfang, form og indhold.
C.
Meddelelser om bedømmelsesresultater Skolen oplyser eleven og eventuelt forældremyndighedens indehaver om  

 afgivne bedømmelser efter bedømmelsesplanerne.
Skolen må ikke oplyse om  

 bedømmelsen af eleven til andre.
Undtaget herfra er dog dels fagets  

 repræsentanter, såfremt de har overværet bedømmelsen, dels virksomheden, der  

 får vejledningen vedr. de enkelte skoleophold og skoleerklæringen, dels det  

 faglige udvalg, der får skoleerklæringen.
C 1: Basisuddannelse Når eleven har gennemført basisuddannelsen, har han/ hun krav på at få  

 udstedt et uddannelsesbevis for den gennemførte basisuddannelse.
 Det fremgår af det enkelte hovederhvervsområdes bedømmelsesplan, hvor  

 detaljeret uddannelsesbeviset er.
 Såfremt eleven ikke har gennemført hele basisuddannelsen, har eleven ret  

 til at få den gennemførte del dokumenteret.
C 2: 2. dels-uddannelse for 2. dels elevernes vedkommende skal der efter hvert skoleophold  

 udstedes en Vejledning.
Et eksempel på denne blanket er optrykt i den  

 enkelte bedømmelsesplan, og blanketterne rekvireres hos det faglige udvalg.
Vejledningen skal overfor elev og praktikvirksomhed give den fornødne  

 orientering om, hvilke behov eleven har for supplerende faglig oplæring i  

 virksomheden og/eller supplerende undervisning på skolen.
Har eleven  

 gennemført skoleopholdet tilfredsstillende, dvs. uden behov for støtte efter  

 skoleopholdets afslutning, krydses der af i den relevante rubrik.
Yderligere  

 registrering af fravær eller andre personlige oplysninger meddeles ikke via  

 Vejledning.
Hensigten med Vejledningen er at sikre, at eleven kan følge med i det  

 kommende skoleophold under almindelige betingelser.
Skolen må derfor  

 inden/ved næste skoleopholds start orientere sig om, hvorvidt eleven har fået  

 dækket de behov for supplerende faglig oplæring i virksomheden og/eller  

 supplerende undervisning på skolen, der måtte være angivet på Vejledningen på  

 grundlag af skolens bedømmelse af det foregående skoleophold.
 I forbindelse med afslutningen af sidste skoleophold skal det bedømmes, om  

 eleven har opfyldt slutmålene for den skolemæssige del af uddannelsen.
Såfremt dette er tilfældet, kan skolen udstede skoleerklæringen til  

 eleven og med kopi til virksomheden og det faglige udvalg.
Skoleerklæringen  

 er en del af det faglige udvalgs grundlag for at udstede uddannelsesbevis.  

 Finder skolen, at dette ikke er tilfældet, skal den i stedet udfylde en  

 Vejledning med angivelse af, hvad der skal til for at hjælpe eleven op på det  

 nødvendige niveau.
D.
Faglige repræsentanters overværelse af skolens bedømmelser Skolerne bedømmer elevernes udbytte af undervisningen.
Fagets  

 repræsentanter kan overvære bedømmelserne, dvs. fagets repræsentanter har ret  

 til/krav på at være til stede i forbindelse med bedømmelserne.
 Det vil i den enkelte bedømmelsesplan være beskrevet, om faget ønsker at  

 benytte sig heraf og nærmere aftale træffes i henhold hertil, herunder  

 tilsendelse af klasselister til orientering.
 Læreren kan drøfte sin bedømmelse med repræsentanterne og i forståelse med  

 disse finde frem til, hvordan et støttebehov kan afhjælpes.
 Der sker dog i den forbindelse ikke nogen ændringer i ansvarsplaceringen,  

 idet det fortsat er på skolens ansvar, at Vejledningen og senere  

 Skoleerklæringen men de faglige repræsentanter kan være værdifulde  

 bidragydere ved den nærmere fastlæggelse af, hvad der kan/skal gøres for at  

 forbedre elevens standpunkt.
E.
Afholdelse af faglig prøve/faglig bedømmelse For så vidt angår fagets afholdelse af afsluttende faglig prøve/faglig  

 bedømmelse, vil denne være beskrevet i bedømmelsesplanen, hvis det faglige  

 udvalg har ønsket at indføre en sådan.
Der henvises til den udsendte V-727 af  

 11. august 1986.
F.
Fælles bedømmelsesplaner for lærlinge- og efg-uddannelser Med den øgede samlæsning mellem efg-elever og lærlinge har der været behov  

 for et samarbejde bedømmelsesreglerne for de to uddannelsesformer.  

 Direktoratet udsendte V-680 af 18. marts 1985 som grundlag herfor, og der vil  

 fremover komme en række bedømmelsesplaner fælles for efg-elever og lærlinge.
G.
Papirgange Når en bedømmelsesplan er godkendt i direktoratet for  

 erhvervsuddannelserne bliver den trykt og udsendt af direktoratet til de  

 skoler, der har det pågældende uddannelsestilbud.
 Blanketter og beviser rekvireres i de faglige udvalg/  

 erhvervsuddannelsesudvalg.
 I øvrigt henvises til bekendtgørelse nr. 542 af 12. november 1981 om  

 bedømmelse af eleverne og om uddannelsesbeviser i de tekniske  

 hovederhvervsområder inden for de erhvervsfaglige grunduddannelser og hæftet  

 om Udarbejdelse af bedømmelsesplaner, maj 1984.
