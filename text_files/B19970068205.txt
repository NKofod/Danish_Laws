I medfør af § 2 og § 3 i lov nr. 343 af 25. maj 1990 om administration af De Europæiske Fællesskabers retsakter om levnedsmidler m.m. og § 19, § 21, § 22, § 25, § 26 og § 27 i lov nr.
 343 af 14. maj 1992 om kød fastsættes:
Mærkning af oksekød og oksekødsprodukter  

 med visse oplysninger § 1.  Mærkning af oksekød og oksekødsprodukter med  

 oplysning om oprindelse, visse karakteristika eller produktionsforhold  

 vedrørende det mærkede kød eller det dyr, det stammer fra, skal ske i  

 overensstemmelse med afsnit II i Rådets forordning nr. 820/97/EF(* 1).
 Stk. 2.  Med mærkning sidestilles i denne bekendtgørelse  

 mundtlige oplysninger og anden information, der gives på salgsstedet.
Godkendelse af specifikationer § 2.  For detailvirksomheder foretages den i  

 forordningen nævnte godkendelse af kommunalbestyrelsen eller den  

 levnedsmiddelkontrolenhed, som kommunalbestyrelsen har bemyndiget hertil.
 Stk. 2.  I andre tilfælde foretages godkendelsen af  

 Veterinær- og Fødevaredirektoratet.
 § 3.  Veterinær- og Fødevaredirektoratet kan fastsætte  

 offentlige specifikationer.
 Tilsyn og kontrol m.v.
 § 4.  De i forordningen nævnte uvildige kontrolorganer  

 udfører kontrol med en specifikations overholdelse, såfremt specikationen  

 indeholder bestemmelse herom.
 Stk. 2.  I henhold til den i stk. 1 nævnte bestemmelse  

 kan kontrol med en specifikations overholdelse i stedet udføres af de  

 myndigheder, der efter levnedsmiddelloven og kødloven er ansvarlige for  

 tilsynet med de virksomheder, der er omfattet af bekendtgørelsen.
 § 5.  Bestemmelse om tilsynet med de i § 3 nævnte  

 offentlige specifikationer fastsættes i specifikationen.
 § 6.  De myndigheder, der er nævnt i § 4, stk. 2,  

 påser, at bestemmelserne i afsnit II i Rådets forordning nr. 820/97/EF og  

 Kommissionens forordning nr. 1141/97/EF af 23. juni 1997 samt  

 bekendtgørelsens regler overholdes.
 § 7.  Overtilsynet med, at bestemmelserne i denne  

 bekendtgørelse og de i § 6 nævnte forordninger overholdes, påhviler  

 Veterinær- og Fødevaredirektoratet.
 § 8.  Veterinær- og Fødevaredirektoratet kan fastsætte  

 nærmere regler for og træffe bestemmelse om udførelsen og omfanget af  

 kontrollen med de virksomheder, der er omfattet af bekendtgørelsen.
§ 9.  Tilsynsmyndighederne kan meddele de påbud og  

 forbud, som anses for nødvendige for at sikre overholdelse af de i § 6 nævnte  

 forordninger og af bekendtgørelsen.
Det kan herunder bestemmes, at varer, der  

 ikke opfylder de krav, der er fastsat i forordningerne eller bekendtgørelsen  

 skal ommærkes, beslaglægges eller tilintetgøres, og at virksomheden skal  

 kalde varer tilbage fra senere omsætningsled.
 § 10.  Konstaterer et uvildigt kontrolorgan, at en  

 erhversdrivende eller en organisation ikke overholder en specifikation, skal  

 kontrolorganet straks foretage indberetning til den myndighed, der har  

 godkendt specifikationen.
Klage § 11.  Tilsynsmyndighedernes afgørelser i henhold til  

 denne bekendtgørelse kan påklages til Veterinær- og Fødevaredirektoratet,  

 hvis afgørelser er endelige.
 Stk. 2.  I de tilfælde, hvor Veterinær- og  

 Fødevaredirektoratet efter kødloven fører tilsyn i første instans med  

 virksomheder, der er omfattet af denne bekendtgørelse, kan direktoratets  

 afgørelser i henhold til denne bekendtgørelse påklages til Ministeriet for  

 Fødevarer, Landbrug og Fiskeri.
 § 12.  Ministeriet for Fødevarer, Landbrug og Fiskeri  

 kan tillade, at afgørelser truffet af Veterinær- og Fødevaredirektoratet som  

 første instans i andre end de i § 11, stk. 2, nævnte tilfælde påklages til  

 ministeriet, såfremt afgørelsen er af principiel karakter eller i øvrigt må  

 anses for at være af væsentlig betydning.
 § 13.  Klagefristen er 4 uger fra den dag, afgørelsen  

 er meddelt den pågældende.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelser fra klagefristen, når overskridelsen af  

 særlige grunde er undskyldelig.
 § 14.  Klagebestemmelser for de i § 3 nævnte  

 offentlige specifikationer fastsættes i specifikationen.
Fortabelse af retten til at virke som  

 uvildigt kontrolorgan § 15.  Opfylder et uvildigt kontrolorgan ikke  

 forpligtelser i henhold til de i § 6 nævnte forordninger og denne  

 bekendtgørelse, kan retten til at udføre kontrol af specifikationer fratages  

 kontrolorganet.
 Stk. 2.  Den i stk. 1 nævnte fratagelse foretages af den  

 myndighed, der har godkendt den eller de specifikationer, som kontrolorganet  

 udfører kontrol af.
 Straf, ikrafttrædelse m.v.
 § 16.  Med bøde straffes den, der overtræder artikel  

 12, 14 eller 16 i Rådets forordning nr. 820/97/EF, artikel 3 i Kommissionens  

 forordning nr. 1141/97/EF eller § 1 eller § 10 i denne bekendtgørelse eller  

 den, der undlader at efterkomme forbud eller påbud meddelt i henhold til  

 bekendtgørelsen.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 17.  Bekendtgørelsen træder i kraft den 1. september  

 1997.
 Stk. 2.  Produkter, der er mærket i henhold til de  

 hidtil gældende regler, kan sælges indtil 31. december 1997.
Ministeriet for Fødevarer, Landbrug og Fiskeri, den 27. august  

 1997 Henrik Dam Kristensen / Thomas Elvensø Bilag 1 RÅDETS FORORDNING (EF) Nr. 820/97 af 21. april 1997 om indførelse af en ordning for identifikation og registrering af kvæg og om mærkning af oksekød og oksekødsprodukter Bilag 2 KOMMISIONENS FORORDNING (EF) Nr. 1141/97 af 23. juni 1997 om gennemførelsesbestemmelser til Rådets forordning (EF) nr. 820/97 for så vidt angår mærkning af oksekød og oksekødsprodukter (* 1) I bekendtgørelsen er medtaget visse bestemmelser fra i Rådets  

 forordning nr. 820/97/EF af 21. april 1997 om indførelse af en ordning for  

 identifikation og registrering af kvæg og om mærkning af oksekød og  

 oksekødsprodukter.
Ifølge art. 189 i EF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske hensyn og  

 berører ikke den nævnte forordnings umiddelbare gyldighed i Danmark.
