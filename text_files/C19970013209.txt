(Til politimestrene og Politidirektøren  

 i København) Indledning Cirkulæret indeholder retningslinier for meddelelse af dansk indfødsret  

 ved naturalisation, jf. § 6, stk. 1, i lov om dansk indfødsret, jf.  

 lovbekendtgørelse nr. 757 af 14. september 1995. Retningslinierne er fastlagt  

 ved den praksis, som Folketingets Indfødsretsudvalg følger i forbindelse med  

 behandlingen af ansøgninger om naturalisation.
§ 1.  Naturalisation kan meddeles til personer, der  

 har ophold her i landet, og som iøvrigt opfylder cirkulærets retningslinier  

 for så vidt angår ophold, alder, vandel, restancer til det offentlige samt  

 sprogfærdigheder.
Det er endvidere en forudsætning, at ansøgeren er  

 indforstået med at give afkald på sit hidtidige statsborgerskab.
Stk. 2.  Naturalisation meddeles ved lov efter  

 Folketingets bestemmelse.
De retningslinier, der er beskrevet i cirkulæret,  

 kan kun fraviges af Folketinget.
 § 2.  Myndighederne bør ikke i forbindelse med  

 behandlingen af ansøgninger om naturalisation eller ved ydelse af vejledning  

 i øvrigt over for personer, der vil indgive en sådan ansøgning, fremsætte  

 udtalelser, som kan bevirke, at de pågældende frafalder deres ønske om at få  

 ansøgningen behandlet.
Ophold § 3.  Det er en betingelse for naturalisation, at  

 ansøgeren har tilladelse til varigt ophold her i landet.
Den forlangte  

 opholdsperiode, jf. §§ 4-8, regnes fra det tidspunkt, hvor ansøgeren har fået  

 opholdstilladelse med henblik på varigt ophold.
§ 4.  Statsborgere fra de nordiske lande skal have  

 opholdt sig lovligt her i landet uafbrudt i mindst 2 år, andre udlændinge i  

 mindst 7 år.
Personer, der er anerkendt som flygtninge i henhold til  

 FN-konventionen af 1951 om flygtninges retsstilling, og personer, som må  

 ligestilles hermed, kan naturaliseres efter 6 års uafbrudt ophold her i  

 landet.
§ 5.  En person, der lever i ægteskab med en dansk  

 statsborger, kan naturaliseres efter 4 års uafbrudt ophold her i landet, når  

 ægteskabet har bestået i 3 år.
Ved 2 års ægteskab kræves 5 års ophold her i  

 landet og ved 1 års ægteskab 6 års ophold.
 Stk. 2.  Op til 1 års samliv inden ægteskabets indgåelse  

 ligestilles med ægteskab i den pågældende periode.
 Stk. 3.  Lever ægtefællerne på grund af arbejde,  

 uddannelse eller lignende ikke sammen, forelægges ansøgningen for  

 Folketingets Indfødsretsudvalg til afgørelse.
 Stk. 4.  Har ansøgeren på grund af ægtefællens arbejde  

 bopæl i udlandet, kan naturalisation kun meddeles, hvis ansøgeren tidligere  

 har opholdt sig i Danmark i sammenlagt mindst 4 år.
 § 6.  Har ansøgerens ophold i Danmark været afbrudt af  

 ophold i udlandet, kan naturalisation kun meddeles, hvis ansøgerens  

 sammenlagte ophold her i landet mindst udgør den periode, der er nævnt i § 4  

 eller § 5, og det må lægges til grund, at ansøgeren har til hensigt at blive  

 her i landet.
Det er endvidere en forudsætning, at Stk. 2.  Justitsministeriet kan give nærmere oplysning  

 om mulighederne for naturalisation i tilfælde, hvor opholdsafbrydelserne er  

 af længere varighed end nævnt i stk. 1.
§ 7.  Ansøgere, der er indrejst i Danmark inden det  

 fyldte 15. år, kan naturaliseres, når de er fyldt 18 år.
Det er en  

 forudsætning, at en eventuel uddannelse, som ansøgeren har fået under  

 opholdet i Danmark, er af dansk karakter.
§ 8.  Ansøgere, der har fået en væsentlig del af deres  

 almindelige eller faglige uddannelse i Danmark, kan naturaliseres efter 4 års  

 ophold her i landet.
Det er en forudsætning, at uddannelsen er af dansk  

 karakter og har varet i mindst 3 år, medmindre den forinden er afsluttet med  

 eksamen eller lignende prøve.
 § 9.  Søfolk, der sejler med danske skibe i  

 udenrigsfart, kan ansøge om dansk indfødsret under ophold her i landet.  

 Justitsministeriet kan give nærmere oplysninger om mulighederne for  

 naturalisation i sådanne tilfælde.
§ 10.  For personer, der tidligere har været danske  

 statsborgere eller er af dansk afstamning, samt for dansksindede  

 sydslesvigere kan de almindelige opholdskrav lempes.
Justitsministeriet kan  

 give nærmere oplysninger herom.
Naturalisation af børn § 11.  Børn under 12 år, der adopteres af danske  

 statsborgere, herunder ved stedbarnsadoption, og som ikke bliver danske  

 statsborgere i medfør af § 2A i lov om dansk indfødsret, kan naturaliseres  

 uafhængig af ophold her i landet.
Det er en forudsætning, at adoptionen har  

 gyldighed efter dansk ret.
Er adoptionen sket mellem det fyldte 12. og 18.  

 år, kan barnet naturaliseres, hvis det inden det fyldte 18. år har opholdt  

 sig mindst 2 år her i landet.
 § 12.  Børn, der adopteres af udenlandske  

 statsborgere, herunder ved stedbarnsadoption, kan naturaliseres, hvis en af  

 adoptivforældrene naturaliseres, således at barnet - hvis det havde været  

 forældrenes biologiske fællesbarn - kunne have været omfattet af  

 naturalisationen som biperson i medfør af § 6, stk. 2, jf. § 5 i lov om dansk  

 indfødsret.
 § 13.  Børn, der udelukkende på grund af forældrenes  

 separation ikke er blevet danske statsborgere som bipersoner i forbindelse  

 med en af forældrenes naturalisation, kan naturaliseres, hvis de har ophold  

 her i landet, og hvis det godtgøres, at forældrene har genoptaget samlivet,  

 og virkningerne af separationen derved er bortfaldet.
 § 14.  Børn født uden for ægteskab af en udenlandsk  

 mor og dansk far kan naturaliseres, hvis faderen har del i  

 forældremyndigheden, og barnet har bopæl her i landet.
 § 15.  I overensstemmelse med FN-konventionen af 1989  

 om barnets rettigheder kan børn, der er født statsløse i Danmark,  

 naturaliseres, hvis de har bopæl her i landet.
§ 16.  Udover de tilfælde, der er nævnt i §§ 11-15,  

 kan børn under 18 år ikke naturaliseres selvstændigt, når der er mulighed for  

 naturalisation som biperson til en af forældrene i medfør af § 6, stk. 2, jf.  

 § 5 i lov om dansk indfødsret.
Mulighed for naturalisation som biperson  

 foreligger, når en af forældrene, der ikke er dansk statsborger, har del i  

 forældremyndigheden over barnet og opholder sig her i landet.
Kriminalitet § 17.  Ansøgere, der er straffet, kan ikke  

 naturaliseres før udløbet af en vis karenstid.
Karenstidens længde afhænger  

 af lovovertrædelsen og af sanktionens art og længde, jf. oversigten i bilaget  

 til cirkulæret.
 Stk. 2.  Er ansøgeren straffet flere gange for ligeartet  

 kriminalitet, forlænges karenstiden med 3 år for hver gang.
 Stk. 3.  Ansøgere, der er sigtet for en lovovertrædelse,  

 kan ikke naturaliseres.
 Restancer vedrørende offentlig hjælp m.v.
§ 18.  Der kan ikke meddeles naturalisation til  

 ansøgere, der er i restance med hensyn til § 19.  Ansøgere, der har restancer som nævnt i § 18,  

 kan dog naturaliseres, hvis Stk. 2.  Selv om der ikke foreligger en betalingsordning  

 som nævnt i stk. 1, kan naturalisation meddeles, hvis ansøgeren er uden  

 beskæftigelse, ikke har anden indtægt end bistandshjælp og ikke inden for en  

 rimelig fremtid har udsigt til at opnå lønnet beskæftigelse eller indtægter  

 iøvrigt.
Dette gælder dog ikke, hvis restancen vedrører bistandshjælp, der er  

 gjort tilbagebetalingspligtig i medfør af bistandslovens § 25, stk. 1, nr. 1.
 § 20.  Har ansøgeren forskellige typer af restancer  

 vedrørende offentlig hjælp m.v., der inddrives af samme kommune, kan  

 naturalisation meddeles, når en betalingsordning er overholdt i  

 overensstemmelse med § 19, stk. 1, også selv om afdragene alene anvendes til  

 først at nedbringe en af restancerne.
 § 21.  Ansøgere, hvis restancer til det offentlige  

 sammenlagt overstiger 50.000 kr., kan - uanset om der forlanges en  

 afdragsordning som betingelse for naturalisation - kun naturaliseres efter  

 forudgående forelæggelse af sagen for Folketingets Indfødsretsudvalg.
Skatte- og afgiftsrestancer § 22.  Ansøgere, der er i restance med hensyn til  

 skatter og afgifter, kan ikke naturaliseres, medmindre restancen skyldes  

 forhold, der ikke kan lægges ansøgeren til last.
Naturalisation kan endvidere  

 meddeles ansøgere, der har overholdt en betalingsordning som nævnt i § 19,  

 stk. 1, hvorved gælden nedbringes.
 Stk. 2.  Overstiger ansøgerens samlede restancer til det  

 offentlige 50.000 kr., forelægges sagen for Folketingets Indfødsretsudvalg,  

 jf. § 21.
 § 23.  Naturalisation kan meddeles, jf. dog § 22, stk.  

 2, hvis skattemyndighederne har givet henstand eller har eftergivet  

 restancen, og myndighedernes beslutning er begrundet med forhold, der ikke  

 kan lægges ansøgeren til last, f.eks. sygdom, arbejdsløshed eller  

 påbegyndelse af uddannelse.
Sprog § 24.  Det er en betingelse for naturalisation, at  

 ansøgeren uden brug af omskrivninger eller andre sprog og med den accent, som  

 er naturlig, kan deltage ubesværet i en almindelig samtale på dansk.
Indgivelse og behandling af ansøgninger om naturalisation § 25.  Ansøgning om naturalisation indgives på et  

 særligt ansøgningsskema til politimesteren i den politikreds, som ansøgeren  

 bor i.
Ansøgere, der bor i Københavns Kommune, indgiver ansøgning til  

 Politidirektøren i København.
Stk. 2.  Ved indgivelse af ansøgning om naturalisation  

 betales et gebyr på 1.000 kr., jf.
Justitsministeriets bekendtgørelse nr. 162  

 af 7. marts 1995.
§ 26.  Efter modtagelse af ansøgningen indkalder  

 politiet ansøgeren til en samtale, hvor ansøgerens oplysninger i  

 ansøgningsskemaet gennemgås.
Politiet foretager på baggrund af samtalen en  

 vurdering af ansøgerens danskkundskaber, jf. § 24. Politiet sender herefter  

 sagen til Justitsministeriet.
§ 27.  Justitsministeriet undersøger, om ansøgeren  

 opfylder betingelserne for naturalisation og optager i givet fald ansøgeren  

 på et lovforslag om indfødsrets meddelelse.
I særlige tilfælde sker optagelse  

 på lovforslag efter forelæggelse for Folketingets Indfødsretsudvalg.
§ 28.  For børn under 18 år, som adopteres af danske  

 statsborgere, herunder ved stedbarnsadoption, og som ikke bliver danske  

 statsborgere i medfør af § 2A i lov om dansk indfødsret, kan ansøgning om  

 naturalisation indgives sammen med ansøgningen om adoption.
Det er en  

 forudsætning for naturalisation, at barnet er adopteret ved dansk bevilling  

 eller ved en udenlandsk afgørelse, der er anerkendt i medfør af  

 adoptionslovens § 28, stk. 2. Ansøgningen sendes af adoptionsmyndigheden  

 direkte til Justitsministeriet.
 Ikrafttræden m.v.
 § 29.  Cirkulæret træder i kraft den 1. november 1997  

 og gælder for behandlingen af alle ansøgninger om naturalisation - uanset  

 tidspunktet for ansøgningens indgivelse - såfremt behandlingen af ansøgningen  

 ikke er afsluttet med vedtagelse af lov om indfødsret meddelelse.
 Stk. 2.  Samtidig ophæves Indenrigsministeriets  

 cirkulære af 6. februar 1992 om dansk indfødsret ved naturalisation samt  

 Justitsministeriets cirkulæreskrivelser af 2. juni 1995 og 15. januar 1997.
