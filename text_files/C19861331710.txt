(Til samtlige til eksport af fersk kød,  

 fersk fjerkrækød og kødvarer autoriserede virksomheder samt  

 dyrlægerne ved disse) Singapore.
 Som meddelt ved cirkulæreskrivelse af 4. juni 1986 (K.K. 1700-1986) har  

 Singapores myndigheder accepteret »standardteksten« vedrørende  

 radioaktivt nedfald i forbindelse med kød og kødvarer.
 Det er dog siden oplyst, at man uanset dette forsat på stikprøvebasis  

 undersøger importvarer for indhold af radioaktivitet.
 Ifølge officielle tilkendegivelser forlanges det, at importvarer er  

 »fri forurening med radioaktivt Jod 131, Caesium 134, Caesium 137 og  

 Strontium 90«, og mindre officielt er det oplyst, at man vil se bort fra  

 »den naturlige baggrundsstråling«.
 Udenrigsministeriet har sammen med andre EF-landes udenrigstjenester og  

 EF-Kommissionen i den forløbne tid forsøgt at overbevise Singapores  

 myndigheder om, at kravet er urealistisk og ganske unødvendigt, men foreløbig  

 uden held.
 På den baggrund har andre landes udenrigstjenester overladt til  

 eksportører selv at vurdere, hvorvidt man vil risikere at afskibe fødevarer  

 med risiko for afvisning, eller tilrådet udsættelse af afskibning, indtil  

 situationen er mere afklaret.
Som baggrund for sådanne overvejelser kan det oplyses, 1) at man ikke har kendskab til afvisning af kød eller kødvarer fra  

 Danmark, 2) at niveauet for radioaktivitet i svine- og fjerkrækød efter hidtidige  

 undersøgelser (før ny høst) ligger under eller meget tæt på grænsen for det  

 påviselige.
3) at næppe noget europæisk land ligger lavere end Danmark med hensyn til  

 radioaktivitet i oksekød, 4) at det formentlig ikke vil være muligt fra noget europæiske land at  

 levere kød helt uden radioaktiv forurening (bortset fra kød slagtet før 25.  

 april 1986).
 EF-landenes udenrigstjenester forsætter bestræbelserne for at påvirke  

 myndighedernes holdning i Singapore.
 Parallelt hermed bør eksportørerne muligvis navnlig med henvisning til 4)  

 bearbejde importørerne med det formål at sætte myndighederne under pres  

 indefra.
 P.V.V.
