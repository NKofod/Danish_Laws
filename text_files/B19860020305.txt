 I medfør af § 15 G, stk. 5, i ligningsloven, jfr. lovbekendtgørelse nr.  

 405 af 2. september 1985, som senest ændret ved lov nr. 194 af 9. april 1986,  

 fastsættes følgende:
§ 1.  Nedsættelse af lejeværdi efter ligningslovens §  

 15 G, stk. 3-4, for ejendomme, der er omfattet af ligningslovens § 15 G, stk.  

 5, beregnes ved sammenligning af de efter §§ 2-8 fastsatte lejeværdier for  

 det forudgående indkomstår og for indkomståret.
Disse lejeværdier opgøres som  

 lejeværdier for et helt indkomstår.
 Stk. 2.  Ved reguleret lejeværdi forstås i det følgende  

 lejeværdi, der opgøres efter ligningslovens § 15 G, stk. 1-2, med eventuel  

 nedsættelse efter ligningslovens § 15 G, stk. 3-4.
 Stk. 3.  Ved fuld lejeværdi forstås i det følgende  

 lejeværdi, der opgøres efter ligningslovens § 15 G, stk. 1-2, uden  

 nedsættelse efter ligningslovens § 15 G, stk. 3-4.
 § 2.  Hvis den skattepligtige har erhvervet en ejendom  

 i løbet af indkomståret, anvendes for det forudgående indkomstår den  

 regulerede lejeværdi, som ville være fremkommet, hvis ejendommen havde tjent  

 den skattepligtige til bolig siden den 1. januar 1984. For indkomståret  

 anvendes den fulde lejeværdi.
Stk. 2.  Er ejendommen erhvervet i løbet af det  

 forudgående indkomstår, anvendes for det forudgående indkomstår den  

 regulerede lejeværdi.
For indkomståret anvendes den fulde lejeværdi.
 Stk. 3.  Stk. 1-2 finder tilsvarende anvendelse, såfremt  

 ejendommen ikke har tjent den skattepligtige til bolig i hele indkomståret  

 eller i hele det forudgående indkomstår.
§ 3.  Hvis den skattepligtige har afstået en ejendom i  

 løbet af indkomståret, anvendes for det forudgående indkomstår den regulerede  

 lejeværdi.
For indkomståret anvendes den fulde lejeværdi, som ville være  

 fremkommet, hvis ejendommen ikke var blevet afstået i løbet af dette år.
 Stk. 2.  Tilsvarende gælder, såfremt ejendommen i  

 indkomstårets løb ophører med at tjene den skattepligtige til bolig.
 § 4.  Er ejendommen enten i indkomståret eller i det  

 forudgående indkomstår overtaget til hensidden i uskiftet bo eller ved skifte  

 af et dødsbo udlagt til den efterlevende ægtefælle, anvendes §§ 2-3, hvis  

 afdøde ville have været omfattet heraf.
§ 5.  Har den skattepligtige i indkomstårets løb  

 foretaget forbedring eller nybygning som nævnt i ligningslovens § 15 B, stk.  

 3, anvendes for det forudgående indkomstår den fulde lejeværdi, som ville  

 være fremkommet, hvis ejendommen med forbedringen eller nybygningen havde  

 tjent den skattepligtige til bolig i hele dette år.
For indkomståret anvendes  

 den fulde lejeværdi.
 Stk. 2.  Beregningsgrundlaget for den i stk. 1, 1. pkt.,  

 nævnte lejeværdi fastsættes af statsskattedirektoratet efter § 8. Såfremt  

 lejeværdien for det forudgående indkomstår er nedsat efter ligningslovens §  

 15 G, stk. 3-4, fragår denne nedsættelse i den efter stk. 1, 1. pkt.,  

 opgjorte lejeværdi.
Stk. 3.  Hvis beregningsgrundlaget for det forudgående  

 indkomstårs lejeværdi er opgjort efter ligningslovens § 15 B, stk. 3,  

 anvendes for det forudgående indkomstår den regulerede lejeværdi.
For  

 indkomståret anvendes den fulde lejeværdi.
§ 6.  Hvis den skattepligtige i løbet af indkomståret  

 har erhvervet en ejendom, for hvilken beregningsgrundlaget for indkomstårets  

 lejeværdi er opgjort efter ligningslovens § 15 C, anvendes for det  

 forudgående indkomstår den fulde lejeværdi, som ville være fremkommet, hvis  

 ejendommen havde tjent den skattepligtige til bolig i hele det forudgående  

 indkomstår.
Lejeværdien for det forudgående indkomstår ansættes ud fra et  

 beregningsgrundlag, der fastsættes af statsskattedirektoratet efter § 8. For  

 indkomståret anvendes den fulde lejeværdi.
 Stk. 2.  Ved forbedring som nævnt i ligningslovens § 15  

 B, stk. 3, af en ejendom, for hvilken beregningsgrundlaget for indkomstårets  

 lejeværdi er opgjort efter ligningslovens § 15 C, finder § 5, stk. 1-2,  

 tilsvarende anvendelse.
Stk. 3.  Hvis beregningsgrundlaget for det forudgående  

 indkomstårs lejeværdi er opgjort efter ligningslovens § 15 C, anvendes den  

 regulerede lejeværdi for det forudgående indkomstår.
For indkomståret  

 anvendes den fulde lejeværdi.
§ 7.  Hvis der ved beregningen af lejeværdien for  

 indkomståret er sket en forholdsmæssig nedsættelse eller forhøjelse efter  

 ligningslovens § 15 H, anvendes for det forudgående indkomstår den regulerede  

 lejeværdi, som ville være fremkommet, hvis ejendommen i hele dette år havde  

 tjent den skattepligtige til bolig i samme omfang som i indkomståret.
For  

 indkomståret anvendes den fulde lejeværdi.
Stk. 2.  Hvis der ved beregning af lejeværdien for  

 indkomståret ikke sker en forholdsmæssig nedsættelse eller forhøjelse efter  

 ligningslovens § 15 H, medens dette var tilfældet i det forudgående  

 indkomstår, anvendes for det forudgående indkomstår den regulerede lejeværdi,  

 som ville være fremkommet, hvis ejendommen i hele dette år havde tjent den  

 skattepligtige til bolig i samme omfang som forudsat ved beregning af  

 indkomstårets lejeværdi.
For indkomståret anvendes den fulde lejeværdi.
 § 8.  Statsskattedirektoratet kan fastsætte nærmere  

 regler for beregningen i de i §§ 2-7 nævnte tilfælde.
 Stk. 2.  Statsskattedirektoratet fastsætter årligt på  

 grundlag af udviklingen i ejendomsværdierne en procentsats, der regulerer den  

 værdi, hvormed forbedringsudgifter opgjort efter ligningslovens § 15 B, stk.  

 3, skal tillægges det senest forud for ombygningsåret foreliggende  

 beregningsgrundlag, jfr. § 5. På tilsvarende måde reguleres det i § 6, stk.  

 1, 1. pkt., nævnte beregningsgrundlag.
 § 9.  Bekendtgørelsen har virkning fra og med  

 indkomståret 1985. Samtidig ophæves bekendtgørelse nr. 18 af 14. januar 1986.
